<html>
<div class="i"> Vippayutta</div>
<div class="h">Kusalattika</div>
<div class="h">Paccayavāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Vippayutta</div>
<div class="q" id="p_36P1_487"> <div class="divNumber">132.</div> <div class="p">
<span class="pN">487</span>Kusalaṁ dhammaṁ paccayā kusalo dhammo uppajjati vippayuttapaccayā—  kusalaṁ ekaṁ khandhaṁ paccayā tayo khandhā…pe…  dve khandhe paccayā dve khandhā, vatthuṁ vippayuttapaccayā. Kusalaṁ dhammaṁ paccayā abyākato dhammo uppajjati vippayuttapaccayā—  kusale khandhe paccayā cittasamuṭṭhānaṁ rūpaṁ, khandhe vippayuttapaccayā, kusalaṁ dhammaṁ paccayā kusalo ca abyākato ca dhammā uppajjanti vippayuttapaccayā—  kusalaṁ ekaṁ khandhaṁ paccayā tayo khandhā cittasamuṭṭhānañca rūpaṁ…pe…  dve khandhe paccayā dve khandhā cittasamuṭṭhānañca rūpaṁ, khandhā vatthuṁ vippayuttapaccayā, cittasamuṭṭhānaṁ rūpaṁ khandhe vippayuttapaccayā. (3) </div>
</div>
<div class="q" id="p_36P1_488"> <div class="p">
<span class="pN">488</span>Akusalaṁ dhammaṁ paccayā akusalo dhammo uppajjati vippayuttapaccayā—  akusalaṁ ekaṁ khandhaṁ paccayā tayo khandhā…pe…  dve khandhe paccayā dve khandhā, vatthuṁ vippayuttapaccayā. Akusalaṁ dhammaṁ paccayā abyākato dhammo uppajjati vippayuttapaccayā—  akusale khandhe paccayā cittasamuṭṭhānaṁ rūpaṁ, khandhe vippayuttapaccayā. Akusalaṁ dhammaṁ paccayā akusalo ca abyākato ca dhammā uppajjanti vippayuttapaccayā—  akusalaṁ ekaṁ khandhaṁ paccayā tayo khandhā cittasamuṭṭhānañca rūpaṁ…pe…  dve khandhe paccayā dve khandhā cittasamuṭṭhānañca rūpaṁ, khandhā vatthuṁ vippayuttapaccayā, cittasamuṭṭhānaṁ rūpaṁ khandhe vippayuttapaccayā. (3) </div>
</div>
<div class="q" id="p_36P1_489"> <div class="p">
<span class="pN">489</span>Abyākataṁ dhammaṁ paccayā abyākato dhammo uppajjati vippayuttapaccayā—  vipākābyākataṁ kiriyābyākataṁ ekaṁ khandhaṁ paccayā tayo khandhā cittasamuṭṭhānañca rūpaṁ…pe…  dve khandhe paccayā dve khandhā cittasamuṭṭhānañca rūpaṁ, khandhā vatthuṁ vippayuttapaccayā, cittasamuṭṭhānaṁ rūpaṁ khandhe vippayuttapaccayā, paṭisandhikkhaṇe vipākābyākataṁ ekaṁ khandhaṁ paccayā tayo khandhā kaṭattā ca rūpaṁ…pe…  dve khandhe paccayā dve khandhā kaṭattā ca rūpaṁ, khandhā vatthuṁ vippayuttapaccayā, kaṭattārūpaṁ khandhe vippayuttapaccayā, khandhe paccayā vatthu, vatthuṁ paccayā khandhā, khandhā vatthuṁ vippayuttapaccayā, vatthu khandhe vippayuttapaccayā; ekaṁ mahābhūtaṁ paccayā…pe…  mahābhūte paccayā cittasamuṭṭhānaṁ rūpaṁ kaṭattārūpaṁ upādārūpaṁ khandhe vippayuttapaccayā; cakkhāyatanaṁ paccayā cakkhuviññāṇaṁ…pe…  kāyāyatanaṁ paccayā kāyaviññāṇaṁ; vatthuṁ paccayā vipākābyākatā kiriyābyākatā khandhā, vatthuṁ vippayuttapaccayā. (1) </div>
</div>
<div class="q" id="p_36P1_490"> <div class="p">
<span class="pN">490</span>Abyākataṁ dhammaṁ paccayā kusalo dhammo uppajjati vippayuttapaccayā—  vatthuṁ paccayā kusalā khandhā, vatthuṁ vippayuttapaccayā. (2) </div>
</div>
<div class="q" id="p_36P1_491"> <div class="p">
<span class="pN">491</span>Abyākataṁ dhammaṁ paccayā akusalo dhammo uppajjati vippayuttapaccayā—  vatthuṁ paccayā akusalā khandhā, vatthuṁ vippayuttapaccayā. (3) </div>
</div>
<div class="q" id="p_36P1_492"> <div class="p">
<span class="pN">492</span>Abyākataṁ dhammaṁ paccayā kusalo ca abyākato ca dhammā uppajjanti vippayuttapaccayā—  vatthuṁ paccayā kusalā khandhā, mahābhūte paccayā cittasamuṭṭhānaṁ rūpaṁ, khandhā vatthuṁ vippayuttapaccayā, cittasamuṭṭhānaṁ rūpaṁ khandhe vippayuttapaccayā. (4) </div>
</div>
<div class="q" id="p_36P1_493"> <div class="p">
<span class="pN">493</span>Abyākataṁ dhammaṁ paccayā akusalo ca abyākato ca dhammā uppajjanti vippayuttapaccayā—  vatthuṁ paccayā akusalā khandhā, mahābhūte paccayā cittasamuṭṭhānaṁ rūpaṁ, khandhā vatthuṁ vippayuttapaccayā. Cittasamuṭṭhānaṁ rūpaṁ khandhe vippayuttapaccayā. (5) </div>
</div>
<div class="q" id="p_36P1_494"> <div class="p">
<span class="pN">494</span>Kusalañca abyākatañca dhammaṁ paccayā kusalo dhammo uppajjati vippayuttapaccayā—  kusalaṁ ekaṁ khandhañca vatthuñca paccayā tayo khandhā, tayo khandhe ca vatthuñca paccayā eko khandho, dve khandhe ca vatthuñca paccayā dve khandhā, vatthuṁ vippayuttapaccayā. Kusalañca abyākatañca dhammaṁ paccayā abyākato dhammo uppajjati vippayuttapaccayā—  kusale khandhe ca mahābhūte ca paccayā cittasamuṭṭhānaṁ rūpaṁ, khandhe vippayuttapaccayā. Kusalañca abyākatañca dhammaṁ paccayā kusalo ca abyākato ca dhammā uppajjanti vippayuttapaccayā—  kusalaṁ ekaṁ khandhañca vatthuñca paccayā tayo khandhā, tayo khandhe ca vatthuñca paccayā eko khandho, dve khandhe ca vatthuñca paccayā dve khandhā, kusale khandhe ca mahābhūte ca paccayā cittasamuṭṭhānaṁ rūpaṁ, khandhā vatthuṁ vippayuttapaccayā, cittasamuṭṭhānaṁ rūpaṁ khandhe vippayuttapaccayā. (3) </div>
</div>
<div class="q" id="p_36P1_495"> <div class="p">
<span class="pN">495</span>Akusalañca abyākatañca dhammaṁ paccayā akusalo dhammo uppajjati vippayuttapaccayā—  akusalaṁ ekaṁ khandhañca vatthuñca paccayā tayo khandhā…pe…  dve khandhe ca vatthuñca paccayā dve khandhā, vatthuṁ vippayuttapaccayā. Akusalañca abyākatañca dhammaṁ paccayā abyākato dhammo uppajjati vippayuttapaccayā—  akusale khandhe ca mahābhūte ca paccayā cittasamuṭṭhānaṁ rūpaṁ, khandhe vippayuttapaccayā. Akusalañca abyākatañca dhammaṁ paccayā akusalo ca abyākato ca dhammā uppajjanti vippayuttapaccayā—  akusalaṁ ekaṁ khandhañca vatthuñca paccayā tayo khandhā…pe…  dve khandhā, akusale khandhe ca mahābhūte ca paccayā cittasamuṭṭhānaṁ rūpaṁ, khandhā vatthuṁ vippayuttapaccayā, cittasamuṭṭhānaṁ rūpaṁ khandhe vippayuttapaccayā. (3) </div>
</div>
</html>

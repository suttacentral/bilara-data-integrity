<html>
<div class="i"> Atthyādi</div>
<div class="h">Hetugocchaka</div>
<div class="h">Hetuduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Atthyādi</div>
<div class="q" id="p_38P2_104"> <div class="divNumber">39.</div> <div class="p">
<span class="pN">104</span>Hetu dhammo hetussa dhammassa atthipaccayena paccayo— alobho adosassa amohassa atthipaccayena paccayo (cakkaṁ). Lobho mohassa atthipaccayena paccayo (cakkaṁ); paṭisandhikkhaṇe…pe…. (1) </div>
</div>
<div class="q" id="p_38P2_105"> <div class="p">
<span class="pN">105</span>Hetu dhammo nahetussa dhammassa atthipaccayena paccayo— sahajātaṁ, pacchājātaṁ. <span class="bold">Sahajātā</span>— hetū sampayuttakānaṁ khandhānaṁ cittasamuṭṭhānānañca rūpānaṁ atthipaccayena paccayo; paṭisandhikkhaṇe…pe…. <span class="bold">Pacchājātā</span>— hetū purejātassa imassa kāyassa atthipaccayena paccayo. (2) </div>
</div>
<div class="q" id="p_38P2_106"> <div class="p">
<span class="pN">106</span>Hetu dhammo hetussa ca nahetussa ca dhammassa atthipaccayena paccayo— alobho adosassa amohassa sampayuttakānaṁ khandhānaṁ cittasamuṭṭhānānañca rūpānaṁ atthipaccayena paccayo. (Cakkaṁ.) Lobho mohassa sampayuttakānaṁ khandhānaṁ cittasamuṭṭhānānañca rūpānaṁ atthipaccayena paccayo (cakkaṁ); paṭisandhikkhaṇe…pe…. (3) </div>
</div>
<div class="q" id="p_38P2_107"> <div class="divNumber">40.</div> <div class="p">
<span class="pN">107</span>Nahetu dhammo nahetussa dhammassa atthipaccayena paccayo— sahajātaṁ, purejātaṁ, pacchājātaṁ, āhāraṁ, indriyaṁ. <span class="bold">Sahajāto</span>— nahetu eko khandho tiṇṇannaṁ khandhānaṁ cittasamuṭṭhānānañca rūpānaṁ atthipaccayena paccayo…pe… dve khandhā…pe… paṭisandhikkhaṇe nahetu eko khandho tiṇṇannaṁ khandhānaṁ kaṭattā ca rūpānaṁ…pe… khandhā vatthussa atthipaccayena paccayo; vatthu khandhānaṁ atthipaccayena paccayo; ekaṁ mahābhūtaṁ…pe… bāhiraṁ… āhārasamuṭṭhānaṁ… utusamuṭṭhānaṁ… asaññasattānaṁ…pe…. <span class="bold">Purejātaṁ</span>— cakkhuṁ…pe… vatthuṁ…pe… dibbena cakkhunā rūpaṁ passati, dibbāya sotadhātuyā saddaṁ suṇāti, rūpāyatanaṁ cakkhuviññāṇassa…pe… phoṭṭhabbāyatanaṁ kāyaviññāṇassa, cakkhāyatanaṁ cakkhuviññāṇassa…pe… kāyāyatanaṁ kāyaviññāṇassa, vatthu nahetūnaṁ khandhānaṁ atthipaccayena paccayo. <span class="bold">Pacchājātā</span>— nahetū khandhā purejātassa imassa kāyassa atthipaccayena paccayo. <span class="bold">Kabaḷīkāro āhāro</span>— imassa kāyassa atthipaccayena paccayo. <span class="bold">Rūpajīvitindriyaṁ</span>— kaṭattārūpānaṁ atthipaccayena paccayo. (1) </div>
</div>
<div class="q" id="p_38P2_108"> <div class="p">
<span class="pN">108</span>Nahetu dhammo hetussa dhammassa atthipaccayena paccayo— sahajātaṁ, purejātaṁ. <span class="bold">Sahajātā</span>— nahetū khandhā sampayuttakānaṁ hetūnaṁ atthipaccayena paccayo. Paṭisandhikkhaṇe…pe… vatthu hetūnaṁ atthipaccayena paccayo. <span class="bold">Purejātaṁ</span>— cakkhuṁ…pe… vatthuṁ aniccato…pe… domanassaṁ uppajjati; dibbena cakkhunā rūpaṁ passati, dibbāya sotadhātuyā saddaṁ suṇāti; vatthu hetūnaṁ atthipaccayena paccayo. (2) </div>
</div>
<div class="q" id="p_38P2_109"> <div class="p">
<span class="pN">109</span>Nahetu dhammo hetussa ca nahetussa ca dhammassa atthipaccayena paccayo— sahajātaṁ, purejātaṁ. <span class="bold">Sahajāto</span>— nahetu eko khandho tiṇṇannaṁ khandhānaṁ hetūnaṁ cittasamuṭṭhānānañca rūpānaṁ atthipaccayena paccayo; paṭisandhikkhaṇe…pe… vatthu hetūnaṁ sampayuttakānañca khandhānaṁ atthipaccayena paccayo. <span class="bold">Purejātaṁ</span>— cakkhuṁ…pe… vatthuṁ aniccato…pe… domanassaṁ uppajjati; dibbena cakkhunā rūpaṁ passati, dibbāya sotadhātuyā saddaṁ suṇāti; vatthu hetūnaṁ sampayuttakānañca khandhānaṁ atthipaccayena paccayo. (3) </div>
</div>
<div class="q" id="p_38P2_110"> <div class="divNumber">41.</div> <div class="p">
<span class="pN">110</span>Hetu ca nahetu ca dhammā hetussa dhammassa atthipaccayena paccayo— sahajātaṁ, purejātaṁ. <span class="bold">Sahajāto</span>— alobho ca sampayuttakā ca khandhā adosassa amohassa atthipaccayena paccayo (cakkaṁ). Lobho ca sampayuttakā ca khandhā mohassa atthipaccayena paccayo (cakkaṁ); paṭisandhikkhaṇe…pe… alobho ca vatthu ca adosassa amohassa atthipaccayena paccayo. (Cakkaṁ.) (1) </div>
</div>
<div class="q" id="p_38P2_111"> <div class="p">
<span class="pN">111</span>Hetu ca nahetu ca dhammā nahetussa dhammassa atthipaccayena paccayo— sahajātaṁ, pacchājātaṁ, āhāraṁ, indriyaṁ. <span class="bold">Sahajāto</span>— nahetu eko khandho ca hetū ca tiṇṇannaṁ khandhānaṁ cittasamuṭṭhānānañca rūpānaṁ atthipaccayena paccayo…pe… dve khandhā…pe… paṭisandhikkhaṇe…pe… paṭisandhikkhaṇe hetū ca vatthu ca nahetūnaṁ khandhānaṁ atthipaccayena paccayo. <span class="bold">Sahajātā</span>— hetū ca mahābhūtā ca cittasamuṭṭhānānaṁ rūpānaṁ atthipaccayena paccayo. <span class="bold">Pacchājātā</span>— hetū ca kabaḷīkāro āhāro ca imassa kāyassa atthipaccayena paccayo. <span class="bold">Pacchājātā</span>— hetū ca rūpajīvitindriyañca kaṭattārūpānaṁ atthipaccayena paccayo. (2) </div>
</div>
<div class="q" id="p_38P2_112"> <div class="p">
<span class="pN">112</span>Hetu ca nahetu ca dhammā hetussa ca nahetussa ca dhammassa atthipaccayena paccayo— sahajātaṁ, purejātaṁ. <span class="bold">Sahajāto</span>— nahetu eko khandho ca alobho ca tiṇṇannaṁ khandhānaṁ adosassa amohassa cittasamuṭṭhānānañca rūpānaṁ atthipaccayena paccayo (cakkaṁ). Nahetu eko khandho ca lobho ca tiṇṇannaṁ khandhānaṁ mohassa cittasamuṭṭhānānañca rūpānaṁ atthipaccayena paccayo (cakkaṁ); paṭisandhikkhaṇe nahetu eko khandho ca alobho ca (cakkaṁ). Paṭisandhikkhaṇe…pe… alobho ca vatthu ca adosassa amohassa sampayuttakānañca khandhānaṁ atthipaccayena paccayo, lobho ca vatthu ca mohassa sampayuttakānañca khandhānaṁ atthipaccayena paccayo…. </div>
</div>
<div class="q" id="p_38P2_113"> <div class="p">
<span class="pN">113</span>Natthipaccayena paccayo… vigatapaccayena paccayo… avigatapaccayena paccayo. (3) </div>
</div>
</html>

<html>
<div class="i"> Naārammaṇa</div>
<div class="h">Mahantaraduka</div>
<div class="h">Upādinnaduka</div>
<div class="h">Paṭiccavāra</div>
<div class="h">Paccayapaccanīya</div>
<div class="h">Vibhaṅgavāra</div>
<div class="h">Naārammaṇa</div>
<div class="q" id="p_38P2_3388"> <div class="divNumber">422.</div> <div class="p">
<span class="pN">3388</span>Upādinnaṁ dhammaṁ paṭicca upādinno dhammo uppajjati naārammaṇapaccayā—  paṭisandhikkhaṇe upādinne khandhe paṭicca kaṭattārūpaṁ, khandhe paṭicca vatthu, ekaṁ mahābhūtaṁ…pe…  mahābhūte paṭicca kaṭattārūpaṁ upādārūpaṁ. Asaññasattānaṁ ekaṁ mahābhūtaṁ…pe…  mahābhūte paṭicca kaṭattārūpaṁ upādārūpaṁ. (1) </div>
</div>
<div class="q" id="p_38P2_3389"> <div class="p">
<span class="pN">3389</span>Upādinnaṁ dhammaṁ paṭicca anupādinno dhammo uppajjati naārammaṇapaccayā—  upādinne khandhe paṭicca cittasamuṭṭhānaṁ rūpaṁ. (2) </div>
</div>
<div class="q" id="p_38P2_3390"> <div class="p">
<span class="pN">3390</span>Anupādinnaṁ dhammaṁ paṭicca anupādinno dhammo uppajjati naārammaṇapaccayā—  anupādinne khandhe paṭicca cittasamuṭṭhānaṁ rūpaṁ, ekaṁ mahābhūtaṁ…pe…  bāhiraṁ…  āhārasamuṭṭhānaṁ…  utusamuṭṭhānaṁ ekaṁ mahābhūtaṁ…pe…  mahābhūte paṭicca upādārūpaṁ. (1) </div>
</div>
<div class="q" id="p_38P2_3391"> <div class="p">
<span class="pN">3391</span>Upādinnañca anupādinnañca dhammaṁ paṭicca anupādinno dhammo uppajjati naārammaṇapaccayā—  upādinne khandhe ca mahābhūte ca paṭicca cittasamuṭṭhānaṁ rūpaṁ. (1) </div>
</div>
</html>

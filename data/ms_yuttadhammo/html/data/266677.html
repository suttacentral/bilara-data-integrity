<html>
<div class="i">17.8 Chabbaggiyavatthu</div>
<div class="h">Kodhavagga</div>
<div class="h">Chabbaggiyavatthu</div>
<div class="q" id="p_18Dh_250"> <div class="divNumber">231.</div> <div class="p"> <table class="singleColumn"> <tr> <td> <div class="pN">250</div> <div class="G">Kāyappakopaṁ rakkheyya,</div> </td> </tr> <tr> <td> <div class="G">kāyena saṁvuto siyā;</div> </td> </tr> <tr> <td> <div class="G">Kāyaduccaritaṁ hitvā,</div> </td> </tr> <tr> <td> <div class="G">kāyena sucaritaṁ care.</div> </td> </tr> </table> </div>
</div>
<div class="q" id="p_18Dh_251"> <div class="divNumber">232.</div> <div class="p"> <table class="singleColumn"> <tr> <td> <div class="pN">251</div> <div class="G">Vacīpakopaṁ rakkheyya,</div> </td> </tr> <tr> <td> <div class="G">vācāya saṁvuto siyā;</div> </td> </tr> <tr> <td> <div class="G">Vacīduccaritaṁ hitvā,</div> </td> </tr> <tr> <td> <div class="G">vācāya sucaritaṁ care.</div> </td> </tr> </table> </div>
</div>
<div class="q" id="p_18Dh_252"> <div class="divNumber">233.</div> <div class="p"> <table class="singleColumn"> <tr> <td> <div class="pN">252</div> <div class="G">Manopakopaṁ rakkheyya,</div> </td> </tr> <tr> <td> <div class="G">manasā saṁvuto siyā;</div> </td> </tr> <tr> <td> <div class="G">Manoduccaritaṁ hitvā,</div> </td> </tr> <tr> <td> <div class="G">manasā sucaritaṁ care.</div> </td> </tr> </table> </div>
</div>
<div class="q" id="p_18Dh_253"> <div class="divNumber">234.</div> <div class="p"> <table class="singleColumn"> <tr> <td> <div class="pN">253</div> <div class="G">Kāyena saṁvutā dhīrā,</div> </td> </tr> <tr> <td> <div class="G">atho vācāya saṁvutā;</div> </td> </tr> <tr> <td> <div class="G">Manasā saṁvutā dhīrā,</div> </td> </tr> <tr> <td> <div class="G">te ve suparisaṁvutā.</div> </td> </tr> </table> </div>
</div>
<div class="CENTER" id="p_18Dh_254">
<span class="pN">254</span>Kodhavaggo sattarasamo.</div>
</html>

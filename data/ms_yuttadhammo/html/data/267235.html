<html>
<div class="i">11.1 Bhikkhadāyakattheraapadāna</div>
<div class="h">Bhikkhadāyivagga</div>
<div class="h">Bhikkhadāyakattheraapadāna</div>
<div class="q" id="p_20Ap1_1852"> <div class="divNumber">1.</div> <div class="p"> <table class="singleColumn"> <tr> <td> <div class="pN">1852</div> <div class="G">“Suvaṇṇavaṇṇaṁ sambuddhaṁ,</div> </td> </tr> <tr> <td> <div class="G">Āhutīnaṁ paṭiggahaṁ;</div> </td> </tr> <tr> <td> <div class="G">Pavarā abhinikkhantaṁ,</div> </td> </tr> <tr> <td> <div class="G">Vanā nibbanamāgataṁ.</div> </td> </tr> </table> </div>
</div>
<div class="q" id="p_20Ap1_1853"> <div class="divNumber">2.</div> <div class="p"> <table class="singleColumn"> <tr> <td> <div class="pN">1853</div> <div class="G">Kaṭacchubhikkhaṁ pādāsiṁ,</div> </td> </tr> <tr> <td> <div class="G">siddhatthassa mahesino;</div> </td> </tr> <tr> <td> <div class="G">Paññāya upasantassa,</div> </td> </tr> <tr> <td> <div class="G">mahāvīrassa tādino.</div> </td> </tr> </table> </div>
</div>
<div class="q" id="p_20Ap1_1854"> <div class="divNumber">3.</div> <div class="p"> <table class="singleColumn"> <tr> <td> <div class="pN">1854</div> <div class="G">Padenānupadāyantaṁ,</div> </td> </tr> <tr> <td> <div class="G">nibbāpente mahājanaṁ;</div> </td> </tr> <tr> <td> <div class="G">Uḷārā vitti me jātā,</div> </td> </tr> <tr> <td> <div class="G">buddhe ādiccabandhune.</div> </td> </tr> </table> </div>
</div>
<div class="q" id="p_20Ap1_1855"> <div class="divNumber">4.</div> <div class="p"> <table class="singleColumn"> <tr> <td> <div class="pN">1855</div> <div class="G">Catunnavutito kappe,</div> </td> </tr> <tr> <td> <div class="G">yaṁ dānamadadiṁ tadā;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">bhikkhādānassidaṁ phalaṁ.</div> </td> </tr> </table> </div>
</div>
<div class="q" id="p_20Ap1_1856"> <div class="divNumber">5.</div> <div class="p"> <table class="singleColumn"> <tr> <td> <div class="pN">1856</div> <div class="G">Sattāsītimhito kappe,</div> </td> </tr> <tr> <td> <div class="G">mahāreṇu sanāmakā;</div> </td> </tr> <tr> <td> <div class="G">Sattaratanasampannā,</div> </td> </tr> <tr> <td> <div class="G">sattete cakkavattino.</div> </td> </tr> </table> </div>
</div>
<div class="q" id="p_20Ap1_1857"> <div class="divNumber">6.</div> <div class="p"> <table class="singleColumn"> <tr> <td> <div class="pN">1857</div> <div class="G">Paṭisambhidā catasso,</div> </td> </tr> <tr> <td> <div class="G">vimokkhāpi ca aṭṭhime;</div> </td> </tr> <tr> <td> <div class="G">Chaḷabhiññā sacchikatā,</div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_1858"> <div class="p">
<span class="pN">1858</span>Itthaṁ sudaṁ āyasmā bhikkhadāyako thero imā gāthāyo abhāsitthāti. </div>
</div>
<div class="CENTER" id="p_20Ap1_1859">
<span class="pN">1859</span>Bhikkhadāyakattherassāpadānaṁ paṭhamaṁ.</div>
</html>

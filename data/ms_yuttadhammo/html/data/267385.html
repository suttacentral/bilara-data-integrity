<html>
<div class="i">26.1 Thomakattheraapadāna</div>
<div class="h">Thomakavagga</div>
<div class="h">Thomakattheraapadāna</div>
<div class="q" id="p_20Ap1_3094"> <div class="divNumber">1.</div> <div class="p"> <table class="singleColumn"> <tr> <td> <div class="pN">3094</div> <div class="G">“Devaloke ṭhito santo,</div> </td> </tr> <tr> <td> <div class="G">vipassissa mahesino;</div> </td> </tr> <tr> <td> <div class="G">Dhammaṁ suṇitvā mudito,</div> </td> </tr> <tr> <td> <div class="G">imaṁ vācaṁ abhāsahaṁ.</div> </td> </tr> </table> </div>
</div>
<div class="q" id="p_20Ap1_3095"> <div class="divNumber">2.</div> <div class="p"> <table class="singleColumn"> <tr> <td> <div class="pN">3095</div> <div class="G">‘Namo te purisājañña,</div> </td> </tr> <tr> <td> <div class="G">namo te purisuttama;</div> </td> </tr> <tr> <td> <div class="G">Bahujjanaṁ tārayasi,</div> </td> </tr> <tr> <td> <div class="G">desento amataṁ padaṁ’.</div> </td> </tr> </table> </div>
</div>
<div class="q" id="p_20Ap1_3096"> <div class="divNumber">3.</div> <div class="p"> <table class="singleColumn"> <tr> <td> <div class="pN">3096</div> <div class="G">Ekanavutito kappe,</div> </td> </tr> <tr> <td> <div class="G">yaṁ vācamabhaṇiṁ tadā;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">thomanāya idaṁ phalaṁ.</div> </td> </tr> </table> </div>
</div>
<div class="q" id="p_20Ap1_3097"> <div class="divNumber">4.</div> <div class="p"> <table class="singleColumn"> <tr> <td> <div class="pN">3097</div> <div class="G">Paṭisambhidā catasso,</div> </td> </tr> <tr> <td> <div class="G">vimokkhāpi ca aṭṭhime;</div> </td> </tr> <tr> <td> <div class="G">Chaḷabhiññā sacchikatā,</div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_3098"> <div class="p">
<span class="pN">3098</span>Itthaṁ sudaṁ āyasmā thomako thero imā gāthāyo abhāsitthāti. </div>
</div>
<div class="CENTER" id="p_20Ap1_3099">
<span class="pN">3099</span>Thomakattherassāpadānaṁ paṭhamaṁ.</div>
</html>

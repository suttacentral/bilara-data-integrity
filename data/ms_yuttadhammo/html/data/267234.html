<html>
<div class="i">10.10 Buddhupaṭṭhākattheraapadāna</div>
<div class="h">Sudhāvagga</div>
<div class="h">Buddhupaṭṭhākattheraapadāna</div>
<div class="q" id="p_20Ap1_1838"> <div class="divNumber">56.</div> <div class="p"> <table class="singleColumn"> <tr> <td> <div class="pN">1838</div> <div class="G">“Vipassissa bhagavato,</div> </td> </tr> <tr> <td> <div class="G">ahosiṁ saṅkhadhammako;</div> </td> </tr> <tr> <td> <div class="G">Niccupaṭṭhānayuttomhi,</div> </td> </tr> <tr> <td> <div class="G">sugatassa mahesino.</div> </td> </tr> </table> </div>
</div>
<div class="q" id="p_20Ap1_1839"> <div class="divNumber">57.</div> <div class="p"> <table class="singleColumn"> <tr> <td> <div class="pN">1839</div> <div class="G">Upaṭṭhānaphalaṁ passa,</div> </td> </tr> <tr> <td> <div class="G">lokanāthassa tādino;</div> </td> </tr> <tr> <td> <div class="G">Saṭṭhitūriyasahassāni,</div> </td> </tr> <tr> <td> <div class="G">parivārenti maṁ sadā.</div> </td> </tr> </table> </div>
</div>
<div class="q" id="p_20Ap1_1840"> <div class="divNumber">58.</div> <div class="p"> <table class="singleColumn"> <tr> <td> <div class="pN">1840</div> <div class="G">Ekanavutito kappe,</div> </td> </tr> <tr> <td> <div class="G">upaṭṭhahiṁ mahāisiṁ;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">upaṭṭhānassidaṁ phalaṁ.</div> </td> </tr> </table> </div>
</div>
<div class="q" id="p_20Ap1_1841"> <div class="divNumber">59.</div> <div class="p"> <table class="singleColumn"> <tr> <td> <div class="pN">1841</div> <div class="G">Catuvīse ito kappe,</div> </td> </tr> <tr> <td> <div class="G">mahānigghosanāmakā;</div> </td> </tr> <tr> <td> <div class="G">Soḷasāsiṁsu rājāno,</div> </td> </tr> <tr> <td> <div class="G">cakkavattī mahabbalā.</div> </td> </tr> </table> </div>
</div>
<div class="q" id="p_20Ap1_1842"> <div class="divNumber">60.</div> <div class="p"> <table class="singleColumn"> <tr> <td> <div class="pN">1842</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṁ buddhassa sāsanaṁ”. (1602)</div> </td> </tr> </table> </div>
</div>
<div class="q" id="p_20Ap1_1843"> <div class="p">
<span class="pN">1843</span>Itthaṁ sudaṁ āyasmā buddhupaṭṭhāko thero imā gāthāyo abhāsitthāti. </div>
</div>
<div class="CENTER" id="p_20Ap1_1844">
<span class="pN">1844</span>Buddhupaṭṭhākattherassāpadānaṁ dasamaṁ.<br> <span class="bold">Sudhāvaggo dasamo.</span>
</div>
<div class="SUMMARY" id="p_20Ap1_1845">
<span class="pN">1845</span><span class="firstLetter">T</span>assuddānaṁ</div>
<div class="q" id="p_20Ap1_1846"> <div class="p"> <table class="singleColumn"> <tr> <td> <div class="pN">1846</div> <div class="G">Sudhā sucinti ceḷañca,</div> </td> </tr> <tr> <td> <div class="G">sūcī ca gandhamāliyo;</div> </td> </tr> <tr> <td> <div class="G">Tipupphiyo madhusenā,</div> </td> </tr> <tr> <td> <div class="G">veyyāvacco cupaṭṭhako;</div> </td> </tr> <tr> <td> <div class="G">Samasaṭṭhi ca gāthāyo,</div> </td> </tr> <tr> <td> <div class="G">asmiṁ vagge pakittitā.</div> </td> </tr> </table> </div>
</div>
<div class="SUMMARY" id="p_20Ap1_1847">
<span class="pN">1847</span><span class="firstLetter">A</span>tha <span class="firstLetter">v</span>agguddānaṁ</div>
<div class="q" id="p_20Ap1_1848"> <div class="p"> <table class="singleColumn"> <tr> <td> <div class="pN">1848</div> <div class="G">Buddhavaggo hi paṭhamo,</div> </td> </tr> <tr> <td> <div class="G">sīhāsani subhūti ca;</div> </td> </tr> <tr> <td> <div class="G">Kuṇḍadhāno upāli ca,</div> </td> </tr> <tr> <td> <div class="G">bījanisakacinti ca.</div> </td> </tr> </table> </div>
</div>
<div class="q" id="p_20Ap1_1849"> <div class="p"> <table class="singleColumn"> <tr> <td> <div class="pN">1849</div> <div class="G">Nāgasamālo timiro,</div> </td> </tr> <tr> <td> <div class="G">sudhāvaggena te dasa;</div> </td> </tr> <tr> <td> <div class="G">Catuddasasatā gāthā,</div> </td> </tr> <tr> <td> <div class="G">pañcapaññāsameva ca.</div> </td> </tr> </table> </div>
</div>
<div class="CENTER" id="p_20Ap1_1850">
<span class="pN">1850</span>Buddhavaggadasakaṁ.</div>
<div class="ENDH3" id="p_20Ap1_1851">
<span class="pN">1851</span>Paṭhamasatakaṁ samattaṁ.</div>
</html>

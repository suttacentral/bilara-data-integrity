<html>
<div class="i">1.6 Pañcaputtakhādapetivatthu</div>
<div class="h">Uragavagga</div>
<div class="h">Pañcaputtakhādapetivatthu</div>
<div class="q" id="p_19Pv_32"> <div class="divNumber">26.</div> <div class="p"> <table class="singleColumn"> <tr> <td> <div class="pN">32</div> <div class="G">“Naggā dubbaṇṇarūpāsi,</div> </td> </tr> <tr> <td> <div class="G">duggandhā pūti vāyasi;</div> </td> </tr> <tr> <td> <div class="G">Makkhikāhi parikiṇṇā,</div> </td> </tr> <tr> <td> <div class="G">kā nu tvaṁ idha tiṭṭhasī”ti.</div> </td> </tr> </table> </div>
</div>
<div class="q" id="p_19Pv_33"> <div class="divNumber">27.</div> <div class="p"> <table class="singleColumn"> <tr> <td> <div class="pN">33</div> <div class="G">“Ahaṁ bhadante petīmhi,</div> </td> </tr> <tr> <td> <div class="G">duggatā yamalokikā;</div> </td> </tr> <tr> <td> <div class="G">Pāpakammaṁ karitvāna,</div> </td> </tr> <tr> <td> <div class="G">petalokaṁ ito gatā.</div> </td> </tr> </table> </div>
</div>
<div class="q" id="p_19Pv_34"> <div class="divNumber">28.</div> <div class="p"> <table class="singleColumn"> <tr> <td> <div class="pN">34</div> <div class="G">Kālena pañca puttāni,</div> </td> </tr> <tr> <td> <div class="G">sāyaṁ pañca punāpare;</div> </td> </tr> <tr> <td> <div class="G">Vijāyitvāna khādāmi,</div> </td> </tr> <tr> <td> <div class="G">tepi nā honti me alaṁ.</div> </td> </tr> </table> </div>
</div>
<div class="q" id="p_19Pv_35"> <div class="divNumber">29.</div> <div class="p"> <table class="singleColumn"> <tr> <td> <div class="pN">35</div> <div class="G">Pariḍayhati dhūmāyati,</div> </td> </tr> <tr> <td> <div class="G">khudāya hadayaṁ mama;</div> </td> </tr> <tr> <td> <div class="G">Pānīyaṁ na labhe pātuṁ,</div> </td> </tr> <tr> <td> <div class="G">passa maṁ byasanaṁ gatan”ti.</div> </td> </tr> </table> </div>
</div>
<div class="q" id="p_19Pv_36"> <div class="divNumber">30.</div> <div class="p"> <table class="singleColumn"> <tr> <td> <div class="pN">36</div> <div class="G">“Kiṁ nu kāyena vācāya,</div> </td> </tr> <tr> <td> <div class="G">manasā dukkaṭaṁ kataṁ;</div> </td> </tr> <tr> <td> <div class="G">Kissa kammavipākena,</div> </td> </tr> <tr> <td> <div class="G">puttamaṁsāni khādasī”ti.</div> </td> </tr> </table> </div>
</div>
<div class="q" id="p_19Pv_37"> <div class="divNumber">31.</div> <div class="p"> <table class="singleColumn"> <tr> <td> <div class="pN">37</div> <div class="G">“Sapatī me gabbhinī āsi,</div> </td> </tr> <tr> <td> <div class="G">tassā pāpaṁ acetayiṁ;</div> </td> </tr> <tr> <td> <div class="G">Sāhaṁ paduṭṭhamanasā,</div> </td> </tr> <tr> <td> <div class="G">akariṁ gabbhapātanaṁ.</div> </td> </tr> </table> </div>
</div>
<div class="q" id="p_19Pv_38"> <div class="divNumber">32.</div> <div class="p"> <table class="singleColumn"> <tr> <td> <div class="pN">38</div> <div class="G">Tassā dvemāsiko gabbho,</div> </td> </tr> <tr> <td> <div class="G">lohitaññeva pagghari;</div> </td> </tr> <tr> <td> <div class="G">Tadassā mātā kupitā,</div> </td> </tr> <tr> <td> <div class="G">mayhaṁ ñātī samānayi;</div> </td> </tr> <tr> <td> <div class="G">Sapathañca maṁ kāresi,</div> </td> </tr> <tr> <td> <div class="G">paribhāsāpayī ca maṁ.</div> </td> </tr> </table> </div>
</div>
<div class="q" id="p_19Pv_39"> <div class="divNumber">33.</div> <div class="p"> <table class="singleColumn"> <tr> <td> <div class="pN">39</div> <div class="G">Sāhaṁ ghorañca sapathaṁ,</div> </td> </tr> <tr> <td> <div class="G">musāvādaṁ abhāsisaṁ;</div> </td> </tr> <tr> <td> <div class="G">Puttamaṁsāni khādāmi,</div> </td> </tr> <tr> <td> <div class="G">sace taṁ pakataṁ mayā.</div> </td> </tr> </table> </div>
</div>
<div class="q" id="p_19Pv_40"> <div class="divNumber">34.</div> <div class="p"> <table class="singleColumn"> <tr> <td> <div class="pN">40</div> <div class="G">Tassa kammassa vipākena,</div> </td> </tr> <tr> <td> <div class="G">musāvādassa cūbhayaṁ;</div> </td> </tr> <tr> <td> <div class="G">Puttamaṁsāni khādāmi,</div> </td> </tr> <tr> <td> <div class="G">pubbalohitamakkhitā”ti.</div> </td> </tr> </table> </div>
</div>
<div class="CENTER" id="p_19Pv_41">
<span class="pN">41</span>Pañcaputtakhādapetivatthu chaṭṭhaṁ.</div>
</html>

<html>
<div class="i"> Adhipati</div>
<div class="h">Mahantaraduka</div>
<div class="h">Cetasikaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Adhipati</div>
<div class="q" id="p_38P2_2616"> <div class="divNumber">123.</div> <div class="p">
<span class="pN">2616</span>Cetasiko dhammo cetasikassa dhammassa adhipatipaccayena paccayo—  ārammaṇādhipati, sahajātādhipati. <span class="bold">Ārammaṇādhipati</span>—  cetasike khandhe garuṁ katvā cetasikā khandhā uppajjanti. <span class="bold">Sahajātādhipati</span>—  cetasikādhipati sampayuttakānaṁ khandhānaṁ adhipatipaccayena paccayo. (Mūlaṁ pucchitabbaṁ.) <span class="bold">Ārammaṇādhipati</span>—  cetasike khandhe garuṁ katvā cittaṁ uppajjati. <span class="bold">Sahajātādhipati</span>—  cetasikādhipati cittassa cittasamuṭṭhānānañca rūpānaṁ adhipatipaccayena paccayo. (Mūlaṁ pucchitabbaṁ.) <span class="bold">Ārammaṇādhipati</span>—  cetasike khandhe garuṁ katvā cetasikā khandhā ca cittañca uppajjanti. <span class="bold">Sahajātādhipati</span>—  cetasikādhipati sampayuttakānaṁ khandhānaṁ cittassa ca cittasamuṭṭhānānañca rūpānaṁ adhipatipaccayena paccayo. (3) </div>
</div>
<div class="q" id="p_38P2_2617"> <div class="divNumber">124.</div> <div class="p">
<span class="pN">2617</span>Acetasiko dhammo acetasikassa dhammassa adhipatipaccayena paccayo—  ārammaṇādhipati, sahajātādhipati. <span class="bold">Ārammaṇādhipati</span>—  ariyā maggā vuṭṭhahitvā…pe…  nibbānaṁ garuṁ katvā paccavekkhanti, nibbānaṁ gotrabhussa, vodānassa. Maggassa, phalassa adhipatipaccayena paccayo; cakkhuṁ…pe…  vatthuṁ acetasike khandhe garuṁ katvā assādeti abhinandati, taṁ garuṁ katvā cittaṁ uppajjati. <span class="bold">Sahajātādhipati</span>—  acetasikādhipati cittasamuṭṭhānānaṁ rūpānaṁ adhipatipaccayena paccayo. (1) </div>
</div>
<div class="q" id="p_38P2_2618"> <div class="p">
<span class="pN">2618</span>Acetasiko dhammo cetasikassa dhammassa adhipatipaccayena paccayo—  ārammaṇādhipati, sahajātādhipati. <span class="bold">Ārammaṇādhipati</span>—  ariyā maggā vuṭṭhahitvā…pe…  nibbānaṁ garuṁ katvā…pe…  (paṭhamagamanasadisaṁ); cakkhuṁ…pe…  vatthuṁ acetasike khandhe garuṁ katvā assādeti abhinandati, taṁ garuṁ katvā rāgo uppajjati, diṭṭhi uppajjati. <span class="bold">Sahajātādhipati</span>—  acetasikādhipati sampayuttakānaṁ khandhānaṁ adhipatipaccayena paccayo. (2) </div>
</div>
<div class="q" id="p_38P2_2619"> <div class="p">
<span class="pN">2619</span>Acetasiko dhammo cetasikassa ca acetasikassa ca dhammassa adhipatipaccayena paccayo—  ārammaṇādhipati, sahajātādhipati. <span class="bold">Ārammaṇādhipati</span>—  ariyā maggā vuṭṭhahitvā…pe…  nibbānaṁ…pe…  (paṭhamagamanaṁ) acetasike khandhe garuṁ katvā assādeti abhinandati, taṁ garuṁ katvā cetasikā khandhā ca cittañca uppajjanti. <span class="bold">Sahajātādhipati</span>—  acetasikādhipati sampayuttakānaṁ khandhānaṁ cittasamuṭṭhānānañca rūpānaṁ adhipatipaccayena paccayo. (3) </div>
</div>
<div class="q" id="p_38P2_2620"> <div class="p">
<span class="pN">2620</span>Cetasiko ca acetasiko ca dhammā cetasikassa dhammassa adhipatipaccayena paccayo—  ārammaṇādhipati…  tīṇi. (Ārammaṇādhipatiyeva.) </div>
</div>
</html>

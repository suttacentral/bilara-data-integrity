<html>
<div class="i">1.2.9 Todeyyamāṇavapucchā</div>
<div class="h">Pārāyanavaggagāthā</div>
<div class="h">Pucchā</div>
<div class="h">Todeyyamāṇavapucchā</div>
<div class="q" id="p_25Cn_123"> <div class="divNumber">113.</div> <div class="p"> <table class="singleColumn"> <tr> <td> <div class="pN">123</div> <div class="G">“Yasmiṁ kāmā na vasanti, <span class="gathaQuote">(iccāyasmā todeyyo)</span>
</div> </td> </tr> <tr> <td> <div class="G">Taṇhā yassa na vijjati;</div> </td> </tr> <tr> <td> <div class="G">Kathaṁkathā ca yo tiṇṇo,</div> </td> </tr> <tr> <td> <div class="G">Vimokkho tassa kīdiso”. (1)</div> </td> </tr> </table> </div>
</div>
<div class="q" id="p_25Cn_124"> <div class="divNumber">114.</div> <div class="p"> <table class="singleColumn"> <tr> <td> <div class="pN">124</div> <div class="G">“Yasmiṁ kāmā na vasanti, <span class="gathaQuote">(todeyyāti bhagavā)</span>
</div> </td> </tr> <tr> <td> <div class="G">Taṇhā yassa na vijjati;</div> </td> </tr> <tr> <td> <div class="G">Kathaṁkathā ca yo tiṇṇo,</div> </td> </tr> <tr> <td> <div class="G">Vimokkho tassa nāparo”. (2)</div> </td> </tr> </table> </div>
</div>
<div class="q" id="p_25Cn_125"> <div class="divNumber">115.</div> <div class="p"> <table class="singleColumn"> <tr> <td> <div class="pN">125</div> <div class="G">“Nirāsaso so uda āsasāno,</div> </td> </tr> <tr> <td> <div class="G">Paññāṇavā so uda paññakappī;</div> </td> </tr> <tr> <td> <div class="G">Muniṁ ahaṁ sakka yathā vijaññaṁ,</div> </td> </tr> <tr> <td> <div class="G">Taṁ me viyācikkha samantacakkhu”. (3)</div> </td> </tr> </table> </div>
</div>
<div class="q" id="p_25Cn_126"> <div class="divNumber">116.</div> <div class="p"> <table class="singleColumn"> <tr> <td> <div class="pN">126</div> <div class="G">“Nirāsaso so na ca āsasāno,</div> </td> </tr> <tr> <td> <div class="G">Paññāṇavā so na ca paññakappī;</div> </td> </tr> <tr> <td> <div class="G">Evampi todeyya muniṁ vijāna,</div> </td> </tr> <tr> <td> <div class="G">Akiñcanaṁ kāmabhave asattan”ti. (4)</div> </td> </tr> </table> </div>
</div>
<div class="CENTER" id="p_25Cn_127">
<span class="pN">127</span>Todeyyamāṇavapucchā navamā.</div>
</html>

<html>
<div class="i">1.5.4 Kathāpavattisutta</div>
<div class="h">Paṭhamapaṇṇāsaka</div>
<div class="h">Cūḷavagga</div>
<div class="h">Kathāpavattisutta</div>
<div class="q" id="p_15A3_280"> <div class="divNumber">44.</div> <div class="p">
<span class="pN">280</span>“Tīhi, bhikkhave, ṭhānehi kathā pavattinī hoti. Katamehi tīhi? Yo dhammaṁ deseti so atthappaṭisaṁvedī ca hoti dhammappaṭisaṁvedī ca. Yo dhammaṁ suṇāti so atthappaṭisaṁvedī ca hoti dhammappaṭisaṁvedī ca. Yo ceva dhammaṁ deseti yo ca dhammaṁ suṇāti ubho atthappaṭisaṁvedino ca honti dhammappaṭisaṁvedino ca. Imehi kho, bhikkhave, tīhi ṭhānehi kathā pavattinī hotī”ti. </div>
</div>
<div class="CENTER" id="p_15A3_281">
<span class="pN">281</span>Catutthaṁ.</div>
</html>

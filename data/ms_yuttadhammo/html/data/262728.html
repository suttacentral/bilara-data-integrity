<html>
<div class="i"> Naārammaṇa</div>
<div class="h">Upādinnattika</div>
<div class="h">Paṭiccavāra</div>
<div class="h">Paccayapaccanīya</div>
<div class="h">Vibhaṅgavāra</div>
<div class="h">Naārammaṇa</div>
<div class="q" id="p_36P1_2480"> <div class="divNumber">14.</div> <div class="p">
<span class="pN">2480</span>Upādinnupādāniyaṁ dhammaṁ paṭicca upādinnupādāniyo dhammo uppajjati naārammaṇapaccayā—  paṭisandhikkhaṇe upādinnupādāniye khandhe paṭicca kaṭattārūpaṁ, khandhe paṭicca vatthu, ekaṁ mahābhūtaṁ paṭicca…pe…  asaññasattānaṁ ekaṁ mahābhūtaṁ paṭicca…pe… . (1) </div>
</div>
<div class="q" id="p_36P1_2481"> <div class="p">
<span class="pN">2481</span>Upādinnupādāniyaṁ dhammaṁ paṭicca anupādinnupādāniyo dhammo uppajjati naārammaṇapaccayā—  upādinnupādāniye khandhe paṭicca cittasamuṭṭhānaṁ rūpaṁ. (2) </div>
</div>
<div class="q" id="p_36P1_2482"> <div class="p">
<span class="pN">2482</span>Anupādinnupādāniyaṁ dhammaṁ paṭicca anupādinnupādāniyo dhammo uppajjati naārammaṇapaccayā—  anupādinnupādāniye khandhe paṭicca cittasamuṭṭhānaṁ rūpaṁ, ekaṁ mahābhūtaṁ paṭicca…pe…  bāhiraṁ…  āhārasamuṭṭhānaṁ…  utusamuṭṭhānaṁ ekaṁ mahābhūtaṁ paṭicca…pe… . (1) </div>
</div>
<div class="q" id="p_36P1_2483"> <div class="p">
<span class="pN">2483</span>Anupādinnaanupādāniyaṁ dhammaṁ paṭicca anupādinnupādāniyo dhammo uppajjati naārammaṇapaccayā—  anupādinnaanupādāniye khandhe paṭicca cittasamuṭṭhānaṁ rūpaṁ. (1) </div>
</div>
<div class="q" id="p_36P1_2484"> <div class="p">
<span class="pN">2484</span>Anupādinnupādāniyañca anupādinnaanupādāniyañca dhammaṁ paṭicca anupādinnupādāniyo dhammo uppajjati naārammaṇapaccayā—  anupādinnaanupādāniye khandhe ca mahābhūte ca paṭicca cittasamuṭṭhānaṁ rūpaṁ. (1) </div>
</div>
<div class="q" id="p_36P1_2485"> <div class="p">
<span class="pN">2485</span>Upādinnupādāniyañca anupādinnupādāniyañca dhammaṁ paṭicca anupādinnupādāniyo dhammo uppajjati naārammaṇapaccayā—  upādinnupādāniye khandhe ca mahābhūte ca paṭicca cittasamuṭṭhānaṁ rūpaṁ. (1) </div>
</div>
</html>

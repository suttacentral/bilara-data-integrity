<html>
<div class="i">1.4.4.2 Ādivisodhanaṭṭhaniddesa</div>
<div class="h">Mahāvagga</div>
<div class="h">Indriyakathā</div>
<div class="h">Catutthasuttantaniddesa</div>
<div class="h">Ādivisodhanaṭṭhaniddesa</div>
<div class="q" id="p_26Ps_1077"> <div class="divNumber">200.</div> <div class="p">
<span class="pN">1077</span>Kathaṁ <span class="bold">ādivisodhanaṭṭhena indriyāni daṭṭhabbāni?</span> Adhimokkhaṭṭhena saddhindriyaṁ, assaddhiyasaṁvaraṭṭhena sīlavisuddhi—  saddhindriyassa ādivisodhanā. Paggahaṭṭhena vīriyindriyaṁ, kosajjasaṁvaraṭṭhena sīlavisuddhi—  vīriyindriyassa ādivisodhanā. Upaṭṭhānaṭṭhena satindriyaṁ, pamādasaṁvaraṭṭhena sīlavisuddhi—  satindriyassa ādivisodhanā. Avikkhepaṭṭhena samādhindriyaṁ, uddhaccasaṁvaraṭṭhena sīlavisuddhi—  samādhindriyassa ādivisodhanā. Dassanaṭṭhena paññindriyaṁ, avijjāsaṁvaraṭṭhena sīlavisuddhi—  paññindriyassa ādivisodhanā. Nekkhamme pañcindriyāni, kāmacchandasaṁvaraṭṭhena sīlavisuddhi—  pañcannaṁ indriyānaṁ ādivisodhanā. Abyāpāde pañcindriyāni, byāpādasaṁvaraṭṭhena sīlavisuddhi—  pañcannaṁ indriyānaṁ ādivisodhanā…pe…  arahattamagge pañcindriyāni, sabbakilesasaṁvaraṭṭhena sīlavisuddhi—  pañcannaṁ indriyānaṁ ādivisodhanā. Evaṁ ādivisodhanaṭṭhena indriyāni daṭṭhabbāni. (2) </div>
</div>
</html>

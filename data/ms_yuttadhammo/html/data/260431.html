<html>
<div class="i">2.1.3.3 Anulomapuggalokāsa</div>
<div class="h">Pavattivāra</div>
<div class="h">Uppādavāra</div>
<div class="h">Anāgatavāra</div>
<div class="h">Anulomapuggalokāsa</div>
<div class="q" id="p_35Y10_2575"> <div class="divNumber">299.</div> <div class="p">
<span class="pN">2575</span>» Yassa yattha cakkhundriyaṁ uppajjissati tassa tattha sotindriyaṁ uppajjissatīti? Āmantā. </div>
</div>
<div class="q" id="p_35Y10_2576"> <div class="p">
<span class="pN">2576</span>« Yassa vā pana yattha sotindriyaṁ uppajjissati tassa tattha cakkhundriyaṁ uppajjissatīti? Āmantā. </div>
</div>
<div class="q" id="p_35Y10_2577"> <div class="p">
<span class="pN">2577</span>» Yassa yattha cakkhundriyaṁ uppajjissati tassa tattha ghānindriyaṁ uppajjissatīti? </div>
</div>
<div class="q" id="p_35Y10_2578"> <div class="p">
<span class="pN">2578</span>Rūpāvacarānaṁ tesaṁ tattha cakkhundriyaṁ uppajjissati, no ca tesaṁ tattha ghānindriyaṁ uppajjissati. Kāmāvacarānaṁ tesaṁ tattha cakkhundriyañca uppajjissati ghānindriyañca uppajjissati. </div>
</div>
<div class="q" id="p_35Y10_2579"> <div class="p">
<span class="pN">2579</span>« Yassa vā pana yattha ghānindriyaṁ uppajjissati tassa tattha cakkhundriyaṁ uppajjissatīti? Āmantā. </div>
</div>
<div class="q" id="p_35Y10_2580"> <div class="p">
<span class="pN">2580</span>» Yassa yattha cakkhundriyaṁ uppajjissati tassa tattha itthindriyaṁ uppajjissatīti? </div>
</div>
<div class="q" id="p_35Y10_2581"> <div class="p">
<span class="pN">2581</span>Rūpāvacarānaṁ ye ca purisā eteneva bhāvena katici bhave dassetvā parinibbāyissanti tesaṁ tattha cakkhundriyaṁ uppajjissati, no ca tesaṁ tattha itthindriyaṁ uppajjissati. Itaresaṁ kāmāvacarānaṁ tesaṁ tattha cakkhundriyañca uppajjissati itthindriyañca uppajjissati. </div>
</div>
<div class="q" id="p_35Y10_2582"> <div class="p">
<span class="pN">2582</span>« Yassa vā pana yattha itthindriyaṁ uppajjissati tassa tattha cakkhundriyaṁ uppajjissatīti? Āmantā. </div>
</div>
<div class="q" id="p_35Y10_2583"> <div class="p">
<span class="pN">2583</span>» Yassa yattha cakkhundriyaṁ uppajjissati tassa tattha purisindriyaṁ uppajjissatīti? </div>
</div>
<div class="q" id="p_35Y10_2584"> <div class="p">
<span class="pN">2584</span>Rūpāvacarānaṁ yā ca itthiyo eteneva bhāvena katici bhave dassetvā parinibbāyissanti tesaṁ tattha cakkhundriyaṁ uppajjissati, no ca tesaṁ tattha purisindriyaṁ uppajjissati. Itaresaṁ kāmāvacarānaṁ tesaṁ tattha cakkhundriyañca uppajjissati purisindriyañca uppajjissati. </div>
</div>
<div class="q" id="p_35Y10_2585"> <div class="p">
<span class="pN">2585</span>« Yassa vā pana yattha purisindriyaṁ uppajjissati tassa tattha cakkhundriyaṁ uppajjissatīti? Āmantā. </div>
</div>
<div class="q" id="p_35Y10_2586"> <div class="p">
<span class="pN">2586</span>» Yassa yattha cakkhundriyaṁ uppajjissati tassa tattha jīvitindriyaṁ uppajjissatīti? Āmantā. </div>
</div>
<div class="q" id="p_35Y10_2587"> <div class="p">
<span class="pN">2587</span>« Yassa vā pana yattha jīvitindriyaṁ uppajjissati tassa tattha cakkhundriyaṁ uppajjissatīti? </div>
</div>
<div class="q" id="p_35Y10_2588"> <div class="p">
<span class="pN">2588</span>Asaññasattānaṁ arūpānaṁ tesaṁ tattha jīvitindriyaṁ uppajjissati, no ca tesaṁ tattha cakkhundriyaṁ uppajjissati. Pañcavokārānaṁ tesaṁ tattha jīvitindriyañca uppajjissati cakkhundriyañca uppajjissati. </div>
</div>
<div class="q" id="p_35Y10_2589"> <div class="p">
<span class="pN">2589</span>» Yassa yattha cakkhundriyaṁ uppajjissati tassa tattha somanassindriyaṁ uppajjissatīti? </div>
</div>
<div class="q" id="p_35Y10_2590"> <div class="p">
<span class="pN">2590</span>Ye sacakkhukā upekkhāya upapajjitvā parinibbāyissanti tesaṁ tattha cakkhundriyaṁ uppajjissati, no ca tesaṁ tattha somanassindriyaṁ uppajjissati. Itaresaṁ pañcavokārānaṁ tesaṁ tattha cakkhundriyañca uppajjissati somanassindriyañca uppajjissati. </div>
</div>
<div class="q" id="p_35Y10_2591"> <div class="p">
<span class="pN">2591</span>« Yassa vā pana yattha somanassindriyaṁ uppajjissati tassa tattha cakkhundriyaṁ uppajjissatīti? Āmantā. </div>
</div>
<div class="q" id="p_35Y10_2592"> <div class="p">
<span class="pN">2592</span>» Yassa yattha cakkhundriyaṁ uppajjissati tassa tattha upekkhindriyaṁ uppajjissatīti? </div>
</div>
<div class="q" id="p_35Y10_2593"> <div class="p">
<span class="pN">2593</span>Ye sacakkhukā somanassena upapajjitvā parinibbāyissanti tesaṁ tattha cakkhundriyaṁ uppajjissati, no ca tesaṁ tattha upekkhindriyaṁ uppajjissati. Itaresaṁ pañcavokārānaṁ tesaṁ tattha cakkhundriyañca uppajjissati upekkhindriyañca uppajjissati. </div>
</div>
<div class="q" id="p_35Y10_2594"> <div class="p">
<span class="pN">2594</span>« Yassa vā pana yattha upekkhindriyaṁ uppajjissati tassa tattha cakkhundriyaṁ uppajjissatīti? </div>
</div>
<div class="q" id="p_35Y10_2595"> <div class="p">
<span class="pN">2595</span>Arūpānaṁ tesaṁ tattha upekkhindriyaṁ uppajjissati, no ca tesaṁ tattha cakkhundriyaṁ uppajjissati. Pañcavokārānaṁ tesaṁ tattha upekkhindriyañca uppajjissati cakkhundriyañca uppajjissati. </div>
</div>
<div class="q" id="p_35Y10_2596"> <div class="p">
<span class="pN">2596</span>» Yassa yattha cakkhundriyaṁ uppajjissati tassa tattha saddhindriyaṁ…pe… paññindriyaṁ…pe… manindriyaṁ uppajjissatīti? Āmantā. </div>
</div>
<div class="q" id="p_35Y10_2597"> <div class="p">
<span class="pN">2597</span>« Yassa vā pana yattha manindriyaṁ uppajjissati tassa tattha cakkhundriyaṁ uppajjissatīti? </div>
</div>
<div class="q" id="p_35Y10_2598"> <div class="p">
<span class="pN">2598</span>Arūpānaṁ tesaṁ tattha manindriyaṁ uppajjissati, no ca tesaṁ tattha cakkhundriyaṁ uppajjissati. Pañcavokārānaṁ tesaṁ tattha manindriyañca uppajjissati cakkhundriyañca uppajjissati. (Cakkhundriyamūlakaṁ.) </div>
</div>
<div class="q" id="p_35Y10_2599"> <div class="divNumber">300.</div> <div class="p">
<span class="pN">2599</span>» Yassa yattha ghānindriyaṁ uppajjissati tassa tattha itthindriyaṁ uppajjissatīti? </div>
</div>
<div class="q" id="p_35Y10_2600"> <div class="p">
<span class="pN">2600</span>Ye purisā eteneva bhāvena katici bhave dassetvā parinibbāyissanti tesaṁ tattha ghānindriyaṁ uppajjissati, no ca tesaṁ tattha itthindriyaṁ uppajjissati. Itaresaṁ kāmāvacarānaṁ tesaṁ tattha ghānindriyañca uppajjissati itthindriyañca uppajjissati. </div>
</div>
<div class="q" id="p_35Y10_2601"> <div class="p">
<span class="pN">2601</span>« Yassa vā pana yattha itthindriyaṁ uppajjissati tassa tattha ghānindriyaṁ uppajjissatīti? Āmantā. </div>
</div>
<div class="q" id="p_35Y10_2602"> <div class="p">
<span class="pN">2602</span>» Yassa yattha ghānindriyaṁ uppajjissati tassa tattha purisindriyaṁ uppajjissatīti? </div>
</div>
<div class="q" id="p_35Y10_2603"> <div class="p">
<span class="pN">2603</span>Yā itthiyo eteneva bhāvena katici bhave dassetvā parinibbāyissanti tāsaṁ tattha ghānindriyaṁ uppajjissati, no ca tāsaṁ tattha purisindriyaṁ uppajjissati. Itaresaṁ kāmāvacarānaṁ tesaṁ tattha ghānindriyañca uppajjissati purisindriyañca uppajjissati. </div>
</div>
<div class="q" id="p_35Y10_2604"> <div class="p">
<span class="pN">2604</span>« Yassa vā pana yattha purisindriyaṁ uppajjissati tassa tattha ghānindriyaṁ uppajjissatīti? Āmantā. </div>
</div>
<div class="q" id="p_35Y10_2605"> <div class="p">
<span class="pN">2605</span>» Yassa yattha ghānindriyaṁ uppajjissati tassa tattha jīvitindriyaṁ uppajjissatīti? Āmantā. </div>
</div>
<div class="q" id="p_35Y10_2606"> <div class="p">
<span class="pN">2606</span>« Yassa vā pana yattha jīvitindriyaṁ uppajjissati tassa tattha ghānindriyaṁ uppajjissatīti? </div>
</div>
<div class="q" id="p_35Y10_2607"> <div class="p">
<span class="pN">2607</span>Rūpāvacarānaṁ arūpāvacarānaṁ tesaṁ tattha jīvitindriyaṁ uppajjissati, no ca tesaṁ tattha ghānindriyaṁ uppajjissati. Kāmāvacarānaṁ tesaṁ tattha jīvitindriyañca uppajjissati ghānindriyañca uppajjissati. </div>
</div>
<div class="q" id="p_35Y10_2608"> <div class="p">
<span class="pN">2608</span>» Yassa yattha ghānindriyaṁ uppajjissati tassa tattha somanassindriyaṁ uppajjissatīti? </div>
</div>
<div class="q" id="p_35Y10_2609"> <div class="p">
<span class="pN">2609</span>Ye saghānakā upekkhāya upapajjitvā parinibbāyissanti tesaṁ tattha ghānindriyaṁ uppajjissati, no ca tesaṁ tattha somanassindriyaṁ uppajjissati. Itaresaṁ kāmāvacarānaṁ tesaṁ tattha ghānindriyañca uppajjissati somanassindriyañca uppajjissati. </div>
</div>
<div class="q" id="p_35Y10_2610"> <div class="p">
<span class="pN">2610</span>« Yassa vā pana yattha somanassindriyaṁ uppajjissati tassa tattha ghānindriyaṁ uppajjissatīti? </div>
</div>
<div class="q" id="p_35Y10_2611"> <div class="p">
<span class="pN">2611</span>Rūpāvacarānaṁ tesaṁ tattha somanassindriyaṁ uppajjissati, no ca tesaṁ tattha ghānindriyaṁ uppajjissati. Kāmāvacarānaṁ tesaṁ tattha somanassindriyañca uppajjissati ghānindriyañca uppajjissati. </div>
</div>
<div class="q" id="p_35Y10_2612"> <div class="p">
<span class="pN">2612</span>» Yassa yattha ghānindriyaṁ uppajjissati tassa tattha upekkhindriyaṁ uppajjissatīti? </div>
</div>
<div class="q" id="p_35Y10_2613"> <div class="p">
<span class="pN">2613</span>Ye saghānakā somanassena upapajjitvā parinibbāyissanti tesaṁ tattha ghānindriyaṁ uppajjissati, no ca tesaṁ tattha upekkhindriyaṁ uppajjissati. Itaresaṁ kāmāvacarānaṁ tesaṁ tattha ghānindriyañca uppajjissati upekkhindriyañca uppajjissati. </div>
</div>
<div class="q" id="p_35Y10_2614"> <div class="p">
<span class="pN">2614</span>« Yassa vā pana yattha upekkhindriyaṁ uppajjissati tassa tattha ghānindriyaṁ uppajjissatīti? </div>
</div>
<div class="q" id="p_35Y10_2615"> <div class="p">
<span class="pN">2615</span>Rūpāvacarānaṁ arūpāvacarānaṁ tesaṁ tattha upekkhindriyaṁ uppajjissati, no ca tesaṁ tattha ghānindriyaṁ uppajjissati. Kāmāvacarānaṁ tesaṁ tattha upekkhindriyañca uppajjissati ghānindriyañca uppajjissati. </div>
</div>
<div class="q" id="p_35Y10_2616"> <div class="p">
<span class="pN">2616</span>» Yassa yattha ghānindriyaṁ uppajjissati tassa tattha saddhindriyaṁ…pe… paññindriyaṁ…pe… manindriyaṁ uppajjissatīti? Āmantā. </div>
</div>
<div class="q" id="p_35Y10_2617"> <div class="p">
<span class="pN">2617</span>« Yassa vā pana yattha manindriyaṁ uppajjissati tassa tattha ghānindriyaṁ uppajjissatīti? </div>
</div>
<div class="q" id="p_35Y10_2618"> <div class="p">
<span class="pN">2618</span>Rūpāvacarānaṁ arūpāvacarānaṁ tesaṁ tattha manindriyaṁ uppajjissati, no ca tesaṁ tattha ghānindriyaṁ uppajjissati. Kāmāvacarānaṁ tesaṁ tattha manindriyañca uppajjissati ghānindriyañca uppajjissati. (Ghānindriyamūlakaṁ.) </div>
</div>
<div class="q" id="p_35Y10_2619"> <div class="divNumber">301.</div> <div class="p">
<span class="pN">2619</span>» Yassa yattha itthindriyaṁ uppajjissati tassa tattha purisindriyaṁ uppajjissatīti? </div>
</div>
<div class="q" id="p_35Y10_2620"> <div class="p">
<span class="pN">2620</span>Yā itthiyo eteneva bhāvena katici bhave dassetvā parinibbāyissanti tāsaṁ tattha itthindriyaṁ uppajjissati, no ca tāsaṁ tattha purisindriyaṁ uppajjissati. Itaresaṁ kāmāvacarānaṁ tesaṁ tattha itthindriyañca uppajjissati purisindriyañca uppajjissati. </div>
</div>
<div class="q" id="p_35Y10_2621"> <div class="p">
<span class="pN">2621</span>« Yassa vā pana yattha purisindriyaṁ uppajjissati tassa tattha itthindriyaṁ uppajjissatīti? </div>
</div>
<div class="q" id="p_35Y10_2622"> <div class="p">
<span class="pN">2622</span>Ye purisā eteneva bhāvena katici bhave dassetvā parinibbāyissanti tesaṁ tattha purisindriyaṁ uppajjissati, no ca tesaṁ tattha itthindriyaṁ uppajjissati. Itaresaṁ kāmāvacarānaṁ tesaṁ tattha purisindriyañca uppajjissati itthindriyañca uppajjissati. </div>
</div>
<div class="q" id="p_35Y10_2623"> <div class="p">
<span class="pN">2623</span>» Yassa yattha itthindriyaṁ uppajjissati tassa tattha jīvitindriyaṁ uppajjissatīti? Āmantā. </div>
</div>
<div class="q" id="p_35Y10_2624"> <div class="p">
<span class="pN">2624</span>« Yassa vā pana yattha jīvitindriyaṁ uppajjissati tassa tattha itthindriyaṁ uppajjissatīti? </div>
</div>
<div class="q" id="p_35Y10_2625"> <div class="p">
<span class="pN">2625</span>Rūpāvacarānaṁ arūpāvacarānaṁ ye ca purisā eteneva bhāvena katici bhave dassetvā parinibbāyissanti tesaṁ tattha jīvitindriyaṁ uppajjissati, no ca tesaṁ tattha itthindriyaṁ uppajjissati. Itaresaṁ kāmāvacarānaṁ tesaṁ tattha jīvitindriyañca uppajjissati itthindriyañca uppajjissati. </div>
</div>
<div class="q" id="p_35Y10_2626"> <div class="p">
<span class="pN">2626</span>» Yassa yattha itthindriyaṁ uppajjissati tassa tattha somanassindriyaṁ uppajjissatīti? </div>
</div>
<div class="q" id="p_35Y10_2627"> <div class="p">
<span class="pN">2627</span>Yā itthiyo eteneva bhāvena katici bhave dassetvā upekkhāya upapajjitvā parinibbāyissanti tāsaṁ tattha itthindriyaṁ uppajjissati, no ca tāsaṁ tattha somanassindriyaṁ uppajjissati. Itaresaṁ kāmāvacarānaṁ tesaṁ tattha itthindriyañca uppajjissati. Somanassindriyañca uppajjissati. </div>
</div>
<div class="q" id="p_35Y10_2628"> <div class="p">
<span class="pN">2628</span>« Yassa vā pana yattha somanassindriyaṁ uppajjissati tassa tattha itthindriyaṁ uppajjissatīti? </div>
</div>
<div class="q" id="p_35Y10_2629"> <div class="p">
<span class="pN">2629</span>Rūpāvacarānaṁ ye ca purisā eteneva bhāvena katici bhave dassetvā somanassena upapajjitvā parinibbāyissanti tesaṁ tattha somanassindriyaṁ uppajjissati, no ca tesaṁ tattha itthindriyaṁ uppajjissati. Itaresaṁ kāmāvacarānaṁ tesaṁ tattha somanassindriyañca uppajjissati itthindriyañca uppajjissati. </div>
</div>
<div class="q" id="p_35Y10_2630"> <div class="p">
<span class="pN">2630</span>» Yassa yattha itthindriyaṁ uppajjissati tassa tattha upekkhindriyaṁ uppajjissatīti? </div>
</div>
<div class="q" id="p_35Y10_2631"> <div class="p">
<span class="pN">2631</span>Yā itthiyo eteneva bhāvena katici bhave dassetvā somanassena upapajjitvā parinibbāyissanti tāsaṁ tattha itthindriyaṁ uppajjissati, no ca tāsaṁ tattha upekkhindriyaṁ uppajjissati. Itaresaṁ kāmāvacarānaṁ tesaṁ tattha itthindriyañca uppajjissati upekkhindriyañca uppajjissati. </div>
</div>
<div class="q" id="p_35Y10_2632"> <div class="p">
<span class="pN">2632</span>« Yassa vā pana yattha upekkhindriyaṁ uppajjissati tassa tattha itthindriyaṁ uppajjissatīti? </div>
</div>
<div class="q" id="p_35Y10_2633"> <div class="p">
<span class="pN">2633</span>Rūpāvacarānaṁ arūpāvacarānaṁ ye ca purisā eteneva bhāvena katici bhave dassetvā upekkhāya upapajjitvā parinibbāyissanti tesaṁ tattha upekkhindriyaṁ uppajjissati, no ca tesaṁ tattha itthindriyaṁ uppajjissati. Itaresaṁ kāmāvacarānaṁ tesaṁ tattha upekkhindriyañca uppajjissati itthindriyañca uppajjissati. </div>
</div>
<div class="q" id="p_35Y10_2634"> <div class="p">
<span class="pN">2634</span>» Yassa yattha itthindriyaṁ uppajjissati tassa tattha saddhindriyaṁ…pe… paññindriyaṁ…pe… manindriyaṁ uppajjissatīti? Āmantā. </div>
</div>
<div class="q" id="p_35Y10_2635"> <div class="p">
<span class="pN">2635</span>« Yassa vā pana yattha manindriyaṁ uppajjissati tassa tattha itthindriyaṁ uppajjissatīti? </div>
</div>
<div class="q" id="p_35Y10_2636"> <div class="p">
<span class="pN">2636</span>Rūpāvacarānaṁ arūpāvacarānaṁ ye ca purisā eteneva bhāvena katici bhave dassetvā parinibbāyissanti tesaṁ tattha manindriyaṁ uppajjissati, no ca tesaṁ tattha itthindriyaṁ uppajjissati. Itaresaṁ kāmāvacarānaṁ tesaṁ tattha manindriyañca uppajjissati itthindriyañca uppajjissati. (Itthindriyamūlakaṁ.) </div>
</div>
<div class="q" id="p_35Y10_2637"> <div class="divNumber">302.</div> <div class="p">
<span class="pN">2637</span>» Yassa yattha purisindriyaṁ uppajjissati tassa tattha jīvitindriyaṁ uppajjissatīti? Āmantā. </div>
</div>
<div class="q" id="p_35Y10_2638"> <div class="p">
<span class="pN">2638</span>« Yassa vā pana yattha jīvitindriyaṁ uppajjissati tassa tattha purisindriyaṁ uppajjissatīti? </div>
</div>
<div class="q" id="p_35Y10_2639"> <div class="p">
<span class="pN">2639</span>Rūpāvacarānaṁ arūpāvacarānaṁ yā ca itthiyo eteneva bhāvena katici bhave dassetvā parinibbāyissanti tesaṁ tattha jīvitindriyaṁ uppajjissati, no ca tesaṁ tattha purisindriyaṁ uppajjissati. Itaresaṁ kāmāvacarānaṁ tesaṁ tattha jīvitindriyañca uppajjissati purisindriyañca uppajjissati. </div>
</div>
<div class="q" id="p_35Y10_2640"> <div class="p">
<span class="pN">2640</span>» Yassa yattha purisindriyaṁ uppajjissati tassa tattha somanassindriyaṁ uppajjissatīti? </div>
</div>
<div class="q" id="p_35Y10_2641"> <div class="p">
<span class="pN">2641</span>Ye purisā eteneva bhāvena katici bhave dassetvā upekkhāya upapajjitvā parinibbāyissanti tesaṁ tattha purisindriyaṁ uppajjissati, no ca tesaṁ tattha somanassindriyaṁ uppajjissati. Itaresaṁ kāmāvacarānaṁ tesaṁ tattha purisindriyañca uppajjissati somanassindriyañca uppajjissati. </div>
</div>
<div class="q" id="p_35Y10_2642"> <div class="p">
<span class="pN">2642</span>« Yassa vā pana yattha somanassindriyaṁ uppajjissati tassa tattha purisindriyaṁ uppajjissatīti? </div>
</div>
<div class="q" id="p_35Y10_2643"> <div class="p">
<span class="pN">2643</span>Rūpāvacarānaṁ yā ca itthiyo eteneva bhāvena katici bhave dassetvā somanassena upapajjitvā parinibbāyissanti tesaṁ tattha somanassindriyaṁ uppajjissati, no ca tesaṁ tattha purisindriyaṁ uppajjissati. Itaresaṁ kāmāvacarānaṁ tesaṁ tattha somanassindriyañca uppajjissati purisindriyañca uppajjissati. </div>
</div>
<div class="q" id="p_35Y10_2644"> <div class="p">
<span class="pN">2644</span>» Yassa yattha purisindriyaṁ uppajjissati tassa tattha upekkhindriyaṁ uppajjissatīti? </div>
</div>
<div class="q" id="p_35Y10_2645"> <div class="p">
<span class="pN">2645</span>Ye purisā eteneva bhāvena katici bhave dassetvā somanassena upapajjitvā parinibbāyissanti tesaṁ tattha purisindriyaṁ uppajjissati, no ca tesaṁ tattha upekkhindriyaṁ uppajjissati. Itaresaṁ kāmāvacarānaṁ tesaṁ tattha purisindriyañca uppajjissati upekkhindriyañca uppajjissati. </div>
</div>
<div class="q" id="p_35Y10_2646"> <div class="p">
<span class="pN">2646</span>« Yassa vā pana yattha upekkhindriyaṁ uppajjissati tassa tattha purisindriyaṁ uppajjissatīti? </div>
</div>
<div class="q" id="p_35Y10_2647"> <div class="p">
<span class="pN">2647</span>Rūpāvacarānaṁ arūpāvacarānaṁ yā ca itthiyo eteneva bhāvena katici bhave dassetvā upekkhāya upapajjitvā parinibbāyissanti tesaṁ tattha upekkhindriyaṁ uppajjissati, no ca tesaṁ tattha purisindriyaṁ uppajjissati. Itaresaṁ kāmāvacarānaṁ tesaṁ tattha upekkhindriyañca uppajjissati purisindriyañca uppajjissati. </div>
</div>
<div class="q" id="p_35Y10_2648"> <div class="p">
<span class="pN">2648</span>» Yassa yattha purisindriyaṁ uppajjissati tassa tattha saddhindriyaṁ…pe… paññindriyaṁ…pe… manindriyaṁ uppajjissatīti? Āmantā. </div>
</div>
<div class="q" id="p_35Y10_2649"> <div class="p">
<span class="pN">2649</span>« Yassa vā pana yattha manindriyaṁ uppajjissati tassa tattha purisindriyaṁ uppajjissatīti? </div>
</div>
<div class="q" id="p_35Y10_2650"> <div class="p">
<span class="pN">2650</span>Rūpāvacarānaṁ arūpāvacarānaṁ yā ca itthiyo eteneva bhāvena katici bhave dassetvā parinibbāyissanti tesaṁ tattha manindriyaṁ uppajjissati, no ca tesaṁ tattha purisindriyaṁ uppajjissati. Itaresaṁ kāmāvacarānaṁ tesaṁ tattha manindriyañca uppajjissati purisindriyañca uppajjissati. (Purisindriyamūlakaṁ.) </div>
</div>
<div class="q" id="p_35Y10_2651"> <div class="divNumber">303.</div> <div class="p">
<span class="pN">2651</span>» Yassa yattha jīvitindriyaṁ uppajjissati tassa tattha somanassindriyaṁ uppajjissatīti? </div>
</div>
<div class="q" id="p_35Y10_2652"> <div class="p">
<span class="pN">2652</span>Yassa cittassa anantarā upekkhāsampayuttapacchimacittaṁ uppajjissati asaññasattānaṁ tesaṁ tattha jīvitindriyaṁ uppajjissati, no ca tesaṁ tattha somanassindriyaṁ uppajjissati. Itaresaṁ catuvokārānaṁ pañcavokārānaṁ tesaṁ tattha jīvitindriyañca uppajjissati somanassindriyañca uppajjissati. </div>
</div>
<div class="q" id="p_35Y10_2653"> <div class="p">
<span class="pN">2653</span>« Yassa vā pana yattha somanassindriyaṁ uppajjissati tassa tattha jīvitindriyaṁ uppajjissatīti? Āmantā. </div>
</div>
<div class="q" id="p_35Y10_2654"> <div class="p">
<span class="pN">2654</span>» Yassa yattha jīvitindriyaṁ uppajjissati tassa tattha upekkhindriyaṁ uppajjissatīti? </div>
</div>
<div class="q" id="p_35Y10_2655"> <div class="p">
<span class="pN">2655</span>Yassa cittassa anantarā somanassasampayuttapacchimacittaṁ uppajjissati asaññasattānaṁ tesaṁ tattha jīvitindriyaṁ uppajjissati, no ca tesaṁ tattha upekkhindriyaṁ uppajjissati. Itaresaṁ catuvokārānaṁ pañcavokārānaṁ tesaṁ tattha jīvitindriyañca uppajjissati upekkhindriyañca uppajjissati. </div>
</div>
<div class="q" id="p_35Y10_2656"> <div class="p">
<span class="pN">2656</span>« Yassa vā pana yattha upekkhindriyaṁ uppajjissati tassa tattha jīvitindriyaṁ uppajjissatīti? Āmantā. </div>
</div>
<div class="q" id="p_35Y10_2657"> <div class="p">
<span class="pN">2657</span>» Yassa yattha jīvitindriyaṁ uppajjissati tassa tattha saddhindriyaṁ…pe… paññindriyaṁ…pe… manindriyaṁ uppajjissatīti? </div>
</div>
<div class="q" id="p_35Y10_2658"> <div class="p">
<span class="pN">2658</span>Asaññasattānaṁ tesaṁ tattha jīvitindriyaṁ uppajjissati, no ca tesaṁ tattha manindriyaṁ uppajjissati. Catuvokārānaṁ pañcavokārānaṁ tesaṁ tattha jīvitindriyañca uppajjissati manindriyañca uppajjissati. </div>
</div>
<div class="q" id="p_35Y10_2659"> <div class="p">
<span class="pN">2659</span>« Yassa vā pana yattha manindriyaṁ uppajjissati tassa tattha jīvitindriyaṁ uppajjissatīti? Āmantā. (Jīvitindriyamūlakaṁ.) </div>
</div>
<div class="q" id="p_35Y10_2660"> <div class="divNumber">304.</div> <div class="p">
<span class="pN">2660</span>» Yassa yattha somanassindriyaṁ uppajjissati tassa tattha upekkhindriyaṁ uppajjissatīti? </div>
</div>
<div class="q" id="p_35Y10_2661"> <div class="p">
<span class="pN">2661</span>Yassa cittassa anantarā somanassasampayuttapacchimacittaṁ uppajjissati tesaṁ tattha somanassindriyaṁ uppajjissati, no ca tesaṁ tattha upekkhindriyaṁ uppajjissati. Itaresaṁ catuvokārānaṁ pañcavokārānaṁ tesaṁ tattha somanassindriyañca uppajjissati upekkhindriyañca uppajjissati. </div>
</div>
<div class="q" id="p_35Y10_2662"> <div class="p">
<span class="pN">2662</span>« Yassa vā pana yattha upekkhindriyaṁ uppajjissati tassa tattha somanassindriyaṁ uppajjissatīti? </div>
</div>
<div class="q" id="p_35Y10_2663"> <div class="p">
<span class="pN">2663</span>Yassa cittassa anantarā upekkhāsampayuttapacchimacittaṁ uppajjissati tesaṁ tattha upekkhindriyaṁ uppajjissati, no ca tesaṁ tattha somanassindriyaṁ uppajjissati. Itaresaṁ catuvokārānaṁ pañcavokārānaṁ tesaṁ tattha upekkhindriyañca uppajjissati somanassindriyañca uppajjissati. </div>
</div>
<div class="q" id="p_35Y10_2664"> <div class="p">
<span class="pN">2664</span>» Yassa yattha somanassindriyaṁ uppajjissati tassa tattha saddhindriyaṁ…pe… paññindriyaṁ…pe… manindriyaṁ uppajjissatīti? Āmantā. </div>
</div>
<div class="q" id="p_35Y10_2665"> <div class="p">
<span class="pN">2665</span>« Yassa vā pana yattha manindriyaṁ uppajjissati tassa tattha somanassindriyaṁ uppajjissatīti? </div>
</div>
<div class="q" id="p_35Y10_2666"> <div class="p">
<span class="pN">2666</span>Yassa cittassa anantarā upekkhāsampayuttapacchimacittaṁ uppajjissati tesaṁ tattha manindriyaṁ uppajjissati, no ca tesaṁ tattha somanassindriyaṁ uppajjissati. Itaresaṁ catuvokārānaṁ pañcavokārānaṁ tesaṁ tattha manindriyañca uppajjissati somanassindriyañca uppajjissati. (Somanassindriyamūlakaṁ.) </div>
</div>
<div class="q" id="p_35Y10_2667"> <div class="divNumber">305.</div> <div class="p">
<span class="pN">2667</span>» Yassa yattha upekkhindriyaṁ uppajjissati tassa tattha saddhindriyaṁ…pe… paññindriyaṁ…pe… manindriyaṁ uppajjissatīti? Āmantā. </div>
</div>
<div class="q" id="p_35Y10_2668"> <div class="p">
<span class="pN">2668</span>« Yassa vā pana yattha manindriyaṁ uppajjissati tassa tattha upekkhindriyaṁ uppajjissatīti? </div>
</div>
<div class="q" id="p_35Y10_2669"> <div class="p">
<span class="pN">2669</span>Yassa cittassa anantarā somanassasampayuttapacchimacittaṁ uppajjissati tesaṁ tattha manindriyaṁ uppajjissati, no ca tesaṁ tattha upekkhindriyaṁ uppajjissati. Itaresaṁ catuvokārānaṁ pañcavokārānaṁ tesaṁ tattha manindriyañca uppajjissati upekkhindriyañca uppajjissati. (Upekkhindriyamūlakaṁ.) </div>
</div>
<div class="q" id="p_35Y10_2670"> <div class="divNumber">306.</div> <div class="p">
<span class="pN">2670</span>» Yassa yattha saddhindriyaṁ uppajjissati tassa tattha paññindriyaṁ…pe… manindriyaṁ uppajjissatīti? Āmantā. </div>
</div>
<div class="q" id="p_35Y10_2671"> <div class="p">
<span class="pN">2671</span>« Yassa vā pana yattha manindriyaṁ uppajjissati tassa tattha saddhindriyaṁ uppajjissatīti? Āmantā. (Saddhindriyamūlakaṁ.) </div>
</div>
<div class="q" id="p_35Y10_2672"> <div class="divNumber">307.</div> <div class="p">
<span class="pN">2672</span>» Yassa yattha paññindriyaṁ uppajjissati tassa tattha manindriyaṁ uppajjissatīti? Āmantā. </div>
</div>
<div class="q" id="p_35Y10_2673"> <div class="p">
<span class="pN">2673</span>« Yassa vā pana yattha manindriyaṁ uppajjissati tassa tattha paññindriyaṁ uppajjissatīti? Āmantā. (Paññindriyamūlakaṁ.) </div>
</div>
</html>

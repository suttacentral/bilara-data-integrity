<html>
<div class="i">32.2 Bhojanadāyakattheraapadāna</div>
<div class="h">Ārakkhadāyakavagga</div>
<div class="h">Bhojanadāyakattheraapadāna</div>
<div class="q" id="p_20Ap1_3511"> <div class="divNumber">4.</div> <div class="p"> <table class="singleColumn"> <tr> <td> <div class="pN">3511</div> <div class="G">“Sujāto sālalaṭṭhīva,</div> </td> </tr> <tr> <td> <div class="G">sobhañjanamivuggato;</div> </td> </tr> <tr> <td> <div class="G">Indalaṭṭhirivākāse,</div> </td> </tr> <tr> <td> <div class="G">virocati sadā jino.</div> </td> </tr> </table> </div>
</div>
<div class="q" id="p_20Ap1_3512"> <div class="divNumber">5.</div> <div class="p"> <table class="singleColumn"> <tr> <td> <div class="pN">3512</div> <div class="G">Tassa devātidevassa,</div> </td> </tr> <tr> <td> <div class="G">vessabhussa mahesino;</div> </td> </tr> <tr> <td> <div class="G">Adāsi bhojanamahaṁ,</div> </td> </tr> <tr> <td> <div class="G">vippasannena cetasā.</div> </td> </tr> </table> </div>
</div>
<div class="q" id="p_20Ap1_3513"> <div class="divNumber">6.</div> <div class="p"> <table class="singleColumn"> <tr> <td> <div class="pN">3513</div> <div class="G">Taṁ me buddho anumodi,</div> </td> </tr> <tr> <td> <div class="G">sayambhū aparājito;</div> </td> </tr> <tr> <td> <div class="G">Bhave nibbattamānamhi,</div> </td> </tr> <tr> <td> <div class="G">phalaṁ nibbattatū tava.</div> </td> </tr> </table> </div>
</div>
<div class="q" id="p_20Ap1_3514"> <div class="divNumber">7.</div> <div class="p"> <table class="singleColumn"> <tr> <td> <div class="pN">3514</div> <div class="G">Ekattiṁse ito kappe,</div> </td> </tr> <tr> <td> <div class="G">yaṁ dānamadadiṁ tadā;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">bhojanassa idaṁ phalaṁ.</div> </td> </tr> </table> </div>
</div>
<div class="q" id="p_20Ap1_3515"> <div class="divNumber">8.</div> <div class="p"> <table class="singleColumn"> <tr> <td> <div class="pN">3515</div> <div class="G">Pañcavīse ito kappe,</div> </td> </tr> <tr> <td> <div class="G">eko āsiṁ amittako;</div> </td> </tr> <tr> <td> <div class="G">Sattaratanasampanno,</div> </td> </tr> <tr> <td> <div class="G">cakkavattī mahabbalo.</div> </td> </tr> </table> </div>
</div>
<div class="q" id="p_20Ap1_3516"> <div class="divNumber">9.</div> <div class="p"> <table class="singleColumn"> <tr> <td> <div class="pN">3516</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_3517"> <div class="p">
<span class="pN">3517</span>Itthaṁ sudaṁ āyasmā bhojanadāyako thero imā gāthāyo abhāsitthāti. </div>
</div>
<div class="CENTER" id="p_20Ap1_3518">
<span class="pN">3518</span>Bhojanadāyakattherassāpadānaṁ dutiyaṁ.</div>
</html>

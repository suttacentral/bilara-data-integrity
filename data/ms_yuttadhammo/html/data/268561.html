<html>
<div class="i">2.2.10 (Uttara) Pāyāsivimānavatthu</div>
<div class="h">Purisavimāna</div>
<div class="h">Pāyāsivagga</div>
<div class="h">(Uttara) Pāyāsivimānavatthu</div>
<div class="q" id="p_19Vv_953"> <div class="divNumber">1108.</div> <div class="p"> <table class="singleColumn"> <tr> <td> <div class="pN">953</div> <div class="G">“Yā devarājassa sabhā sudhammā,</div> </td> </tr> <tr> <td> <div class="G">Yatthacchati devasaṅgho samaggo;</div> </td> </tr> <tr> <td> <div class="G">Tathūpamaṁ tuyhamidaṁ vimānaṁ,</div> </td> </tr> <tr> <td> <div class="G">Obhāsayaṁ tiṭṭhati antalikkhe.</div> </td> </tr> </table> </div>
</div>
<div class="q" id="p_19Vv_954"> <div class="divNumber">1109.</div> <div class="p"> <table class="singleColumn"> <tr> <td> <div class="pN">954</div> <div class="G">Deviddhipattosi mahānubhāvo,</div> </td> </tr> <tr> <td> <div class="G">Manussabhūto kimakāsi puññaṁ;</div> </td> </tr> <tr> <td> <div class="G">Kenāsi evaṁ jalitānubhāvo,</div> </td> </tr> <tr> <td> <div class="G">Vaṇṇo ca te sabbadisā pabhāsatī”ti.</div> </td> </tr> </table> </div>
</div>
<div class="q" id="p_19Vv_955"> <div class="divNumber">1110.</div> <div class="p"> <table class="singleColumn"> <tr> <td> <div class="pN">955</div> <div class="G">So devaputto attamano,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">yassa kammassidaṁ phalaṁ.</div> </td> </tr> </table> </div>
</div>
<div class="q" id="p_19Vv_956"> <div class="divNumber">1111.</div> <div class="p"> <table class="singleColumn"> <tr> <td> <div class="pN">956</div> <div class="G">“Ahaṁ manussesu manussabhūto,</div> </td> </tr> <tr> <td> <div class="G">Rañño pāyāsissa ahosiṁ māṇavo;</div> </td> </tr> <tr> <td> <div class="G">Laddhā dhanaṁ saṁvibhāgaṁ akāsiṁ,</div> </td> </tr> <tr> <td> <div class="G">Piyā ca me sīlavanto ahesuṁ;</div> </td> </tr> <tr> <td> <div class="G">Annañca pānañca pasannacitto,</div> </td> </tr> <tr> <td> <div class="G">Sakkacca dānaṁ vipulaṁ adāsiṁ.</div> </td> </tr> </table> </div>
</div>
<div class="q" id="p_19Vv_957"> <div class="divNumber">1112--1113.</div> <div class="p"> <table class="singleColumn"> <tr> <td> <div class="pN">957</div> <div class="G">Tena metādiso vaṇṇo,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">Vaṇṇo ca me sabbadisā pabhāsatī”ti.</div> </td> </tr> </table> </div>
</div>
<div class="CENTER" id="p_19Vv_958">
<span class="pN">958</span>Pāyāsivimānaṁ dasamaṁ.</div>
<div class="CENTER" id="p_19Vv_959">
<span class="pN">959</span>Pāyāsivaggo chaṭṭho.</div>
<div class="SUMMARY" id="p_19Vv_960">
<span class="pN">960</span><span class="firstLetter">T</span>assuddānaṁ</div>
<div class="q" id="p_19Vv_961"> <div class="p"> <table class="singleColumn"> <tr> <td> <div class="pN">961</div> <div class="G">Dve agārino phaladāyī,</div> </td> </tr> <tr> <td> <div class="G">Dve upassayadāyī bhikkhāya dāyī;</div> </td> </tr> <tr> <td> <div class="G">Yavapālako ceva dve,</div> </td> </tr> <tr> <td> <div class="G">Kuṇḍalino pāyāsīti.</div> </td> </tr> </table> </div>
</div>
<div class="CENTER" id="p_19Vv_962">
<span class="pN">962</span>Purisānaṁ dutiyo vaggo pavuccatīti.</div>
</html>

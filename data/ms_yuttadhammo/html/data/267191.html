<html>
<div class="i">6.7 Pañcadīpakattheraapadāna</div>
<div class="h">Bījanivagga</div>
<div class="h">Pañcadīpakattheraapadāna</div>
<div class="q" id="p_20Ap1_1437"> <div class="divNumber">50.</div> <div class="p"> <table class="singleColumn"> <tr> <td> <div class="pN">1437</div> <div class="G">“Padumuttarabuddhassa,</div> </td> </tr> <tr> <td> <div class="G">sabbabhūtānukampino;</div> </td> </tr> <tr> <td> <div class="G">Saddahitvāna saddhamme,</div> </td> </tr> <tr> <td> <div class="G">ujudiṭṭhi ahosahaṁ.</div> </td> </tr> </table> </div>
</div>
<div class="q" id="p_20Ap1_1438"> <div class="divNumber">51.</div> <div class="p"> <table class="singleColumn"> <tr> <td> <div class="pN">1438</div> <div class="G">Padīpadānaṁ pādāsiṁ,</div> </td> </tr> <tr> <td> <div class="G">parivāretvāna bodhiyaṁ;</div> </td> </tr> <tr> <td> <div class="G">Saddahanto padīpāni,</div> </td> </tr> <tr> <td> <div class="G">akariṁ tāvade ahaṁ.</div> </td> </tr> </table> </div>
</div>
<div class="q" id="p_20Ap1_1439"> <div class="divNumber">52.</div> <div class="p"> <table class="singleColumn"> <tr> <td> <div class="pN">1439</div> <div class="G">Yaṁ yaṁ yonupapajjāmi,</div> </td> </tr> <tr> <td> <div class="G">devattaṁ atha mānusaṁ;</div> </td> </tr> <tr> <td> <div class="G">Ākāse ukkaṁ dhārenti,</div> </td> </tr> <tr> <td> <div class="G">dīpadānassidaṁ phalaṁ.</div> </td> </tr> </table> </div>
</div>
<div class="q" id="p_20Ap1_1440"> <div class="divNumber">53.</div> <div class="p"> <table class="singleColumn"> <tr> <td> <div class="pN">1440</div> <div class="G">Tirokuṭṭaṁ tiroselaṁ,</div> </td> </tr> <tr> <td> <div class="G">samatiggayha pabbataṁ;</div> </td> </tr> <tr> <td> <div class="G">Samantā yojanasataṁ,</div> </td> </tr> <tr> <td> <div class="G">dassanaṁ anubhomahaṁ.</div> </td> </tr> </table> </div>
</div>
<div class="q" id="p_20Ap1_1441"> <div class="divNumber">54.</div> <div class="p"> <table class="singleColumn"> <tr> <td> <div class="pN">1441</div> <div class="G">Tena kammāvasesena,</div> </td> </tr> <tr> <td> <div class="G">pattomhi āsavakkhayaṁ;</div> </td> </tr> <tr> <td> <div class="G">Dhāremi antimaṁ dehaṁ,</div> </td> </tr> <tr> <td> <div class="G">dvipadindassa sāsane.</div> </td> </tr> </table> </div>
</div>
<div class="q" id="p_20Ap1_1442"> <div class="divNumber">55.</div> <div class="p"> <table class="singleColumn"> <tr> <td> <div class="pN">1442</div> <div class="G">Catuttiṁse kappasate,</div> </td> </tr> <tr> <td> <div class="G">satacakkhusanāmakā;</div> </td> </tr> <tr> <td> <div class="G">Rājāhesuṁ mahātejā,</div> </td> </tr> <tr> <td> <div class="G">cakkavattī mahabbalā.</div> </td> </tr> </table> </div>
</div>
<div class="q" id="p_20Ap1_1443"> <div class="divNumber">56.</div> <div class="p"> <table class="singleColumn"> <tr> <td> <div class="pN">1443</div> <div class="G">Paṭisambhidā catasso,</div> </td> </tr> <tr> <td> <div class="G">…pe…</div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_1444"> <div class="p">
<span class="pN">1444</span>Itthaṁ sudaṁ āyasmā pañcadīpako thero imā gāthāyo abhāsitthāti. </div>
</div>
<div class="CENTER" id="p_20Ap1_1445">
<span class="pN">1445</span>Pañcadīpakattherassāpadānaṁ sattamaṁ.</div>
</html>

<html>
<div class="i">2.3.1.10 Ācayagāmittika</div>
<div class="h">Niddesa</div>
<div class="h">Nikkhepakaṇḍa</div>
<div class="h">Tikanikkhepa</div>
<div class="h">Ācayagāmittika</div>
<div class="q" id="p_29Dhs_1685"> <div class="divNumber">1020.</div> <div class="p">
<span class="pN">1685</span>Katame dhammā ācayagāmino? Sāsavā kusalākusalā dhammā kāmāvacarā, rūpāvacarā, arūpāvacarā; vedanākkhandho…pe… viññāṇakkhandho— ime dhammā ācayagāmino. </div>
</div>
<div class="q" id="p_29Dhs_1686"> <div class="divNumber">1021.</div> <div class="p">
<span class="pN">1686</span>Katame dhammā apacayagāmino? Cattāro maggā apariyāpannā— ime dhammā apacayagāmino. </div>
</div>
<div class="q" id="p_29Dhs_1687"> <div class="divNumber">1022.</div> <div class="p">
<span class="pN">1687</span>Katame dhammā neva ācayagāmi na apacayagāmino? Kusalākusalānaṁ dhammānaṁ vipākā kāmāvacarā, rūpāvacarā, arūpāvacarā, apariyāpannā; vedanākkhandho…pe… viññāṇakkhandho; ye ca dhammā kiriyā neva kusalā nākusalā na ca kammavipākā; sabbañca rūpaṁ, asaṅkhatā ca dhātu— ime dhammā neva ācayagāmi na apacayagāmino. </div>
</div>
</html>

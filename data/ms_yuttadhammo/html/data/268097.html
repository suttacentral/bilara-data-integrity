<html>
<div class="i">1.5.10 Diṭṭhadhammanibbānasutta</div>
<div class="h">Paṭhamapaṇṇāsaka</div>
<div class="h">Sāmaññavagga</div>
<div class="h">Diṭṭhadhammanibbānasutta</div>
<div class="q" id="p_17A9_398"> <div class="divNumber">51.</div> <div class="p">
<span class="pN">398</span>“‘Diṭṭhadhammanibbānaṁ diṭṭhadhammanibbānan’ti, āvuso, vuccati. Kittāvatā nu kho, āvuso, diṭṭhadhammanibbānaṁ vuttaṁ bhagavatā”ti? </div>
</div>
<div class="q" id="p_17A9_399"> <div class="p">
<span class="pN">399</span>“Idhāvuso, bhikkhu vivicceva kāmehi…pe…  paṭhamaṁ jhānaṁ upasampajja viharati. Ettāvatāpi kho, āvuso, diṭṭhadhammanibbānaṁ vuttaṁ bhagavatā pariyāyena…pe… . </div>
</div>
<div class="q" id="p_17A9_400"> <div class="p">
<span class="pN">400</span>Puna caparaṁ, āvuso, bhikkhu sabbaso nevasaññānāsaññāyatanaṁ samatikkamma saññāvedayitanirodhaṁ upasampajja viharati, paññāya cassa disvā āsavā parikkhīṇā honti. Ettāvatāpi kho, āvuso, diṭṭhadhammanibbānaṁ vuttaṁ bhagavatā nippariyāyenā”ti. </div>
</div>
<div class="CENTER" id="p_17A9_401">
<span class="pN">401</span>Dasamaṁ.</div>
<div class="CENTER" id="p_17A9_402">
<span class="pN">402</span>Sāmaññavaggo pañcamo.</div>
<div class="SUMMARY" id="p_17A9_403">
<span class="pN">403</span><span class="firstLetter">T</span>assuddānaṁ</div>
<div class="q" id="p_17A9_404"> <div class="p"> <table class="singleColumn"> <tr> <td> <div class="pN">404</div> <div class="G">Sambādho kāyasakkhī paññā,</div> </td> </tr> <tr> <td> <div class="G">Ubhatobhāgo sandiṭṭhikā dve;</div> </td> </tr> <tr> <td> <div class="G">Nibbānaṁ parinibbānaṁ,</div> </td> </tr> <tr> <td> <div class="G">Tadaṅgadiṭṭhadhammikena cāti.</div> </td> </tr> </table> </div>
</div>
<div class="ENDH3" id="p_17A9_405">
<span class="pN">405</span>Paṭhamo paṇṇāsako samatto.</div>
</html>

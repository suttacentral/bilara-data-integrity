<html>
<div class="i">1.1.2.3 Suttasādhanaparihāni</div>
<div class="h">Mahāpaṇṇāsaka</div>
<div class="h">Paṭhamavagga</div>
<div class="h">Parihānikathā</div>
<div class="h">Suttasādhanaparihāni</div>
<div class="q" id="p_32Kv_498"> <div class="divNumber">265.</div> <div class="p">
<span class="pN">498</span>๐ Parihāyati arahā arahattāti? Āmantā. Nanu vuttaṁ bhagavatā—  </div>
</div>
<div class="q" id="p_32Kv_499"> <div class="p"> <table class="singleColumn"> <tr> <td> <div class="pN">499</div> <div class="G">“Uccāvacā hi paṭipadā,</div> </td> </tr> <tr> <td> <div class="G">Samaṇena pakāsitā;</div> </td> </tr> <tr> <td> <div class="G">Na pāraṁ diguṇaṁ yanti,</div> </td> </tr> <tr> <td> <div class="G">Nayidaṁ ekaguṇaṁ mutan”ti.</div> </td> </tr> </table> </div>
</div>
<div class="q" id="p_32Kv_500"> <div class="p">
<span class="pN">500</span>Attheva suttantoti? Āmantā. Tena hi na vattabbaṁ—  “parihāyati arahā arahattā”ti. </div>
</div>
<div class="q" id="p_32Kv_501"> <div class="p">
<span class="pN">501</span>๐ Parihāyati arahā arahattāti? Āmantā. Atthi chinnassa chediyanti? Na hevaṁ vattabbe. </div>
</div>
<div class="q" id="p_32Kv_502"> <div class="p">
<span class="pN">502</span>๐ Atthi chinnassa chediyanti? Āmantā. Nanu vuttaṁ bhagavatā—  </div>
</div>
<div class="q" id="p_32Kv_503"> <div class="p"> <table class="singleColumn"> <tr> <td> <div class="pN">503</div> <div class="G">“Vītataṇho anādāno,</div> </td> </tr> <tr> <td> <div class="G">kiccaṁ yassa na vijjati;</div> </td> </tr> <tr> <td> <div class="G">Chinnassa chediyaṁ natthi,</div> </td> </tr> <tr> <td> <div class="G">oghapāso samūhato”ti.</div> </td> </tr> </table> </div>
</div>
<div class="q" id="p_32Kv_504"> <div class="p">
<span class="pN">504</span>Attheva suttantoti? Āmantā. Tena hi na vattabbaṁ—  “atthi chinnassa chediyan”ti. </div>
</div>
<div class="q" id="p_32Kv_505"> <div class="divNumber">266.</div> <div class="p">
<span class="pN">505</span>๐ Parihāyati arahā arahattāti? Āmantā. Atthi katassa paticayoti? Na hevaṁ vattabbe. </div>
</div>
<div class="q" id="p_32Kv_506"> <div class="p">
<span class="pN">506</span>๐ Atthi katassa paticayoti? Āmantā. Nanu vuttaṁ bhagavatā—  </div>
</div>
<div class="q" id="p_32Kv_507"> <div class="p"> <table class="singleColumn"> <tr> <td> <div class="pN">507</div> <div class="G">“Tassa sammā vimuttassa,</div> </td> </tr> <tr> <td> <div class="G">santacittassa bhikkhuno;</div> </td> </tr> <tr> <td> <div class="G">Katassa paticayo natthi,</div> </td> </tr> <tr> <td> <div class="G">karaṇīyaṁ na vijjati.</div> </td> </tr> </table> </div>
</div>
<div class="q" id="p_32Kv_508"> <div class="p"> <table class="singleColumn"> <tr> <td> <div class="pN">508</div> <div class="G">Selo yathā ekagghano,</div> </td> </tr> <tr> <td> <div class="G">vātena na samīrati;</div> </td> </tr> <tr> <td> <div class="G">Evaṁ rūpā rasā saddā,</div> </td> </tr> <tr> <td> <div class="G">gandhā phassā ca kevalā.</div> </td> </tr> </table> </div>
</div>
<div class="q" id="p_32Kv_509"> <div class="p"> <table class="singleColumn"> <tr> <td> <div class="pN">509</div> <div class="G">Iṭṭhā dhammā aniṭṭhā ca,</div> </td> </tr> <tr> <td> <div class="G">nappavedhenti tādino;</div> </td> </tr> <tr> <td> <div class="G">Ṭhitaṁ cittaṁ vippamuttaṁ,</div> </td> </tr> <tr> <td> <div class="G">vayaṁ cassānupassatī”ti.</div> </td> </tr> </table> </div>
</div>
<div class="q" id="p_32Kv_510"> <div class="p">
<span class="pN">510</span>Attheva suttantoti? Āmantā. Tena hi na vattabbaṁ—  “atthi katassa paticayo”ti. </div>
</div>
<div class="q" id="p_32Kv_511"> <div class="divNumber">267.</div> <div class="p">
<span class="pN">511</span>× Na vattabbaṁ—  “parihāyati arahā arahattā”ti? Āmantā. Nanu vuttaṁ bhagavatā—  “pañcime, bhikkhave, dhammā samayavimuttassa bhikkhuno parihānāya saṁvattanti. Katame pañca? Kammārāmatā, bhassārāmatā, niddārāmatā, saṅgaṇikārāmatā, yathāvimuttaṁ cittaṁ na paccavekkhati. Ime kho, bhikkhave, pañca dhammā samayavimuttassa bhikkhuno parihānāya saṁvattantī”ti. Attheva suttantoti? Āmantā. Tena hi parihāyati arahā arahattāti. </div>
</div>
<div class="q" id="p_32Kv_512"> <div class="p">
<span class="pN">512</span>๐ Atthi arahato kammārāmatāti? Na hevaṁ vattabbe. </div>
</div>
<div class="q" id="p_32Kv_513"> <div class="p">
<span class="pN">513</span>๐ Atthi arahato kammārāmatāti? Āmantā. Atthi arahato rāgo kāmarāgo kāmarāgapariyuṭṭhānaṁ kāmarāgasaṁyojanaṁ kāmogho kāmayogo kāmacchandanīvaraṇanti? Na hevaṁ vattabbe. </div>
</div>
<div class="q" id="p_32Kv_514"> <div class="p">
<span class="pN">514</span>๐ Atthi arahato bhassārāmatā, atthi arahato niddārāmatā, atthi arahato saṅgaṇikārāmatāti? Na hevaṁ vattabbe. </div>
</div>
<div class="q" id="p_32Kv_515"> <div class="p">
<span class="pN">515</span>๐ Atthi arahato saṅgaṇikārāmatāti? Āmantā. Atthi arahato rāgo kāmarāgo kāmarāgapariyuṭṭhānaṁ kāmarāgasaṁyojanaṁ kāmogho kāmayogo kāmacchandanīvaraṇanti? Na hevaṁ vattabbe. </div>
</div>
<div class="q" id="p_32Kv_516"> <div class="divNumber">268.</div> <div class="p">
<span class="pN">516</span>๐ Parihāyati arahā arahattāti? Āmantā. Arahā arahattā parihāyamāno kiṁ pariyuṭṭhito parihāyatīti? Rāgapariyuṭṭhito parihāyatīti. Pariyuṭṭhānaṁ kiṁ paṭicca uppajjatīti? Anusayaṁ paṭicca uppajjatīti. Atthi arahato anusayāti? Na hevaṁ vattabbe. </div>
</div>
<div class="q" id="p_32Kv_517"> <div class="p">
<span class="pN">517</span>๐ Atthi arahato anusayāti? Āmantā. Atthi arahato kāmarāgānusayo paṭighānusayo mānānusayo diṭṭhānusayo vicikicchānusayo bhavarāgānusayo avijjānusayoti? Na hevaṁ vattabbe. </div>
</div>
<div class="q" id="p_32Kv_518"> <div class="p">
<span class="pN">518</span>๐ Dosapariyuṭṭhito parihāyatīti…pe…  mohapariyuṭṭhito parihāyatīti… . Pariyuṭṭhānaṁ kiṁ paṭicca uppajjatīti? Anusayaṁ paṭicca uppajjatīti. Atthi arahato anusayāti? Na hevaṁ vattabbe…pe… . </div>
</div>
<div class="q" id="p_32Kv_519"> <div class="p">
<span class="pN">519</span>๐ Atthi arahato anusayāti? Āmantā. Atthi arahato kāmarāgānusayo…pe…  avijjānusayoti? Na hevaṁ vattabbe. </div>
</div>
<div class="q" id="p_32Kv_520"> <div class="p">
<span class="pN">520</span>๐ Parihāyati arahā arahattāti? Āmantā. Arahato arahattā parihāyamānassa kiṁ upacayaṁ gacchatīti? Rāgo upacayaṁ gacchatīti. Sakkāyadiṭṭhi upacayaṁ gacchatīti, vicikicchā upacayaṁ gacchatīti, sīlabbataparāmāso upacayaṁ gacchatīti? Na hevaṁ vattabbe. Doso upacayaṁ gacchatīti…pe…  moho upacayaṁ gacchatīti, sakkāyadiṭṭhi upacayaṁ gacchatīti, vicikicchā upacayaṁ gacchatīti, sīlabbataparāmāso upacayaṁ gacchatīti? Na hevaṁ vattabbe. </div>
</div>
<div class="q" id="p_32Kv_521"> <div class="p">
<span class="pN">521</span>๐ Parihāyati arahā arahattāti? Āmantā. Arahā ācinatīti? Na hevaṁ vattabbe. Arahā apacinatīti? Na hevaṁ vattabbe. Arahā pajahatīti? Na hevaṁ vattabbe. Arahā upādiyatīti? Na hevaṁ vattabbe. Arahā visinetīti? Na hevaṁ vattabbe. Arahā ussinetīti? Na hevaṁ vattabbe. Arahā vidhūpetīti? Na hevaṁ vattabbe. Arahā sandhūpetīti? Na hevaṁ vattabbe. </div>
</div>
<div class="q" id="p_32Kv_522"> <div class="p">
<span class="pN">522</span>Nanu arahā nevācinati na apacinati apacinitvā ṭhitoti? Āmantā. Hañci arahā nevācinati na apacinati apacinitvā ṭhito, no ca vata re vattabbe—  “parihāyati arahā arahattā”ti. </div>
</div>
<div class="q" id="p_32Kv_523"> <div class="p">
<span class="pN">523</span>Nanu arahā neva pajahati na upādiyati pajahitvā ṭhitoti? Āmantā. Hañci arahā neva pajahati na upādiyati pajahitvā ṭhito, no ca vata re vattabbe—  “parihāyati arahā arahattā”ti. </div>
</div>
<div class="q" id="p_32Kv_524"> <div class="p">
<span class="pN">524</span>Nanu arahā neva visineti na ussineti visinitvā ṭhitoti? Āmantā. Hañci arahā neva visineti na ussineti visinitvā ṭhito, no ca vata re vattabbe—  “parihāyati arahā arahattā”ti. </div>
</div>
<div class="q" id="p_32Kv_525"> <div class="p">
<span class="pN">525</span>Nanu arahā neva vidhūpeti na sandhūpeti vidhūpetvā ṭhitoti? Āmantā. Hañci arahā neva vidhūpeti na sandhūpeti vidhūpetvā ṭhito, no ca vata re vattabbe—  “parihāyati arahā arahattā”ti. </div>
</div>
<div class="CENTER" id="p_32Kv_526">
<span class="pN">526</span>Parihānikathā niṭṭhitā.</div>
</html>

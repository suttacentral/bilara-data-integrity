<html>
<div class="i">6.2.1 Kharaputtajātaka</div>
<div class="h">Chakkanipāta</div>
<div class="h">Kharaputtavagga</div>
<div class="h">Kharaputtajātaka</div>
<div class="q" id="p_22J_1406"> <div class="divNumber">77.</div> <div class="p"> <table class="singleColumn"> <tr> <td> <div class="pN">1406</div> <div class="G">“Saccaṁ kirevamāhaṁsu,</div> </td> </tr> <tr> <td> <div class="G">vastaṁ bāloti paṇḍitā;</div> </td> </tr> <tr> <td> <div class="G">Passa bālo rahokammaṁ,</div> </td> </tr> <tr> <td> <div class="G">āvikubbaṁ na bujjhati”.</div> </td> </tr> </table> </div>
</div>
<div class="q" id="p_22J_1407"> <div class="divNumber">78.</div> <div class="p"> <table class="singleColumn"> <tr> <td> <div class="pN">1407</div> <div class="G">“Tvaṁ khopi samma bālosi,</div> </td> </tr> <tr> <td> <div class="G">kharaputta vijānahi;</div> </td> </tr> <tr> <td> <div class="G">Rajjuyā hi parikkhitto,</div> </td> </tr> <tr> <td> <div class="G">vaṅkoṭṭho ohitomukho.</div> </td> </tr> </table> </div>
</div>
<div class="q" id="p_22J_1408"> <div class="divNumber">79.</div> <div class="p"> <table class="singleColumn"> <tr> <td> <div class="pN">1408</div> <div class="G">Aparampi samma te bālyaṁ,</div> </td> </tr> <tr> <td> <div class="G">yo mutto na palāyasi;</div> </td> </tr> <tr> <td> <div class="G">So ca bālataro samma,</div> </td> </tr> <tr> <td> <div class="G">yaṁ tvaṁ vahasi senakaṁ”.</div> </td> </tr> </table> </div>
</div>
<div class="q" id="p_22J_1409"> <div class="divNumber">80.</div> <div class="p"> <table class="singleColumn"> <tr> <td> <div class="pN">1409</div> <div class="G">“Yannu samma ahaṁ bālo,</div> </td> </tr> <tr> <td> <div class="G">ajarāja vijānahi;</div> </td> </tr> <tr> <td> <div class="G">Atha kena senako bālo,</div> </td> </tr> <tr> <td> <div class="G">taṁ me akkhāhi pucchito”.</div> </td> </tr> </table> </div>
</div>
<div class="q" id="p_22J_1410"> <div class="divNumber">81.</div> <div class="p"> <table class="singleColumn"> <tr> <td> <div class="pN">1410</div> <div class="G">“Uttamatthaṁ labhitvāna,</div> </td> </tr> <tr> <td> <div class="G">bhariyāya yo padassati;</div> </td> </tr> <tr> <td> <div class="G">Tena jahissatattānaṁ,</div> </td> </tr> <tr> <td> <div class="G">sā cevassa na hessati”.</div> </td> </tr> </table> </div>
</div>
<div class="q" id="p_22J_1411"> <div class="divNumber">82.</div> <div class="p"> <table class="singleColumn"> <tr> <td> <div class="pN">1411</div> <div class="G">“Na ve piyammeti janinda tādiso,</div> </td> </tr> <tr> <td> <div class="G">Attaṁ niraṁkatvā piyāni sevati;</div> </td> </tr> <tr> <td> <div class="G">Attāva seyyo paramā ca seyyo,</div> </td> </tr> <tr> <td> <div class="G">Labbhā piyā ocitatthena pacchā”ti.</div> </td> </tr> </table> </div>
</div>
<div class="CENTER" id="p_22J_1412">
<span class="pN">1412</span>Kharaputtajātakaṁ paṭhamaṁ.</div>
</html>

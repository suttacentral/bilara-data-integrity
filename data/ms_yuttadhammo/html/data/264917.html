<html>
<div class="i"> Anantara</div>
<div class="h">Āsavagocchaka</div>
<div class="h">Āsavasampayuttaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Anantara</div>
<div class="q" id="p_38P2_1194"> <div class="divNumber">82.</div> <div class="p">
<span class="pN">1194</span>Āsavasampayutto dhammo āsavasampayuttassa dhammassa anantarapaccayena paccayo—  purimā purimā āsavasampayuttakā khandhā pacchimānaṁ pacchimānaṁ āsavasampayuttakānaṁ khandhānaṁ anantarapaccayena paccayo. (1) </div>
</div>
<div class="q" id="p_38P2_1195"> <div class="p">
<span class="pN">1195</span>Āsavasampayutto dhammo āsavavippayuttassa dhammassa anantarapaccayena paccayo—  purimā purimā domanassasahagatā vicikicchāsahagatā uddhaccasahagatā khandhā pacchimassa pacchimassa domanassasahagatassa vicikicchāsahagatassa uddhaccasahagatassa mohassa anantarapaccayena paccayo; āsavasampayuttā khandhā vuṭṭhānassa anantarapaccayena paccayo. (2) </div>
</div>
<div class="q" id="p_38P2_1196"> <div class="p">
<span class="pN">1196</span>Āsavasampayutto dhammo āsavasampayuttassa ca āsavavippayuttassa ca dhammassa anantarapaccayena paccayo—  purimā purimā domanassasahagatā vicikicchāsahagatā uddhaccasahagatā khandhā pacchimānaṁ pacchimānaṁ domanassasahagatānaṁ vicikicchāsahagatānaṁ uddhaccasahagatānaṁ khandhānaṁ mohassa ca anantarapaccayena paccayo. (3) </div>
</div>
<div class="q" id="p_38P2_1197"> <div class="divNumber">83.</div> <div class="p">
<span class="pN">1197</span>Āsavavippayutto dhammo āsavavippayuttassa dhammassa anantarapaccayena paccayo—  purimo purimo domanassasahagato vicikicchāsahagato uddhaccasahagato moho pacchimassa pacchimassa domanassasahagatassa vicikicchāsahagatassa uddhaccasahagatassa mohassa anantarapaccayena paccayo; purimā purimā āsavavippayuttā khandhā pacchimānaṁ pacchimānaṁ āsavavippayuttānaṁ khandhānaṁ anantarapaccayena paccayo; anulomaṁ gotrabhussa…pe…  phalasamāpattiyā anantarapaccayena paccayo. (1) </div>
</div>
<div class="q" id="p_38P2_1198"> <div class="p">
<span class="pN">1198</span>Āsavavippayutto dhammo āsavasampayuttassa dhammassa anantarapaccayena paccayo—  purimo purimo domanassasahagato vicikicchāsahagato uddhaccasahagato moho pacchimānaṁ pacchimānaṁ domanassasahagatānaṁ vicikicchāsahagatānaṁ uddhaccasahagatānaṁ khandhānaṁ anantarapaccayena paccayo; āvajjanā āsavasampayuttakānaṁ khandhānaṁ anantarapaccayena paccayo. (2) </div>
</div>
<div class="q" id="p_38P2_1199"> <div class="p">
<span class="pN">1199</span>Āsavavippayutto dhammo āsavasampayuttassa ca āsavavippayuttassa ca dhammassa anantarapaccayena paccayo—  purimo purimo domanassasahagato vicikicchāsahagato uddhaccasahagato moho pacchimānaṁ pacchimānaṁ domanassasahagatānaṁ vicikicchāsahagatānaṁ uddhaccasahagatānaṁ khandhānaṁ mohassa ca anantarapaccayena paccayo; āvajjanā domanassasahagatānaṁ vicikicchāsahagatānaṁ uddhaccasahagatānaṁ khandhānaṁ mohassa ca anantarapaccayena paccayo. (3) </div>
</div>
<div class="q" id="p_38P2_1200"> <div class="divNumber">84.</div> <div class="p">
<span class="pN">1200</span>Āsavasampayutto ca āsavavippayutto ca dhammā āsavasampayuttassa dhammassa anantarapaccayena paccayo—  purimā purimā domanassasahagatā vicikicchāsahagatā uddhaccasahagatā khandhā ca moho ca pacchimānaṁ pacchimānaṁ domanassasahagatānaṁ vicikicchāsahagatānaṁ uddhaccasahagatānaṁ khandhānaṁ anantarapaccayena paccayo. (1) </div>
</div>
<div class="q" id="p_38P2_1201"> <div class="p">
<span class="pN">1201</span>Āsavasampayutto ca āsavavippayutto ca dhammā āsavavippayuttassa dhammassa anantarapaccayena paccayo—  purimā purimā domanassasahagatā vicikicchāsahagatā uddhaccasahagatā khandhā ca moho ca pacchimassa pacchimassa domanassasahagatassa vicikicchāsahagatassa uddhaccasahagatassa mohassa anantarapaccayena paccayo; domanassasahagatā vicikicchāsahagatā uddhaccasahagatā khandhā ca moho ca vuṭṭhānassa anantarapaccayena paccayo. (2) </div>
</div>
<div class="q" id="p_38P2_1202"> <div class="p">
<span class="pN">1202</span>Āsavasampayutto ca āsavavippayutto ca dhammā āsavasampayuttassa ca āsavavippayuttassa ca dhammassa anantarapaccayena paccayo—  purimā purimā domanassasahagatā vicikicchāsahagatā uddhaccasahagatā khandhā ca moho ca pacchimānaṁ pacchimānaṁ domanassasahagatānaṁ vicikicchāsahagatānaṁ uddhaccasahagatānaṁ khandhānaṁ mohassa ca anantarapaccayena paccayo. (3) </div>
</div>
</html>

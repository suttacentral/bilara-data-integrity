<html>
<div class="i">2.1.4.2 Mūlamūlanaya</div>
<div class="h">Niddesa</div>
<div class="h">Mūlavāraniddesa</div>
<div class="h">Nāmapada nayacatukka</div>
<div class="h">Mūlamūlanaya</div>
<div class="q" id="p_33Y1_224"> <div class="divNumber">89.</div> <div class="p">
<span class="pN">224</span>»  Ye keci nāmā dhammā, sabbe te nāmamūlamūlāti? </div>
</div>
<div class="q" id="p_33Y1_225"> <div class="p">
<span class="pN">225</span>Naveva nāmamūlamūlāni. Avasesā nāmā dhammā na nāmamūlamūlā. </div>
</div>
<div class="q" id="p_33Y1_226"> <div class="p">
<span class="pN">226</span>«  Ye vā pana nāmamūlamūlā, sabbe te dhammā nāmāti? Āmantā. </div>
</div>
<div class="q" id="p_33Y1_227"> <div class="divNumber">90.</div> <div class="p">
<span class="pN">227</span>»  Ye keci nāmā dhammā, sabbe te nāmamūlena ekamūlamūlāti? </div>
</div>
<div class="q" id="p_33Y1_228"> <div class="p">
<span class="pN">228</span>Ahetukaṁ nāmaṁ nāmamūlena na ekamūlamūlaṁ. Sahetukaṁ nāmaṁ nāmamūlena ekamūlamūlaṁ. </div>
</div>
<div class="q" id="p_33Y1_229"> <div class="p">
<span class="pN">229</span>«  Ye vā pana nāmamūlena ekamūlamūlā, sabbe te dhammā nāmāti? </div>
</div>
<div class="q" id="p_33Y1_230"> <div class="p">
<span class="pN">230</span>Nāmasamuṭṭhānaṁ rūpaṁ nāmamūlena ekamūlamūlaṁ, na nāmaṁ. Nāmaṁ nāmamūlena ekamūlamūlañceva nāmañca. </div>
</div>
<div class="q" id="p_33Y1_231"> <div class="divNumber">91.</div> <div class="p">
<span class="pN">231</span>»  Ye keci nāmamūlena ekamūlamūlā dhammā, sabbe te nāmamūlena aññamaññamūlamūlāti? </div>
</div>
<div class="q" id="p_33Y1_232"> <div class="p">
<span class="pN">232</span>Mūlāni yāni ekato uppajjanti nāmamūlāni ekamūlamūlāni ceva aññamaññamūlamūlāni ca. Avasesā nāmamūlasahajātā dhammā nāmamūlena ekamūlamūlā, na ca aññamaññamūlamūlā. </div>
</div>
<div class="q" id="p_33Y1_233"> <div class="p">
<span class="pN">233</span>«  Ye vā pana nāmamūlena aññamaññamūlamūlā, sabbe te dhammā nāmāti? Āmantā. (2) </div>
</div>
</html>

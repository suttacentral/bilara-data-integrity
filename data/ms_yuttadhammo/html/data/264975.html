<html>
<div class="i"> Anantara</div>
<div class="h">Saññojanagocchaka</div>
<div class="h">Saññojanasampayuttaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Anantara</div>
<div class="q" id="p_38P2_1497"> <div class="divNumber">73.</div> <div class="p">
<span class="pN">1497</span>Saññojanasampayutto dhammo saññojanasampayuttassa dhammassa anantarapaccayena paccayo— purimā purimā saññojanasampayuttā khandhā pacchimānaṁ pacchimānaṁ saññojanasampayuttakānaṁ khandhānaṁ anantarapaccayena paccayo. (1) </div>
</div>
<div class="q" id="p_38P2_1498"> <div class="p">
<span class="pN">1498</span>Saññojanasampayutto dhammo saññojanavippayuttassa dhammassa anantarapaccayena paccayo— purimā purimā uddhaccasahagatā khandhā pacchimassa pacchimassa uddhaccasahagatassa mohassa anantarapaccayena paccayo; saññojanasampayuttā khandhā vuṭṭhānassa anantarapaccayena paccayo. (2) </div>
</div>
<div class="q" id="p_38P2_1499"> <div class="p">
<span class="pN">1499</span>Saññojanasampayutto dhammo saññojanasampayuttassa ca saññojanavippayuttassa ca dhammassa anantarapaccayena paccayo— purimā purimā uddhaccasahagatā khandhā pacchimānaṁ pacchimānaṁ uddhaccasahagatānaṁ khandhānaṁ mohassa ca anantarapaccayena paccayo. (3) </div>
</div>
<div class="q" id="p_38P2_1500"> <div class="divNumber">74.</div> <div class="p">
<span class="pN">1500</span>Saññojanavippayutto dhammo saññojanavippayuttassa dhammassa anantarapaccayena paccayo— purimo purimo uddhaccasahagato moho pacchimassa pacchimassa uddhaccasahagatassa mohassa anantarapaccayena paccayo; purimā purimā saññojanavippayuttā khandhā pacchimānaṁ…pe… phalasamāpattiyā anantarapaccayena paccayo. (1) </div>
</div>
<div class="q" id="p_38P2_1501"> <div class="p">
<span class="pN">1501</span>Saññojanavippayutto dhammo saññojanasampayuttassa dhammassa anantarapaccayena paccayo— purimo purimo uddhaccasahagato moho pacchimānaṁ pacchimānaṁ uddhaccasahagatānaṁ khandhānaṁ anantarapaccayena paccayo; āvajjanā saññojanasampayuttakānaṁ khandhānaṁ anantarapaccayena paccayo. (2) </div>
</div>
<div class="q" id="p_38P2_1502"> <div class="p">
<span class="pN">1502</span>Saññojanavippayutto dhammo saññojanasampayuttassa ca saññojanavippayuttassa ca dhammassa anantarapaccayena paccayo— purimo purimo uddhaccasahagato moho pacchimānaṁ pacchimānaṁ uddhaccasahagatānaṁ khandhānaṁ mohassa ca anantarapaccayena paccayo; āvajjanā uddhaccasahagatānaṁ khandhānaṁ mohassa ca anantarapaccayena paccayo. (3) </div>
</div>
<div class="q" id="p_38P2_1503"> <div class="divNumber">75.</div> <div class="p">
<span class="pN">1503</span>Saññojanasampayutto ca saññojanavippayutto ca dhammā saññojanasampayuttassa dhammassa anantarapaccayena paccayo— purimā purimā uddhaccasahagatā khandhā ca moho ca pacchimānaṁ pacchimānaṁ uddhaccasahagatānaṁ khandhānaṁ anantarapaccayena paccayo. (1) </div>
</div>
<div class="q" id="p_38P2_1504"> <div class="p">
<span class="pN">1504</span>Saññojanasampayutto ca saññojanavippayutto ca dhammā saññojanavippayuttassa dhammassa anantarapaccayena paccayo— purimā purimā uddhaccasahagatā khandhā ca moho ca pacchimassa pacchimassa uddhaccasahagatassa mohassa anantarapaccayena paccayo; uddhaccasahagatā khandhā ca moho ca vuṭṭhānassa anantarapaccayena paccayo. (2) </div>
</div>
<div class="q" id="p_38P2_1505"> <div class="p">
<span class="pN">1505</span>Saññojanasampayutto ca saññojanavippayutto ca dhammā saññojanasampayuttassa ca saññojanavippayuttassa ca dhammassa anantarapaccayena paccayo— purimā purimā uddhaccasahagatā khandhā ca moho ca pacchimānaṁ pacchimānaṁ uddhaccasahagatānaṁ khandhānaṁ mohassa ca anantarapaccayena paccayo. (3) </div>
</div>
</html>

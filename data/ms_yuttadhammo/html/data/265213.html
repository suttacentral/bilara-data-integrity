<html>
<div class="i"> Vippayutta</div>
<div class="h">Mahantaraduka</div>
<div class="h">Cittaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Vippayutta</div>
<div class="q" id="p_38P2_2518"> <div class="divNumber">82.</div> <div class="p">
<span class="pN">2518</span>Citto dhammo nocittassa dhammassa vippayuttapaccayena paccayo—  sahajātaṁ, pacchājātaṁ. (Saṁkhittaṁ.) (1) </div>
</div>
<div class="q" id="p_38P2_2519"> <div class="p">
<span class="pN">2519</span>Nocitto dhammo nocittassa dhammassa vippayuttapaccayena paccayo—  sahajātaṁ, purejātaṁ, pacchājātaṁ. <span class="bold">Sahajātā</span>—  nocittā khandhā cittasamuṭṭhānānaṁ rūpānaṁ vippayuttapaccayena paccayo; paṭisandhikkhaṇe nocittā khandhā kaṭattārūpānaṁ…pe…  nocittā khandhā vatthussa vippayuttapaccayena paccayo; vatthu khandhānaṁ vippayuttapaccayena paccayo. <span class="bold">Purejātaṁ</span>—  cakkhāyatanaṁ cakkhuviññāṇasahagatānaṁ khandhānaṁ…pe…  kāyāyatanaṁ kāyaviññāṇasahagatānaṁ khandhānaṁ…pe…  vatthu nocittānaṁ khandhānaṁ vippayuttapaccayena paccayo. <span class="bold">Pacchājātā</span>—  nocittā khandhā purejātassa imassa kāyassa vippayuttapaccayena paccayo. (1) </div>
</div>
<div class="q" id="p_38P2_2520"> <div class="p">
<span class="pN">2520</span>Nocitto dhammo cittassa dhammassa vippayuttapaccayena paccayo—  sahajātaṁ, purejātaṁ. <span class="bold">Sahajātaṁ</span>—  paṭisandhikkhaṇe vatthu cittassa vippayuttapaccayena paccayo. <span class="bold">Purejātaṁ</span>—  cakkhāyatanaṁ cakkhuviññāṇassa…pe…  kāyāyatanaṁ kāyaviññāṇassa…pe…  vatthu cittassa vippayuttapaccayena paccayo. (2) </div>
</div>
<div class="q" id="p_38P2_2521"> <div class="p">
<span class="pN">2521</span>Nocitto dhammo cittassa ca nocittassa ca dhammassa vippayuttapaccayena paccayo—  sahajātaṁ, purejātaṁ. <span class="bold">Sahajātaṁ</span>—  paṭisandhikkhaṇe vatthu cittassa sampayuttakānañca khandhānaṁ vippayuttapaccayena paccayo. <span class="bold">Purejātaṁ</span>—  cakkhāyatanaṁ cakkhuviññāṇassa sampayuttakānañca khandhānaṁ vippayuttapaccayena paccayo…pe…  kāyāyatanaṁ kāyaviññāṇassa sampayuttakānañca khandhānaṁ…pe…  vatthu cittassa ca sampayuttakānañca khandhānaṁ vippayuttapaccayena paccayo. (3) </div>
</div>
<div class="q" id="p_38P2_2522"> <div class="p">
<span class="pN">2522</span>Citto ca nocitto ca dhammā nocittassa dhammassa vippayuttapaccayena paccayo—  sahajātaṁ, pacchājātaṁ. (Saṁkhittaṁ.) (1) </div>
</div>
</html>

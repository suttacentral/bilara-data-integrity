<html>
<div class="i"> Ārammaṇa</div>
<div class="h">Piṭṭhiduka</div>
<div class="h">Sappītikaduka</div>
<div class="h">Pañhāvāra</div>
<div class="h">Paccayānulomādi</div>
<div class="h">Vibhaṅgavāra</div>
<div class="h">Ārammaṇa</div>
<div class="q" id="p_38P2_4402"> <div class="divNumber">150.</div> <div class="p">
<span class="pN">4402</span>Sappītiko dhammo sappītikassa dhammassa ārammaṇapaccayena paccayo—  sappītike khandhe ārabbha sappītikā khandhā uppajjanti. (Mūlaṁ kātabbaṁ.) Sappītike khandhe ārabbha appītikā khandhā ca pīti ca uppajjanti. (Mūlaṁ kātabbaṁ.) Sappītike khandhe ārabbha sappītikā khandhā ca pīti ca uppajjanti. (3) </div>
</div>
<div class="q" id="p_38P2_4403"> <div class="divNumber">151.</div> <div class="p">
<span class="pN">4403</span>Appītiko dhammo appītikassa dhammassa ārammaṇapaccayena paccayo—  appītikena cittena dānaṁ datvā sīlaṁ…pe…  uposathakammaṁ katvā appītikena cittena paccavekkhati, assādeti abhinandati, taṁ ārabbha appītiko rāgo uppajjati, diṭṭhi uppajjati, vicikicchā uppajjati, uddhaccaṁ uppajjati, domanassaṁ uppajjati; appītikā jhānā vuṭṭhahitvā…pe…  maggā vuṭṭhahitvā…pe…  phalā vuṭṭhahitvā appītikena cittena phalaṁ paccavekkhati, ariyā appītikena cittena nibbānaṁ paccavekkhanti, nibbānaṁ appītikassa gotrabhussa, vodānassa, maggassa, phalassa, āvajjanāya pītiyā ca ārammaṇapaccayena paccayo; ariyā appītikena cittena appītike pahīne kilese…pe…  vikkhambhite kilese…pe…  pubbe…pe…  cakkhuṁ…pe…  vatthuṁ appītike khandhe ca pītiñca appītikena cittena aniccato…pe…  vipassati assādeti abhinandati, taṁ ārabbha appītiko rāgo uppajjati…pe…  domanassaṁ uppajjati; dibbena cakkhunā rūpaṁ passati…pe…  phoṭṭhabbāyatanaṁ kāyaviññāṇassa ārammaṇapaccayena paccayo; appītikā khandhā iddhividhañāṇassa cetopariyañāṇassa, pubbenivāsānussatiñāṇassa, yathākammūpagañāṇassa, anāgataṁsañāṇassa, āvajjanāya pītiyā ca ārammaṇapaccayena paccayo; appītike khandhe ca pītiñca ārabbha appītikā khandhā ca pīti ca uppajjanti. (1) </div>
</div>
<div class="q" id="p_38P2_4404"> <div class="p">
<span class="pN">4404</span>Appītiko dhammo sappītikassa dhammassa ārammaṇapaccayena paccayo—  appītikena cittena dānaṁ datvā sīlaṁ…pe…  uposathakammaṁ…pe…  sappītikena cittena paccavekkhati assādeti abhinandati, taṁ ārabbha sappītiko rāgo uppajjati, diṭṭhi uppajjati; appītikā jhānā vuṭṭhahitvā…pe…  maggā vuṭṭhahitvā…pe…  phalā vuṭṭhahitvā sappītikena cittena phalaṁ paccavekkhati, ariyā sappītikena cittena nibbānaṁ paccavekkhanti, nibbānaṁ sappītikassa gotrabhussa, vodānassa, maggassa, phalassa ārammaṇapaccayena paccayo; ariyā sappītikena cittena appītike pahīne kilese…pe…  vikkhambhite kilese…pe…  pubbe…pe…  cakkhuṁ…pe…  vatthuṁ appītike khandhe ca pītiñca sappītikena cittena aniccato…pe…  vipassati assādeti abhinandati, taṁ ārabbha sappītiko rāgo uppajjati, diṭṭhi uppajjati; appītike khandhe ca pītiñca ārabbha sappītikā khandhā uppajjanti. (2) </div>
</div>
<div class="q" id="p_38P2_4405"> <div class="p">
<span class="pN">4405</span>Appītiko dhammo sappītikassa ca appītikassa ca dhammassa ārammaṇapaccayena paccayo—  appītikena cittena dānaṁ datvā sīlaṁ…pe…  uposathakammaṁ…pe…  sappītikena cittena paccavekkhati assādeti abhinandati, taṁ ārabbha sappītikā khandhā ca pīti ca uppajjanti, appītikā jhānā…pe…  maggā…pe…  phalā vuṭṭhahitvā sappītikena cittena phalaṁ paccavekkhati, ariyā sappītikena cittena nibbānaṁ paccavekkhanti, nibbānaṁ sappītikassa gotrabhussa, vodānassa, maggassa, phalassa, pītiyā ca ārammaṇapaccayena paccayo; ariyā sappītikena cittena appītike pahīne kilese paccavekkhanti, vikkhambhite kilese…pe…  pubbe…pe…  cakkhuṁ…pe…  vatthuṁ appītike khandhe ca pītiñca sappītikena cittena aniccato…pe…  vipassati assādeti abhinandati, taṁ ārabbha sappītikā khandhā ca pīti ca uppajjanti, appītike khandhe ca pītiñca ārabbha sappītikā khandhā ca pīti ca uppajjanti. (3) </div>
</div>
<div class="q" id="p_38P2_4406"> <div class="divNumber">152.</div> <div class="p">
<span class="pN">4406</span>Sappītiko ca appītiko ca dhammā sappītikassa dhammassa ārammaṇapaccayena paccayo—  sappītike khandhe ca pītiñca ārabbha sappītikā khandhā uppajjanti. (Mūlaṁ kātabbaṁ.) Sappītike khandhe ca pītiñca ārabbha appītikā khandhā ca pīti ca uppajjanti. </div>
</div>
<div class="q" id="p_38P2_4407"> <div class="p">
<span class="pN">4407</span>(Mūlaṁ kātabbaṁ.) Sappītike khandhe ca pītiñca ārabbha sappītikā khandhā ca pīti ca uppajjanti. (3) </div>
</div>
</html>

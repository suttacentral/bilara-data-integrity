<html>
<div class="i">59 Sappītikaduka, Kusalattika</div>
<div class="h">Sappītikaduka, Kusalattika</div>
<div class="q" id="p_40P15_189"> <div class="divNumber">68.</div> <div class="p">
<span class="pN">189</span>Sappītikaṁ kusalaṁ dhammaṁ paṭicca nasappītiko nakusalo dhammo uppajjati hetupaccayā. Appītikaṁ kusalaṁ dhammaṁ paṭicca nasappītiko nakusalo dhammo uppajjati hetupaccayā. Sappītikaṁ kusalañca appītikaṁ kusalañca dhammaṁ paṭicca nasappītiko nakusalo dhammo uppajjati hetupaccayā. Hetuyā tīṇi…pe…  avigate tīṇi. </div>
</div>
<div class="q" id="p_40P15_190"> <div class="p">
<span class="pN">190</span>Sappītikaṁ akusalaṁ dhammaṁ paṭicca nasappītiko naakusalo dhammo uppajjati hetupaccayā. Appītikaṁ akusalaṁ dhammaṁ paṭicca nasappītiko naakusalo dhammo uppajjati hetupaccayā. Sappītikaṁ akusalañca appītikaṁ akusalañca dhammaṁ paṭicca nasappītiko akusalo dhammo uppajjati hetupaccayā. Hetuyā tīṇi…pe…  avigate tīṇi. (Abyākatamūlaṁ tīṇiyeva paccayavasena.) </div>
</div>
</html>

<html>
<div class="i">2.2.1.6 Paccanīkapuggalokāsa</div>
<div class="h">Pavattivāra</div>
<div class="h">Nirodhavāra</div>
<div class="h">Paccuppannavāra</div>
<div class="h">Paccanīkapuggalokāsa</div>
<div class="q" id="p_35Y9_485"> <div class="divNumber">109.</div> <div class="p">
<span class="pN">485</span>»  Yassa yattha kusalā dhammā na nirujjhanti tassa tattha akusalā dhammā na nirujjhantīti? </div>
</div>
<div class="q" id="p_35Y9_486"> <div class="p">
<span class="pN">486</span>Akusalānaṁ bhaṅgakkhaṇe tesaṁ tattha kusalā dhammā na nirujjhanti, no ca tesaṁ tattha akusalā dhammā na nirujjhanti. Sabbesaṁ cittassa uppādakkhaṇe kusalavippayuttaakusalavippayuttacittassa bhaṅgakkhaṇe asaññasattānaṁ tesaṁ tattha kusalā ca dhammā na nirujjhanti akusalā ca dhammā na nirujjhanti. </div>
</div>
<div class="q" id="p_35Y9_487"> <div class="p">
<span class="pN">487</span>«  Yassa vā pana yattha akusalā dhammā na nirujjhanti tassa tattha kusalā dhammā na nirujjhantīti? </div>
</div>
<div class="q" id="p_35Y9_488"> <div class="p">
<span class="pN">488</span>Kusalānaṁ bhaṅgakkhaṇe tesaṁ tattha akusalā dhammā na nirujjhanti, no ca tesaṁ tattha kusalā dhammā na nirujjhanti. Sabbesaṁ cittassa uppādakkhaṇe akusalavippayuttakusalavippayuttacittassa bhaṅgakkhaṇe asaññasattānaṁ tesaṁ tattha akusalā ca dhammā na nirujjhanti kusalā ca dhammā na nirujjhanti. </div>
</div>
<div class="q" id="p_35Y9_489"> <div class="p">
<span class="pN">489</span>»  Yassa yattha kusalā dhammā na nirujjhanti tassa tattha abyākatā dhammā na nirujjhantīti? </div>
</div>
<div class="q" id="p_35Y9_490"> <div class="p">
<span class="pN">490</span>Sabbesaṁ cavantānaṁ pavatte kusalavippayuttacittassa bhaṅgakkhaṇe tesaṁ tattha kusalā dhammā na nirujjhanti, no ca tesaṁ tattha abyākatā dhammā na nirujjhanti. Sabbesaṁ upapajjantānaṁ pavatte cittassa uppādakkhaṇe arūpe akusalānaṁ bhaṅgakkhaṇe tesaṁ tattha kusalā ca dhammā na nirujjhanti abyākatā ca dhammā na nirujjhanti. </div>
</div>
<div class="q" id="p_35Y9_491"> <div class="p">
<span class="pN">491</span>«  Yassa vā pana yattha abyākatā dhammā na nirujjhanti tassa tattha kusalā dhammā na nirujjhantīti? </div>
</div>
<div class="q" id="p_35Y9_492"> <div class="p">
<span class="pN">492</span>Arūpe kusalānaṁ bhaṅgakkhaṇe tesaṁ tattha abyākatā dhammā na nirujjhanti, no ca tesaṁ tattha kusalā dhammā na nirujjhanti. Sabbesaṁ upapajjantānaṁ pavatte cittassa uppādakkhaṇe arūpe akusalānaṁ bhaṅgakkhaṇe tesaṁ tattha abyākatā ca dhammā na nirujjhanti kusalā ca dhammā na nirujjhanti. </div>
</div>
<div class="q" id="p_35Y9_493"> <div class="divNumber">110.</div> <div class="p">
<span class="pN">493</span>»  Yassa yattha akusalā dhammā na nirujjhanti tassa tattha abyākatā dhammā na nirujjhantīti? </div>
</div>
<div class="q" id="p_35Y9_494"> <div class="p">
<span class="pN">494</span>Sabbesaṁ cavantānaṁ pavatte akusalavippayuttacittassa bhaṅgakkhaṇe tesaṁ tattha akusalā dhammā na nirujjhanti, no ca tesaṁ tattha abyākatā dhammā na nirujjhanti. Sabbesaṁ upapajjantānaṁ pavatte cittassa uppādakkhaṇe arūpe kusalānaṁ bhaṅgakkhaṇe tesaṁ tattha akusalā ca dhammā na nirujjhanti abyākatā ca dhammā na nirujjhanti. </div>
</div>
<div class="q" id="p_35Y9_495"> <div class="p">
<span class="pN">495</span>«  Yassa vā pana yattha abyākatā dhammā na nirujjhanti tassa tattha akusalā dhammā na nirujjhantīti? </div>
</div>
<div class="q" id="p_35Y9_496"> <div class="p">
<span class="pN">496</span>Arūpe akusalānaṁ bhaṅgakkhaṇe tesaṁ tattha abyākatā dhammā na nirujjhanti, no ca tesaṁ tattha akusalā dhammā na nirujjhanti. Sabbesaṁ upapajjantānaṁ pavatte cittassa uppādakkhaṇe arūpe kusalānaṁ bhaṅgakkhaṇe tesaṁ tattha abyākatā ca dhammā na nirujjhanti akusalā ca dhammā na nirujjhanti. </div>
</div>
</html>

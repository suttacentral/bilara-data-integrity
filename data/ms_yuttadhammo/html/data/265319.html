<html>
<div class="i"> Hetu</div>
<div class="h">Mahantaraduka</div>
<div class="h">Cittasaṁsaṭṭhasamuṭṭhānaduka</div>
<div class="h">Paṭiccavāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Hetu</div>
<div class="q" id="p_38P2_3003"> <div class="divNumber">278.</div> <div class="p">
<span class="pN">3003</span>Cittasaṁsaṭṭhasamuṭṭhānaṁ dhammaṁ paṭicca cittasaṁsaṭṭhasamuṭṭhāno dhammo uppajjati hetupaccayā—  cittasaṁsaṭṭhasamuṭṭhānaṁ ekaṁ khandhaṁ paṭicca dve khandhā, dve khandhe paṭicca eko khandho; paṭisandhikkhaṇe…pe… . (1) </div>
</div>
<div class="q" id="p_38P2_3004"> <div class="p">
<span class="pN">3004</span>Cittasaṁsaṭṭhasamuṭṭhānaṁ dhammaṁ paṭicca nocittasaṁsaṭṭhasamuṭṭhāno dhammo uppajjati hetupaccayā—  cittasaṁsaṭṭhasamuṭṭhāne khandhe paṭicca cittaṁ cittasamuṭṭhānañca rūpaṁ; paṭisandhikkhaṇe cittasaṁsaṭṭhasamuṭṭhāne khandhe paṭicca cittaṁ kaṭattā ca rūpaṁ. (2) </div>
</div>
<div class="q" id="p_38P2_3005"> <div class="p">
<span class="pN">3005</span>Cittasaṁsaṭṭhasamuṭṭhānaṁ dhammaṁ paṭicca cittasaṁsaṭṭhasamuṭṭhāno ca nocittasaṁsaṭṭhasamuṭṭhāno ca dhammā uppajjanti hetupaccayā—  cittasaṁsaṭṭhasamuṭṭhānaṁ ekaṁ khandhaṁ paṭicca dve khandhā cittañca cittasamuṭṭhānañca rūpaṁ, dve khandhe…pe…  paṭisandhikkhaṇe…pe… . (3) </div>
</div>
<div class="q" id="p_38P2_3006"> <div class="divNumber">279.</div> <div class="p">
<span class="pN">3006</span>Nocittasaṁsaṭṭhasamuṭṭhānaṁ dhammaṁ paṭicca nocittasaṁsaṭṭhasamuṭṭhāno dhammo uppajjati hetupaccayā—  cittaṁ paṭicca cittasamuṭṭhānaṁ rūpaṁ; paṭisandhikkhaṇe cittaṁ paṭicca kaṭattārūpaṁ, cittaṁ paṭicca vatthu, vatthuṁ paṭicca cittaṁ, ekaṁ mahābhūtaṁ…pe…  mahābhūte paṭicca cittasamuṭṭhānaṁ rūpaṁ kaṭattārūpaṁ upādārūpaṁ. (1) </div>
</div>
<div class="q" id="p_38P2_3007"> <div class="p">
<span class="pN">3007</span>Nocittasaṁsaṭṭhasamuṭṭhānaṁ dhammaṁ paṭicca cittasaṁsaṭṭhasamuṭṭhāno dhammo uppajjati hetupaccayā—  cittaṁ paṭicca sampayuttakā khandhā; paṭisandhikkhaṇe cittaṁ paṭicca sampayuttakā khandhā, paṭisandhikkhaṇe vatthuṁ paṭicca cittasaṁsaṭṭhasamuṭṭhānā khandhā. (2) </div>
</div>
<div class="q" id="p_38P2_3008"> <div class="p">
<span class="pN">3008</span>Nocittasaṁsaṭṭhasamuṭṭhānaṁ dhammaṁ paṭicca cittasaṁsaṭṭhasamuṭṭhāno ca nocittasaṁsaṭṭhasamuṭṭhāno ca dhammā uppajjanti hetupaccayā—  cittaṁ paṭicca sampayuttakā khandhā cittasamuṭṭhānañca rūpaṁ; paṭisandhikkhaṇe cittaṁ paṭicca sampayuttakā khandhā kaṭattā ca rūpaṁ, paṭisandhikkhaṇe vatthuṁ paṭicca cittaṁ sampayuttakā ca khandhā. (3) </div>
</div>
<div class="q" id="p_38P2_3009"> <div class="divNumber">280.</div> <div class="p">
<span class="pN">3009</span>Cittasaṁsaṭṭhasamuṭṭhānañca nocittasaṁsaṭṭhasamuṭṭhānañca dhammaṁ paṭicca cittasaṁsaṭṭhasamuṭṭhāno dhammo uppajjati hetupaccayā—  cittasaṁsaṭṭhasamuṭṭhānaṁ ekaṁ khandhañca cittañca paṭicca dve khandhā, dve khandhe…pe…  paṭisandhikkhaṇe cittasaṁsaṭṭhasamuṭṭhānaṁ ekaṁ khandhañca cittañca paṭicca dve khandhā, dve khandhe…pe…  paṭisandhikkhaṇe cittasaṁsaṭṭhasamuṭṭhānaṁ ekaṁ khandhañca vatthuñca paṭicca dve khandhā, dve khandhe…pe… . (1) </div>
</div>
<div class="q" id="p_38P2_3010"> <div class="p">
<span class="pN">3010</span>Cittasaṁsaṭṭhasamuṭṭhānañca nocittasaṁsaṭṭhasamuṭṭhānañca dhammaṁ paṭicca nocittasaṁsaṭṭhasamuṭṭhāno dhammo uppajjati hetupaccayā—  cittasaṁsaṭṭhasamuṭṭhāne khandhe ca cittañca paṭicca cittasamuṭṭhānaṁ rūpaṁ, cittasaṁsaṭṭhasamuṭṭhāne khandhe ca mahābhūte ca paṭicca cittasamuṭṭhānaṁ rūpaṁ; paṭisandhikkhaṇe cittasaṁsaṭṭhasamuṭṭhāne khandhe ca cittañca paṭicca kaṭattārūpaṁ, paṭisandhikkhaṇe cittasaṁsaṭṭhasamuṭṭhāne khandhe ca mahābhūte ca paṭicca kaṭattārūpaṁ, paṭisandhikkhaṇe cittasaṁsaṭṭhasamuṭṭhāne khandhe ca vatthuñca paṭicca cittaṁ. (2) </div>
</div>
<div class="q" id="p_38P2_3011"> <div class="p">
<span class="pN">3011</span>Cittasaṁsaṭṭhasamuṭṭhānañca nocittasaṁsaṭṭhasamuṭṭhānañca dhammaṁ paṭicca cittasaṁsaṭṭhasamuṭṭhāno ca nocittasaṁsaṭṭhasamuṭṭhāno ca dhammā uppajjanti hetupaccayā—  cittasaṁsaṭṭhasamuṭṭhānaṁ ekaṁ khandhañca cittañca paṭicca dve khandhā cittasamuṭṭhānañca rūpaṁ, dve khandhe…pe…  paṭisandhikkhaṇe cittasaṁsaṭṭhasamuṭṭhānaṁ ekaṁ khandhañca cittañca paṭicca dve khandhā kaṭattā ca rūpaṁ, dve khandhe…pe…  paṭisandhikkhaṇe cittasaṁsaṭṭhasamuṭṭhānaṁ ekaṁ khandhañca vatthuñca paṭicca dve khandhā cittañca, dve khandhe…pe…  (Saṁkhittaṁ.) (3) </div>
</div>
</html>

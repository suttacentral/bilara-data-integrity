<html>
<div class="i">8.1.10 Kumbhaṇḍasutta</div>
<div class="h">Lakkhaṇasaṁyutta</div>
<div class="h">Paṭhamavagga</div>
<div class="h">Kumbhaṇḍasutta</div>
<div class="q" id="p_12S2_1179"> <div class="divNumber">211.</div> <div class="p">
<span class="pN">1179</span>“Idhāhaṁ, āvuso, gijjhakūṭā pabbatā orohanto addasaṁ kumbhaṇḍaṁ purisaṁ vehāsaṁ gacchantaṁ. So gacchantopi teva aṇḍe khandhe āropetvā gacchati. Nisīdantopi tesveva aṇḍesu nisīdati. Tamenaṁ gijjhāpi kākāpi kulalāpi anupatitvā anupatitvā vitacchenti virājenti. So sudaṁ aṭṭassaraṁ karoti…pe…  eso, bhikkhave, satto imasmiṁyeva rājagahe gāmakūṭako ahosi…pe… . </div>
</div>
<div class="CENTER" id="p_12S2_1180">
<span class="pN">1180</span>Dasamaṁ.</div>
<div class="CENTER" id="p_12S2_1181">
<span class="pN">1181</span>Paṭhamo vaggo.</div>
<div class="SUMMARY" id="p_12S2_1182">
<span class="pN">1182</span><span class="firstLetter">T</span>assuddānaṁ</div>
<div class="q" id="p_12S2_1183"> <div class="p"> <table class="singleColumn"> <tr> <td> <div class="pN">1183</div> <div class="G">Aṭṭhi pesi ubho gāvaghātakā,</div> </td> </tr> <tr> <td> <div class="G">Piṇḍo sākuṇiyo nicchavorabbhi;</div> </td> </tr> <tr> <td> <div class="G">Asi sūkariko sattimāgavi,</div> </td> </tr> <tr> <td> <div class="G">Usu kāraṇiko sūci sārathi;</div> </td> </tr> <tr> <td> <div class="G">Yo ca sibbiyati sūcako hi so,</div> </td> </tr> <tr> <td> <div class="G">Aṇḍabhāri ahu gāmakūṭakoti.</div> </td> </tr> </table> </div>
</div>
</html>

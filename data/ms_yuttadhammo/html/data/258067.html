<html>
<div class="i">3.4 Paccuppannātītavāra</div>
<div class="h">Pariññāvāra</div>
<div class="h">Paccuppannātītavāra</div>
<div class="q" id="p_33Y5_805"> <div class="divNumber">168.</div> <div class="p">
<span class="pN">805</span>» Yo dukkhasaccaṁ parijānāti so samudayasaccaṁ pajahitthāti? No. </div>
</div>
<div class="q" id="p_33Y5_806"> <div class="p">
<span class="pN">806</span>« Yo vā pana samudayasaccaṁ pajahittha so dukkhasaccaṁ parijānātīti? No. </div>
</div>
<div class="q" id="p_33Y5_807"> <div class="p">
<span class="pN">807</span>» Yo dukkhasaccaṁ na parijānāti so samudayasaccaṁ nappajahitthāti? </div>
</div>
<div class="q" id="p_33Y5_808"> <div class="p">
<span class="pN">808</span>Arahā dukkhasaccaṁ na parijānāti, no ca samudayasaccaṁ nappajahittha. Aggamaggasamaṅgiñca arahantañca ṭhapetvā avasesā puggalā dukkhasaccañca na parijānanti samudayasaccañca nappajahittha. </div>
</div>
<div class="q" id="p_33Y5_809"> <div class="p">
<span class="pN">809</span>« Yo vā pana samudayasaccaṁ nappajahittha so dukkhasaccaṁ na parijānātīti? </div>
</div>
<div class="q" id="p_33Y5_810"> <div class="p">
<span class="pN">810</span>Aggamaggasamaṅgī samudayasaccaṁ nappajahittha, no ca dukkhasaccaṁ na parijānāti. Aggamaggasamaṅgiñca arahantañca ṭhapetvā avasesā puggalā samudayasaccañca nappajahittha dukkhasaccañca na parijānanti. </div>
</div>
</html>

<html>
<div class="i">5.3 Kāḷigodhāputtabhaddiyattheraapadāna</div>
<div class="h">Upālivagga</div>
<div class="h">Kāḷigodhāputtabhaddiyattheraapadāna</div>
<div class="q" id="p_20Ap1_1266"> <div class="divNumber">54.</div> <div class="p"> <table class="singleColumn"> <tr> <td> <div class="pN">1266</div> <div class="G">“Padumuttarasambuddhaṁ,</div> </td> </tr> <tr> <td> <div class="G">mettacittaṁ mahāmuniṁ;</div> </td> </tr> <tr> <td> <div class="G">Upeti janatā sabbā,</div> </td> </tr> <tr> <td> <div class="G">sabbalokagganāyakaṁ.</div> </td> </tr> </table> </div>
</div>
<div class="q" id="p_20Ap1_1267"> <div class="divNumber">55.</div> <div class="p"> <table class="singleColumn"> <tr> <td> <div class="pN">1267</div> <div class="G">Sattukañca baddhakañca,</div> </td> </tr> <tr> <td> <div class="G">āmisaṁ pānabhojanaṁ;</div> </td> </tr> <tr> <td> <div class="G">Dadanti satthuno sabbe,</div> </td> </tr> <tr> <td> <div class="G">puññakkhette anuttare.</div> </td> </tr> </table> </div>
</div>
<div class="q" id="p_20Ap1_1268"> <div class="divNumber">56.</div> <div class="p"> <table class="singleColumn"> <tr> <td> <div class="pN">1268</div> <div class="G">Ahampi dānaṁ dassāmi,</div> </td> </tr> <tr> <td> <div class="G">devadevassa tādino;</div> </td> </tr> <tr> <td> <div class="G">Buddhaseṭṭhaṁ nimantetvā,</div> </td> </tr> <tr> <td> <div class="G">saṁghampi ca anuttaraṁ.</div> </td> </tr> </table> </div>
</div>
<div class="q" id="p_20Ap1_1269"> <div class="divNumber">57.</div> <div class="p"> <table class="singleColumn"> <tr> <td> <div class="pN">1269</div> <div class="G">Uyyojitā mayā cete,</div> </td> </tr> <tr> <td> <div class="G">nimantesuṁ tathāgataṁ;</div> </td> </tr> <tr> <td> <div class="G">Kevalaṁ bhikkhusaṁghañca,</div> </td> </tr> <tr> <td> <div class="G">puññakkhettaṁ anuttaraṁ.</div> </td> </tr> </table> </div>
</div>
<div class="q" id="p_20Ap1_1270"> <div class="divNumber">58.</div> <div class="p"> <table class="singleColumn"> <tr> <td> <div class="pN">1270</div> <div class="G">Satasahassapallaṅkaṁ,</div> </td> </tr> <tr> <td> <div class="G">sovaṇṇaṁ gonakatthataṁ;</div> </td> </tr> <tr> <td> <div class="G">Tūlikāpaṭalikāya,</div> </td> </tr> <tr> <td> <div class="G">khomakappāsikehi ca;</div> </td> </tr> <tr> <td> <div class="G">Mahārahaṁ paññāpayiṁ,</div> </td> </tr> <tr> <td> <div class="G">āsanaṁ buddhayuttakaṁ.</div> </td> </tr> </table> </div>
</div>
<div class="q" id="p_20Ap1_1271"> <div class="divNumber">59.</div> <div class="p"> <table class="singleColumn"> <tr> <td> <div class="pN">1271</div> <div class="G">Padumuttaro lokavidū,</div> </td> </tr> <tr> <td> <div class="G">devadevo narāsabho;</div> </td> </tr> <tr> <td> <div class="G">Bhikkhusaṁghaparibyūḷho,</div> </td> </tr> <tr> <td> <div class="G">mama dvāramupāgami.</div> </td> </tr> </table> </div>
</div>
<div class="q" id="p_20Ap1_1272"> <div class="divNumber">60.</div> <div class="p"> <table class="singleColumn"> <tr> <td> <div class="pN">1272</div> <div class="G">Paccuggantvāna sambuddhaṁ,</div> </td> </tr> <tr> <td> <div class="G">lokanāthaṁ yasassinaṁ;</div> </td> </tr> <tr> <td> <div class="G">Pasannacitto sumano,</div> </td> </tr> <tr> <td> <div class="G">abhināmayiṁ saṁgharaṁ.</div> </td> </tr> </table> </div>
</div>
<div class="q" id="p_20Ap1_1273"> <div class="divNumber">61.</div> <div class="p"> <table class="singleColumn"> <tr> <td> <div class="pN">1273</div> <div class="G">Bhikkhūnaṁ satasahassaṁ,</div> </td> </tr> <tr> <td> <div class="G">buddhañca lokanāyakaṁ;</div> </td> </tr> <tr> <td> <div class="G">Pasannacitto sumano,</div> </td> </tr> <tr> <td> <div class="G">paramannena tappayiṁ.</div> </td> </tr> </table> </div>
</div>
<div class="q" id="p_20Ap1_1274"> <div class="divNumber">62.</div> <div class="p"> <table class="singleColumn"> <tr> <td> <div class="pN">1274</div> <div class="G">Padumuttaro lokavidū,</div> </td> </tr> <tr> <td> <div class="G">āhutīnaṁ paṭiggaho;</div> </td> </tr> <tr> <td> <div class="G">Bhikkhusaṁghe nisīditvā,</div> </td> </tr> <tr> <td> <div class="G">imā gāthā abhāsatha.</div> </td> </tr> </table> </div>
</div>
<div class="q" id="p_20Ap1_1275"> <div class="divNumber">63.</div> <div class="p"> <table class="singleColumn"> <tr> <td> <div class="pN">1275</div> <div class="G">‘Yenidaṁ āsanaṁ dinnaṁ,</div> </td> </tr> <tr> <td> <div class="G">sovaṇṇaṁ gonakatthataṁ;</div> </td> </tr> <tr> <td> <div class="G">Tamahaṁ kittayissāmi,</div> </td> </tr> <tr> <td> <div class="G">suṇātha mama bhāsato.</div> </td> </tr> </table> </div>
</div>
<div class="q" id="p_20Ap1_1276"> <div class="divNumber">64.</div> <div class="p"> <table class="singleColumn"> <tr> <td> <div class="pN">1276</div> <div class="G">Catusattatikkhattuṁ so,</div> </td> </tr> <tr> <td> <div class="G">devarajjaṁ karissati;</div> </td> </tr> <tr> <td> <div class="G">Anubhossati sampattiṁ,</div> </td> </tr> <tr> <td> <div class="G">accharāhi purakkhato.</div> </td> </tr> </table> </div>
</div>
<div class="q" id="p_20Ap1_1277"> <div class="divNumber">65.</div> <div class="p"> <table class="singleColumn"> <tr> <td> <div class="pN">1277</div> <div class="G">Padesarajjaṁ sahassaṁ,</div> </td> </tr> <tr> <td> <div class="G">vasudhaṁ āvasissati;</div> </td> </tr> <tr> <td> <div class="G">Ekapaññāsakkhattuñca,</div> </td> </tr> <tr> <td> <div class="G">cakkavattī bhavissati.</div> </td> </tr> </table> </div>
</div>
<div class="q" id="p_20Ap1_1278"> <div class="divNumber">66.</div> <div class="p"> <table class="singleColumn"> <tr> <td> <div class="pN">1278</div> <div class="G">Sabbāsu bhavayonīsu,</div> </td> </tr> <tr> <td> <div class="G">uccākulī bhavissati;</div> </td> </tr> <tr> <td> <div class="G">So ca pacchā pabbajitvā,</div> </td> </tr> <tr> <td> <div class="G">sukkamūlena codito;</div> </td> </tr> <tr> <td> <div class="G">Bhaddiyo nāma nāmena,</div> </td> </tr> <tr> <td> <div class="G">hessati satthu sāvako’.</div> </td> </tr> </table> </div>
</div>
<div class="q" id="p_20Ap1_1279"> <div class="divNumber">67.</div> <div class="p"> <table class="singleColumn"> <tr> <td> <div class="pN">1279</div> <div class="G">Vivekamanuyuttomhi,</div> </td> </tr> <tr> <td> <div class="G">pantasenanivāsahaṁ;</div> </td> </tr> <tr> <td> <div class="G">Phalañcādhigataṁ sabbaṁ,</div> </td> </tr> <tr> <td> <div class="G">cattaklesomhi ajjahaṁ.</div> </td> </tr> </table> </div>
</div>
<div class="q" id="p_20Ap1_1280"> <div class="divNumber">68.</div> <div class="p"> <table class="singleColumn"> <tr> <td> <div class="pN">1280</div> <div class="G">Mama sabbaṁ abhiññāya,</div> </td> </tr> <tr> <td> <div class="G">sabbaññū lokanāyako;</div> </td> </tr> <tr> <td> <div class="G">Bhikkhusaṁghe nisīditvā,</div> </td> </tr> <tr> <td> <div class="G">etadagge ṭhapesi maṁ.</div> </td> </tr> </table> </div>
</div>
<div class="q" id="p_20Ap1_1281"> <div class="divNumber">69.</div> <div class="p"> <table class="singleColumn"> <tr> <td> <div class="pN">1281</div> <div class="G">Paṭisambhidā catasso,</div> </td> </tr> <tr> <td> <div class="G">…pe…</div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_1282"> <div class="p">
<span class="pN">1282</span>Itthaṁ sudaṁ āyasmā bhaddiyo kāḷigodhāya putto thero imā gāthāyo abhāsitthāti. </div>
</div>
<div class="CENTER" id="p_20Ap1_1283">
<span class="pN">1283</span>Bhaddiyassa kāḷigodhāya puttattherassāpadānaṁ tatiyaṁ.</div>
</html>

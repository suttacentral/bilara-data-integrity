<html>
<div class="i">1.1.7 Candakumāracariya</div>
<div class="h">Akittivagga</div>
<div class="h">Dānapāramī</div>
<div class="h">Candakumāracariya</div>
<div class="q" id="p_21Cp_52"> <div class="divNumber">45.</div> <div class="p"> <table class="singleColumn"> <tr> <td> <div class="pN">52</div> <div class="G">“Punāparaṁ yadā homi,</div> </td> </tr> <tr> <td> <div class="G">ekarājassa atrajo;</div> </td> </tr> <tr> <td> <div class="G">Nagare pupphavatiyā,</div> </td> </tr> <tr> <td> <div class="G">kumāro candasavhayo.</div> </td> </tr> </table> </div>
</div>
<div class="q" id="p_21Cp_53"> <div class="divNumber">46.</div> <div class="p"> <table class="singleColumn"> <tr> <td> <div class="pN">53</div> <div class="G">Tadāhaṁ yajanā mutto,</div> </td> </tr> <tr> <td> <div class="G">nikkhanto yaññavāṭato;</div> </td> </tr> <tr> <td> <div class="G">Saṁvegaṁ janayitvāna,</div> </td> </tr> <tr> <td> <div class="G">mahādānaṁ pavattayiṁ.</div> </td> </tr> </table> </div>
</div>
<div class="q" id="p_21Cp_54"> <div class="divNumber">47.</div> <div class="p"> <table class="singleColumn"> <tr> <td> <div class="pN">54</div> <div class="G">Nāhaṁ pivāmi khādāmi,</div> </td> </tr> <tr> <td> <div class="G">napi bhuñjāmi bhojanaṁ;</div> </td> </tr> <tr> <td> <div class="G">Dakkhiṇeyye adatvāna,</div> </td> </tr> <tr> <td> <div class="G">api chappañcarattiyo.</div> </td> </tr> </table> </div>
</div>
<div class="q" id="p_21Cp_55"> <div class="divNumber">48.</div> <div class="p"> <table class="singleColumn"> <tr> <td> <div class="pN">55</div> <div class="G">Yathāpi vāṇijo nāma,</div> </td> </tr> <tr> <td> <div class="G">Katvāna bhaṇḍasañcayaṁ;</div> </td> </tr> <tr> <td> <div class="G">Yattha lābho mahā hoti,</div> </td> </tr> <tr> <td> <div class="G">Tattha taṁ harati bhaṇḍakaṁ.</div> </td> </tr> </table> </div>
</div>
<div class="q" id="p_21Cp_56"> <div class="divNumber">49.</div> <div class="p"> <table class="singleColumn"> <tr> <td> <div class="pN">56</div> <div class="G">Tatheva sakabhuttāpi,</div> </td> </tr> <tr> <td> <div class="G">pare dinnaṁ mahapphalaṁ;</div> </td> </tr> <tr> <td> <div class="G">Tasmā parassa dātabbaṁ,</div> </td> </tr> <tr> <td> <div class="G">satabhāgo bhavissati.</div> </td> </tr> </table> </div>
</div>
<div class="q" id="p_21Cp_57"> <div class="divNumber">50.</div> <div class="p"> <table class="singleColumn"> <tr> <td> <div class="pN">57</div> <div class="G">Etamatthavasaṁ ñatvā,</div> </td> </tr> <tr> <td> <div class="G">demi dānaṁ bhavābhave;</div> </td> </tr> <tr> <td> <div class="G">Na paṭikkamāmi dānato,</div> </td> </tr> <tr> <td> <div class="G">sambodhimanupattiyā”ti.</div> </td> </tr> </table> </div>
</div>
<div class="CENTER" id="p_21Cp_58">
<span class="pN">58</span>Candakumāracariyaṁ sattamaṁ.</div>
</html>

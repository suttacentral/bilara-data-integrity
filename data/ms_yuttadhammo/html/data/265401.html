<html>
<div class="i"> Vippayutta</div>
<div class="h">Mahantaraduka</div>
<div class="h">Upādāduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Vippayutta</div>
<div class="q" id="p_38P2_3346"> <div class="divNumber">406.</div> <div class="p">
<span class="pN">3346</span>Upādā dhammo noupādā dhammassa vippayuttapaccayena paccayo—  sahajātaṁ, purejātaṁ. <span class="bold">Sahajātaṁ</span>—  paṭisandhikkhaṇe vatthu noupādā khandhānaṁ vippayuttapaccayena paccayo. <span class="bold">Purejātaṁ</span>—  cakkhāyatanaṁ cakkhuviññāṇassa…pe…  kāyāyatanaṁ…pe…  vatthu noupādā khandhānaṁ vippayuttapaccayena paccayo. (1) </div>
</div>
<div class="q" id="p_38P2_3347"> <div class="p">
<span class="pN">3347</span>Noupādā dhammo noupādā dhammassa vippayuttapaccayena paccayo—  sahajātaṁ, pacchājātaṁ. <span class="bold">Sahajātā</span>—  noupādā khandhā noupādā cittasamuṭṭhānānaṁ rūpānaṁ vippayuttapaccayena paccayo; paṭisandhikkhaṇe noupādā khandhā noupādā kaṭattārūpānaṁ vippayuttapaccayena paccayo. <span class="bold">Pacchājātā</span>—  noupādā khandhā purejātassa imassa noupādā kāyassa vippayuttapaccayena paccayo. (1) </div>
</div>
<div class="q" id="p_38P2_3348"> <div class="p">
<span class="pN">3348</span>Noupādā dhammo upādā dhammassa vippayuttapaccayena paccayo—  sahajātaṁ, pacchājātaṁ. <span class="bold">Sahajātā</span>—  noupādā khandhā upādā cittasamuṭṭhānānaṁ rūpānaṁ vippayuttapaccayena paccayo; paṭisandhikkhaṇe…pe… . <span class="bold">Pacchājātā</span>—  noupādā khandhā purejātassa imassa upādā kāyassa vippayuttapaccayena paccayo. (2) </div>
</div>
<div class="q" id="p_38P2_3349"> <div class="p">
<span class="pN">3349</span>Noupādā dhammo upādā dhammassa ca noupādā dhammassa ca vippayuttapaccayena paccayo—  sahajātaṁ, pacchājātaṁ. <span class="bold">Sahajātā</span>—  noupādā khandhā upādā ca noupādā ca cittasamuṭṭhānānaṁ rūpānaṁ vippayuttapaccayena paccayo; paṭisandhikkhaṇe…pe… . <span class="bold">Pacchājātā</span>—  noupādā khandhā purejātassa imassa upādā kāyassa ca noupādā kāyassa ca vippayuttapaccayena paccayo. (3) </div>
</div>
</html>

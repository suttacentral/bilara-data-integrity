<html>
<div class="i"> Anantarādi</div>
<div class="h">Piṭṭhiduka</div>
<div class="h">Sukhasahagataduka</div>
<div class="h">Pañhāvāra</div>
<div class="h">Paccayānulomādi</div>
<div class="h">Vibhaṅgavāra</div>
<div class="h">Anantarādi</div>
<div class="q" id="p_38P2_4449"> <div class="divNumber">171.</div> <div class="p">
<span class="pN">4449</span>Sukhasahagato dhammo sukhasahagatassa dhammassa anantarapaccayena paccayo— purimā purimā sukhasahagatā khandhā pacchimānaṁ pacchimānaṁ sukhasahagatānaṁ khandhānaṁ anantarapaccayena paccayo. (Mūlaṁ kātabbaṁ.) Purimā purimā sukhasahagatā khandhā pacchimassa pacchimassa sukhassa anantarapaccayena paccayo. Sukhasahagataṁ cuticittaṁ nasukhasahagatassa upapatticittassa… sukhasahagataṁ bhavaṅgaṁ āvajjanāya… sukhasahagataṁ kāyaviññāṇaṁ vipākamanodhātuyā… sukhasahagatā vipākamanoviññāṇadhātu kiriyamanoviññāṇadhātuyā… sukhasahagataṁ bhavaṅgaṁ nasukhasahagatassa bhavaṅgassa… sukhasahagataṁ kusalākusalaṁ nasukhasahagatassa vuṭṭhānassa… kiriyaṁ vuṭṭhānassa… phalaṁ vuṭṭhānassa anantarapaccayena paccayo. (Mūlaṁ kātabbaṁ.) Purimā purimā sukhasahagatā khandhā pacchimānaṁ pacchimānaṁ sukhasahagatānaṁ khandhānaṁ sukhassa ca anantarapaccayena paccayo. (3) </div>
</div>
<div class="q" id="p_38P2_4450"> <div class="p">
<span class="pN">4450</span>Nasukhasahagato dhammo nasukhasahagatassa dhammassa anantarapaccayena paccayo— purimā purimā nasukhasahagatā…pe…. (Mūlaṁ. Tīṇipi sappītikadukasadisā.) </div>
</div>
<div class="q" id="p_38P2_4451"> <div class="divNumber">172.</div> <div class="p">
<span class="pN">4451</span>Sukhasahagato ca nasukhasahagato ca dhammā sukhasahagatassa dhammassa anantarapaccayena paccayo— purimā purimā sukhasahagatā khandhā ca sukhañca pacchimānaṁ pacchimānaṁ sukhasahagatānaṁ khandhānaṁ anantarapaccayena paccayo. (Mūlaṁ kātabbaṁ.) Purimā purimā sukhasahagatā khandhā ca sukhañca pacchimassa pacchimassa sukhassa anantarapaccayena paccayo; sukhasahagataṁ cuticittañca sukhañca nasukhasahagatassa upapatticittassa… sukhasahagataṁ bhavaṅgañca sukhañca āvajjanāya… sukhasahagataṁ kāyaviññāṇañca sukhañca vipākamanodhātuyā… sukhasahagatā vipākamanoviññāṇadhātu ca sukhañca kiriyamanoviññāṇadhātuyā… sukhasahagataṁ bhavaṅgañca sukhañca nasukhasahagatassa bhavaṅgassa… sukhasahagataṁ kusalākusalañca sukhañca nasukhasahagatassa vuṭṭhānassa… kiriyaṁ vuṭṭhānassa… phalaṁ vuṭṭhānassa anantarapaccayena paccayo. (Mūlaṁ kātabbaṁ.) Purimā purimā sukhasahagatā khandhā ca sukhañca pacchimānaṁ pacchimānaṁ sukhasahagatānaṁ khandhānaṁ sukhassa ca anantarapaccayena paccayo. (3) </div>
</div>
<div class="q" id="p_38P2_4452"> <div class="p">
<span class="pN">4452</span>Samanantarapaccayena paccayo… sahajātapaccayena paccayo… aññamaññapaccayena paccayo… nissayapaccayena paccayo. </div>
</div>
</html>

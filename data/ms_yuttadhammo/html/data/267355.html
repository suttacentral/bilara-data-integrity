<html>
<div class="i">23.1 Ālambaṇadāyakattheraapadāna</div>
<div class="h">Ālambaṇadāyakavagga</div>
<div class="h">Ālambaṇadāyakattheraapadāna</div>
<div class="q" id="p_20Ap1_2899"> <div class="divNumber">1.</div> <div class="p"> <table class="singleColumn"> <tr> <td> <div class="pN">2899</div> <div class="G">“Atthadassissa bhagavato,</div> </td> </tr> <tr> <td> <div class="G">lokajeṭṭhassa tādino;</div> </td> </tr> <tr> <td> <div class="G">Ālambaṇaṁ mayā dinnaṁ,</div> </td> </tr> <tr> <td> <div class="G">dvipadindassa tādino.</div> </td> </tr> </table> </div>
</div>
<div class="q" id="p_20Ap1_2900"> <div class="divNumber">2.</div> <div class="p"> <table class="singleColumn"> <tr> <td> <div class="pN">2900</div> <div class="G">Dharaṇiṁ paṭipajjāmi,</div> </td> </tr> <tr> <td> <div class="G">vipulaṁ sāgarapparaṁ;</div> </td> </tr> <tr> <td> <div class="G">Pāṇesu ca issariyaṁ,</div> </td> </tr> <tr> <td> <div class="G">vattemi vasudhāya ca.</div> </td> </tr> </table> </div>
</div>
<div class="q" id="p_20Ap1_2901"> <div class="divNumber">3.</div> <div class="p"> <table class="singleColumn"> <tr> <td> <div class="pN">2901</div> <div class="G">Kilesā jhāpitā mayhaṁ,</div> </td> </tr> <tr> <td> <div class="G">bhavā sabbe samūhatā;</div> </td> </tr> <tr> <td> <div class="G">Tisso vijjā anuppattā,</div> </td> </tr> <tr> <td> <div class="G">kataṁ buddhassa sāsanaṁ.</div> </td> </tr> </table> </div>
</div>
<div class="q" id="p_20Ap1_2902"> <div class="divNumber">4.</div> <div class="p"> <table class="singleColumn"> <tr> <td> <div class="pN">2902</div> <div class="G">Ito dvesaṭṭhikappamhi,</div> </td> </tr> <tr> <td> <div class="G">tayo āsiṁsu khattiyā;</div> </td> </tr> <tr> <td> <div class="G">Ekāpassitanāmā te,</div> </td> </tr> <tr> <td> <div class="G">cakkavattī mahabbalā.</div> </td> </tr> </table> </div>
</div>
<div class="q" id="p_20Ap1_2903"> <div class="divNumber">5.</div> <div class="p"> <table class="singleColumn"> <tr> <td> <div class="pN">2903</div> <div class="G">Paṭisambhidā catasso,</div> </td> </tr> <tr> <td> <div class="G">vimokkhāpi ca aṭṭhime;</div> </td> </tr> <tr> <td> <div class="G">Chaḷabhiññā sacchikatā,</div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_2904"> <div class="p">
<span class="pN">2904</span>Itthaṁ sudaṁ āyasmā ālambaṇadāyako thero imā gāthāyo abhāsitthāti. </div>
</div>
<div class="CENTER" id="p_20Ap1_2905">
<span class="pN">2905</span>Ālambaṇadāyakattherassāpadānaṁ paṭhamaṁ.</div>
</html>

<html>
<div class="i">4.2.7 Āvaṭṭahārasampāta</div>
<div class="h">Paṭiniddesavāra</div>
<div class="h">Sampāta</div>
<div class="h">Āvaṭṭahārasampāta</div>
<div class="q" id="p_27Ne_509"> <div class="divNumber">69.</div> <div class="p">
<span class="pN">509</span>Tattha katamo āvaṭṭo hārasampāto? </div>
</div>
<div class="q" id="p_27Ne_510"> <div class="p">
<span class="pN">510</span>“Tasmā rakkhitacittassa, sammāsaṅkappagocaro”ti gāthā. “Tasmā rakkhitacittassa, sammāsaṅkappagocaro”ti samatho. “Sammādiṭṭhipurekkhāro”ti vipassanā. “Ñatvāna udayabbayan”ti dukkhapariññā. “Thinamiddhābhibhū bhikkhū”ti samudayapahānaṁ. “Sabbā duggatiyo jahe”ti nirodho. Imāni cattāri saccāni. </div>
</div>
<div class="CENTER" id="p_27Ne_511">
<span class="pN">511</span>Niyutto āvaṭṭo hārasampāto.</div>
</html>

<html>
<div class="i">7.5 Bhisadāyakattheraapadāna</div>
<div class="h">Sakacintaniyavagga</div>
<div class="h">Bhisadāyakattheraapadāna</div>
<div class="q" id="p_20Ap1_1527"> <div class="divNumber">29.</div> <div class="p"> <table class="singleColumn"> <tr> <td> <div class="pN">1527</div> <div class="G">“Vessabhū nāma nāmena,</div> </td> </tr> <tr> <td> <div class="G">isīnaṁ tatiyo ahu;</div> </td> </tr> <tr> <td> <div class="G">Kānanaṁ vanamogayha,</div> </td> </tr> <tr> <td> <div class="G">vihāsi purisuttamo.</div> </td> </tr> </table> </div>
</div>
<div class="q" id="p_20Ap1_1528"> <div class="divNumber">30.</div> <div class="p"> <table class="singleColumn"> <tr> <td> <div class="pN">1528</div> <div class="G">Bhisamuḷālaṁ gaṇhitvā,</div> </td> </tr> <tr> <td> <div class="G">agamaṁ buddhasantikaṁ;</div> </td> </tr> <tr> <td> <div class="G">Tañca buddhassa pādāsiṁ,</div> </td> </tr> <tr> <td> <div class="G">pasanno sehi pāṇibhi.</div> </td> </tr> </table> </div>
</div>
<div class="q" id="p_20Ap1_1529"> <div class="divNumber">31.</div> <div class="p"> <table class="singleColumn"> <tr> <td> <div class="pN">1529</div> <div class="G">Karena ca parāmaṭṭho,</div> </td> </tr> <tr> <td> <div class="G">vessabhūvarabuddhinā;</div> </td> </tr> <tr> <td> <div class="G">Sukhāhaṁ nābhijānāmi,</div> </td> </tr> <tr> <td> <div class="G">samaṁ tena kutottariṁ.</div> </td> </tr> </table> </div>
</div>
<div class="q" id="p_20Ap1_1530"> <div class="divNumber">32.</div> <div class="p"> <table class="singleColumn"> <tr> <td> <div class="pN">1530</div> <div class="G">Carimo vattate mayhaṁ,</div> </td> </tr> <tr> <td> <div class="G">bhavā sabbe samūhatā;</div> </td> </tr> <tr> <td> <div class="G">Hatthināgena santena,</div> </td> </tr> <tr> <td> <div class="G">kusalaṁ ropitaṁ mayā.</div> </td> </tr> </table> </div>
</div>
<div class="q" id="p_20Ap1_1531"> <div class="divNumber">33.</div> <div class="p"> <table class="singleColumn"> <tr> <td> <div class="pN">1531</div> <div class="G">Ekattiṁse ito kappe,</div> </td> </tr> <tr> <td> <div class="G">yaṁ kammamakariṁ tadā;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">bhisadānassidaṁ phalaṁ.</div> </td> </tr> </table> </div>
</div>
<div class="q" id="p_20Ap1_1532"> <div class="divNumber">34.</div> <div class="p"> <table class="singleColumn"> <tr> <td> <div class="pN">1532</div> <div class="G">Samodhānā ca rājāno,</div> </td> </tr> <tr> <td> <div class="G">soḷasa manujādhipā;</div> </td> </tr> <tr> <td> <div class="G">Kappamhi cuddase āsuṁ,</div> </td> </tr> <tr> <td> <div class="G">cakkavattī mahabbalā.</div> </td> </tr> </table> </div>
</div>
<div class="q" id="p_20Ap1_1533"> <div class="divNumber">35.</div> <div class="p"> <table class="singleColumn"> <tr> <td> <div class="pN">1533</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_1534"> <div class="p">
<span class="pN">1534</span>Itthaṁ sudaṁ āyasmā bhisadāyako thero imā gāthāyo abhāsitthāti. </div>
</div>
<div class="CENTER" id="p_20Ap1_1535">
<span class="pN">1535</span>Bhisadāyakattherassāpadānaṁ pañcamaṁ.</div>
</html>

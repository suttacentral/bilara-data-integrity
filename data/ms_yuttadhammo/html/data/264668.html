<html>
<div class="i"> Purejāta</div>
<div class="h">Hetugocchaka</div>
<div class="h">Hetuduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Purejāta</div>
<div class="q" id="p_38P2_81"> <div class="divNumber">31.</div> <div class="p">
<span class="pN">81</span>Nahetu dhammo nahetussa dhammassa purejātapaccayena paccayo— ārammaṇapurejātaṁ, vatthupurejātaṁ. <span class="bold">Ārammaṇapurejātaṁ</span>— cakkhuṁ…pe… vatthuṁ aniccato…pe… domanassaṁ uppajjati; dibbena cakkhunā rūpaṁ passati, dibbāya sotadhātuyā saddaṁ suṇāti, rūpāyatanaṁ cakkhuviññāṇassa…pe… phoṭṭhabbāyatanaṁ kāyaviññāṇassa…pe…. <span class="bold">Vatthupurejātaṁ</span>— cakkhāyatanaṁ…pe… kāyāyatanaṁ…pe… vatthu nahetūnaṁ khandhānaṁ purejātapaccayena paccayo. (1) </div>
</div>
<div class="q" id="p_38P2_82"> <div class="p">
<span class="pN">82</span>Nahetu dhammo hetussa dhammassa purejātapaccayena paccayo— ārammaṇapurejātaṁ, vatthupurejātaṁ. <span class="bold">Ārammaṇapurejātaṁ</span>— cakkhuṁ…pe… vatthuṁ aniccato…pe… domanassaṁ uppajjati; dibbena cakkhunā rūpaṁ passati, dibbāya sotadhātuyā saddaṁ suṇāti. <span class="bold">Vatthupurejātaṁ</span>— vatthu hetūnaṁ purejātapaccayena paccayo. (2) </div>
</div>
<div class="q" id="p_38P2_83"> <div class="p">
<span class="pN">83</span>Nahetu dhammo hetussa ca nahetussa ca dhammassa purejātapaccayena paccayo— ārammaṇapurejātaṁ, vatthupurejātaṁ. <span class="bold">Ārammaṇapurejātaṁ</span>— cakkhuṁ…pe… vatthuṁ aniccato…pe… domanassaṁ uppajjati. <span class="bold">Vatthupurejātaṁ</span>— vatthu hetūnaṁ sampayuttakānañca khandhānaṁ purejātapaccayena paccayo. (3) </div>
</div>
</html>

<html>
<div class="i">4.2.1 Duggatasutta</div>
<div class="h">Anamataggasaṁyutta</div>
<div class="h">Dutiyavagga</div>
<div class="h">Duggatasutta</div>
<div class="q" id="p_12S2_864"> <div class="divNumber">134.</div> <div class="p">
<span class="pN">864</span>Ekaṁ samayaṁ bhagavā sāvatthiyaṁ viharati. Tatra kho…pe…  “Anamataggoyaṁ, bhikkhave, saṁsāro. Pubbā koṭi na paññāyati avijjānīvaraṇānaṁ sattānaṁ taṇhāsaṁyojanānaṁ sandhāvataṁ saṁsarataṁ. Yaṁ, bhikkhave, passeyyātha duggataṁ durūpetaṁ niṭṭhamettha gantabbaṁ—  ‘amhehipi evarūpaṁ paccanubhūtaṁ iminā dīghena addhunā’ti. Taṁ kissa hetu…pe…  yāvañcidaṁ, bhikkhave, alameva sabbasaṅkhāresu nibbindituṁ alaṁ virajjituṁ alaṁ vimuccitun”ti. </div>
</div>
<div class="CENTER" id="p_12S2_865">
<span class="pN">865</span>Paṭhamaṁ.</div>
</html>

<html>
<div class="i"> Upanissaya</div>
<div class="h">Hetugocchaka</div>
<div class="h">Hetuduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Upanissaya</div>
<div class="q" id="p_38P2_72"> <div class="divNumber">28.</div> <div class="p">
<span class="pN">72</span>Hetu dhammo hetussa dhammassa upanissayapaccayena paccayo— ārammaṇūpanissayo, anantarūpanissayo, pakatūpanissayo…pe…. <span class="bold">Pakatūpanissayo</span>— hetū hetūnaṁ upanissayapaccayena paccayo. (1) </div>
</div>
<div class="q" id="p_38P2_73"> <div class="p">
<span class="pN">73</span>Hetu dhammo nahetussa dhammassa upanissayapaccayena paccayo— ārammaṇūpanissayo, anantarūpanissayo, pakatūpanissayo…pe…. <span class="bold">Pakatūpanissayo</span>— hetū nahetūnaṁ khandhānaṁ upanissayapaccayena paccayo. (2) </div>
</div>
<div class="q" id="p_38P2_74"> <div class="p">
<span class="pN">74</span>Hetu dhammo hetussa ca nahetussa ca dhammassa upanissayapaccayena paccayo— ārammaṇūpanissayo, anantarūpanissayo, pakatūpanissayo…pe…. <span class="bold">Pakatūpanissayo</span>— hetū hetūnaṁ sampayuttakānañca khandhānaṁ upanissayapaccayena paccayo. (3) </div>
</div>
<div class="q" id="p_38P2_75"> <div class="divNumber">29.</div> <div class="p">
<span class="pN">75</span>Nahetu dhammo nahetussa dhammassa upanissayapaccayena paccayo— ārammaṇūpanissayo, anantarūpanissayo, pakatūpanissayo…pe…. <span class="bold">Pakatūpanissayo</span>— saddhaṁ upanissāya dānaṁ deti…pe… samāpattiṁ uppādeti…pe… diṭṭhiṁ gaṇhāti; sīlaṁ…pe… senāsanaṁ upanissāya dānaṁ deti…pe… saṁghaṁ bhindati; saddhā…pe… senāsanaṁ saddhāya…pe… phalasamāpattiyā upanissayapaccayena paccayo. (1) </div>
</div>
<div class="q" id="p_38P2_76"> <div class="p">
<span class="pN">76</span>Nahetu dhammo hetussa dhammassa upanissayapaccayena paccayo— ārammaṇūpanissayo, anantarūpanissayo, pakatūpanissayo…pe…. <span class="bold">Pakatūpanissayo</span>— saddhaṁ…pe… senāsanaṁ upanissāya dānaṁ deti…pe… saṁghaṁ bhindati; saddhā…pe… senāsanaṁ saddhāya…pe… patthanāya maggassa phalasamāpattiyā upanissayapaccayena paccayo. (2) </div>
</div>
<div class="q" id="p_38P2_77"> <div class="p">
<span class="pN">77</span>Nahetu dhammo hetussa ca nahetussa ca dhammassa upanissayapaccayena paccayo— ārammaṇūpanissayo, anantarūpanissayo, pakatūpanissayo…pe…. <span class="bold">Pakatūpanissayo</span>. (Dutiyaupanissayasadisaṁ.) (3) </div>
</div>
<div class="q" id="p_38P2_78"> <div class="divNumber">30.</div> <div class="p">
<span class="pN">78</span>Hetū ca nahetū ca dhammā hetussa dhammassa upanissayapaccayena paccayo— ārammaṇūpanissayo, anantarūpanissayo, pakatūpanissayo…pe…. <span class="bold">Pakatūpanissayo</span>— hetū ca sampayuttakā ca khandhā hetūnaṁ upanissayapaccayena paccayo. (1) </div>
</div>
<div class="q" id="p_38P2_79"> <div class="p">
<span class="pN">79</span>Hetū ca nahetū ca dhammā nahetussa dhammassa upanissayapaccayena paccayo— ārammaṇūpanissayo, anantarūpanissayo, pakatūpanissayo…pe…. <span class="bold">Pakatūpanissayo</span>— hetū ca sampayuttakā ca khandhā nahetūnaṁ khandhānaṁ upanissayapaccayena paccayo. (2) </div>
</div>
<div class="q" id="p_38P2_80"> <div class="p">
<span class="pN">80</span>Hetū ca nahetū ca dhammā hetussa ca nahetussa ca dhammassa upanissayapaccayena paccayo— ārammaṇūpanissayo, anantarūpanissayo, pakatūpanissayo…pe…. <span class="bold">Pakatūpanissayo</span>— hetū ca sampayuttakā ca khandhā hetūnañca sampayuttakānañca khandhānaṁ upanissayapaccayena paccayo. (3) </div>
</div>
</html>

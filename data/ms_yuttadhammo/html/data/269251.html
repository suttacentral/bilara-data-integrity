<html>
<div class="i">5.1.8 Cūḷadhammapālajātaka</div>
<div class="h">Pañcakanipāta</div>
<div class="h">Maṇikuṇḍalavagga</div>
<div class="h">Cūḷadhammapālajātaka</div>
<div class="q" id="p_22J_1196"> <div class="divNumber">44.</div> <div class="p"> <table class="singleColumn"> <tr> <td> <div class="pN">1196</div> <div class="G">“Ahameva dūsiyā bhūnahatā,</div> </td> </tr> <tr> <td> <div class="G">Rañño mahāpatāpassa;</div> </td> </tr> <tr> <td> <div class="G">Etaṁ muñcatu dhammapālaṁ,</div> </td> </tr> <tr> <td> <div class="G">Hatthe me deva chedehi.</div> </td> </tr> </table> </div>
</div>
<div class="q" id="p_22J_1197"> <div class="divNumber">45.</div> <div class="p"> <table class="singleColumn"> <tr> <td> <div class="pN">1197</div> <div class="G">Ahameva dūsiyā bhūnahatā,</div> </td> </tr> <tr> <td> <div class="G">Rañño mahāpatāpassa;</div> </td> </tr> <tr> <td> <div class="G">Etaṁ muñcatu dhammapālaṁ,</div> </td> </tr> <tr> <td> <div class="G">Pāde me deva chedehi.</div> </td> </tr> </table> </div>
</div>
<div class="q" id="p_22J_1198"> <div class="divNumber">46.</div> <div class="p"> <table class="singleColumn"> <tr> <td> <div class="pN">1198</div> <div class="G">Ahameva dūsiyā bhūnahatā,</div> </td> </tr> <tr> <td> <div class="G">Rañño mahāpatāpassa;</div> </td> </tr> <tr> <td> <div class="G">Etaṁ muñcatu dhammapālaṁ,</div> </td> </tr> <tr> <td> <div class="G">Sīsaṁ me deva chedehi.</div> </td> </tr> </table> </div>
</div>
<div class="q" id="p_22J_1199"> <div class="divNumber">47.</div> <div class="p"> <table class="singleColumn"> <tr> <td> <div class="pN">1199</div> <div class="G">Na hi nūnimassa rañño,</div> </td> </tr> <tr> <td> <div class="G">Mittāmaccā ca vijjare suhadā;</div> </td> </tr> <tr> <td> <div class="G">Ye na vadanti rājānaṁ,</div> </td> </tr> <tr> <td> <div class="G">Mā ghātayi orasaṁ puttaṁ.</div> </td> </tr> </table> </div>
</div>
<div class="q" id="p_22J_1200"> <div class="divNumber">48.</div> <div class="p"> <table class="singleColumn"> <tr> <td> <div class="pN">1200</div> <div class="G">Na hi nūnimassa rañño,</div> </td> </tr> <tr> <td> <div class="G">Ñātī mittā ca vijjare suhadā;</div> </td> </tr> <tr> <td> <div class="G">Ye na vadanti rājānaṁ,</div> </td> </tr> <tr> <td> <div class="G">Mā ghātayi atrajaṁ puttaṁ.</div> </td> </tr> </table> </div>
</div>
<div class="q" id="p_22J_1201"> <div class="divNumber">49.</div> <div class="p"> <table class="singleColumn"> <tr> <td> <div class="pN">1201</div> <div class="G">Candanasārānulittā,</div> </td> </tr> <tr> <td> <div class="G">Bāhā chijjanti dhammapālassa;</div> </td> </tr> <tr> <td> <div class="G">Dāyādassa pathabyā,</div> </td> </tr> <tr> <td> <div class="G">Pāṇā me deva rujjhantī”ti.</div> </td> </tr> </table> </div>
</div>
<div class="CENTER" id="p_22J_1202">
<span class="pN">1202</span>Cūḷadhammapālajātakaṁ aṭṭhamaṁ.</div>
</html>

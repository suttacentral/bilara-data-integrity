<html>
<div class="i">16.6 Kadambapupphiyattheraapadāna</div>
<div class="h">Bandhujīvakavagga</div>
<div class="h">Kadambapupphiyattheraapadāna</div>
<div class="q" id="p_20Ap1_2392"> <div class="divNumber">30.</div> <div class="p"> <table class="singleColumn"> <tr> <td> <div class="pN">2392</div> <div class="G">“Himavantassāvidūre,</div> </td> </tr> <tr> <td> <div class="G">kukkuṭo nāma pabbato;</div> </td> </tr> <tr> <td> <div class="G">Tamhi pabbatapādamhi,</div> </td> </tr> <tr> <td> <div class="G">satta buddhā vasanti te.</div> </td> </tr> </table> </div>
</div>
<div class="q" id="p_20Ap1_2393"> <div class="divNumber">31.</div> <div class="p"> <table class="singleColumn"> <tr> <td> <div class="pN">2393</div> <div class="G">Kadambaṁ pupphitaṁ disvā,</div> </td> </tr> <tr> <td> <div class="G">dīparājaṁva uggataṁ;</div> </td> </tr> <tr> <td> <div class="G">Ubho hatthehi paggayha,</div> </td> </tr> <tr> <td> <div class="G">satta buddhe samokiriṁ.</div> </td> </tr> </table> </div>
</div>
<div class="q" id="p_20Ap1_2394"> <div class="divNumber">32.</div> <div class="p"> <table class="singleColumn"> <tr> <td> <div class="pN">2394</div> <div class="G">Catunnavutito kappe,</div> </td> </tr> <tr> <td> <div class="G">yaṁ pupphamabhiropayiṁ;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">buddhapūjāyidaṁ phalaṁ.</div> </td> </tr> </table> </div>
</div>
<div class="q" id="p_20Ap1_2395"> <div class="divNumber">33.</div> <div class="p"> <table class="singleColumn"> <tr> <td> <div class="pN">2395</div> <div class="G">Dvenavute ito kappe,</div> </td> </tr> <tr> <td> <div class="G">sattāsuṁ pupphanāmakā;</div> </td> </tr> <tr> <td> <div class="G">Sattaratanasampannā,</div> </td> </tr> <tr> <td> <div class="G">cakkavattī mahabbalā.</div> </td> </tr> </table> </div>
</div>
<div class="q" id="p_20Ap1_2396"> <div class="divNumber">34.</div> <div class="p"> <table class="singleColumn"> <tr> <td> <div class="pN">2396</div> <div class="G">Paṭisambhidā catasso,</div> </td> </tr> <tr> <td> <div class="G">…pe…</div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_2397"> <div class="p">
<span class="pN">2397</span>Itthaṁ sudaṁ āyasmā kadambapupphiyo thero imā gāthāyo abhāsitthāti. </div>
</div>
<div class="CENTER" id="p_20Ap1_2398">
<span class="pN">2398</span>Kadambapupphiyattherassāpadānaṁ chaṭṭhaṁ.</div>
</html>

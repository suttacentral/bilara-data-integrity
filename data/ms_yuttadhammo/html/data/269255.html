<html>
<div class="i">5.2.2 Sīlavīmaṁsajātaka</div>
<div class="h">Pañcakanipāta</div>
<div class="h">Vaṇṇārohavagga</div>
<div class="h">Sīlavīmaṁsajātaka</div>
<div class="q" id="p_22J_1223"> <div class="divNumber">65.</div> <div class="p"> <table class="singleColumn"> <tr> <td> <div class="pN">1223</div> <div class="G">“Sīlaṁ seyyo sutaṁ seyyo,</div> </td> </tr> <tr> <td> <div class="G">iti me saṁsayo ahu;</div> </td> </tr> <tr> <td> <div class="G">Sīlameva sutā seyyo,</div> </td> </tr> <tr> <td> <div class="G">iti me natthi saṁsayo.</div> </td> </tr> </table> </div>
</div>
<div class="q" id="p_22J_1224"> <div class="divNumber">66.</div> <div class="p"> <table class="singleColumn"> <tr> <td> <div class="pN">1224</div> <div class="G">Moghā jāti ca vaṇṇo ca,</div> </td> </tr> <tr> <td> <div class="G">sīlameva kiruttamaṁ;</div> </td> </tr> <tr> <td> <div class="G">Sīlena anupetassa,</div> </td> </tr> <tr> <td> <div class="G">sutenattho na vijjati.</div> </td> </tr> </table> </div>
</div>
<div class="q" id="p_22J_1225"> <div class="divNumber">67.</div> <div class="p"> <table class="singleColumn"> <tr> <td> <div class="pN">1225</div> <div class="G">Khattiyo ca adhammaṭṭho,</div> </td> </tr> <tr> <td> <div class="G">vesso cādhammanissito;</div> </td> </tr> <tr> <td> <div class="G">Te pariccajjubho loke,</div> </td> </tr> <tr> <td> <div class="G">upapajjanti duggatiṁ.</div> </td> </tr> </table> </div>
</div>
<div class="q" id="p_22J_1226"> <div class="divNumber">68.</div> <div class="p"> <table class="singleColumn"> <tr> <td> <div class="pN">1226</div> <div class="G">Khattiyā brāhmaṇā vessā,</div> </td> </tr> <tr> <td> <div class="G">suddā caṇḍālapukkusā;</div> </td> </tr> <tr> <td> <div class="G">Idha dhammaṁ caritvāna,</div> </td> </tr> <tr> <td> <div class="G">bhavanti tidive samā.</div> </td> </tr> </table> </div>
</div>
<div class="q" id="p_22J_1227"> <div class="divNumber">69.</div> <div class="p"> <table class="singleColumn"> <tr> <td> <div class="pN">1227</div> <div class="G">Na vedā samparāyāya,</div> </td> </tr> <tr> <td> <div class="G">Na jāti nāpi bandhavā;</div> </td> </tr> <tr> <td> <div class="G">Sakañca sīlaṁ saṁsuddhaṁ,</div> </td> </tr> <tr> <td> <div class="G">Samparāyāya sukhāya cā”ti.</div> </td> </tr> </table> </div>
</div>
<div class="CENTER" id="p_22J_1228">
<span class="pN">1228</span>Sīlavīmaṁsajātakaṁ dutiyaṁ.</div>
</html>

<html>
<div class="i"> Vipāka</div>
<div class="h">Vitakkattika</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Vipāka</div>
<div class="q" id="p_37P1_494"> <div class="divNumber">116.</div> <div class="p">
<span class="pN">494</span>Savitakkasavicāro dhammo savitakkasavicārassa dhammassa vipākapaccayena paccayo— vipāko savitakkasavicāro eko khandho tiṇṇannaṁ khandhānaṁ vipākapaccayena paccayo… paṭisandhikkhaṇe savitakkasavicāro eko khandho tiṇṇannaṁ khandhānaṁ vipākapaccayena paccayo…. </div>
</div>
<div class="q" id="p_37P1_495"> <div class="p">
<span class="pN">495</span>Savitakkasavicāro dhammo avitakkavicāramattassa dhammassa vipākapaccayena paccayo— vipākā savitakkasavicārā khandhā vitakkassa vipākapaccayena paccayo. Paṭisandhikkhaṇe…pe…. </div>
</div>
<div class="q" id="p_37P1_496"> <div class="p">
<span class="pN">496</span>(Savitakkasavicāramūlakā sattapi pañhā paripuṇṇā.) </div>
</div>
<div class="q" id="p_37P1_497"> <div class="p">
<span class="pN">497</span>Avitakkavicāramatto dhammo avitakkavicāramattassa dhammassa vipākapaccayena paccayo— vipāko avitakkavicāramatto eko khandho tiṇṇannaṁ khandhānaṁ vipākapaccayena paccayo…pe… dve khandhā…pe… paṭisandhikkhaṇe vipāko avitakkavicāramatto eko khandho…pe…. </div>
</div>
<div class="q" id="p_37P1_498"> <div class="p">
<span class="pN">498</span>(Avitakkavicāramattamūlakā pañca pañhā kātabbā, vipākanti niyāmetabbā.) </div>
</div>
<div class="q" id="p_37P1_499"> <div class="divNumber">117.</div> <div class="p">
<span class="pN">499</span>Avitakkaavicāro dhammo avitakkaavicārassa dhammassa vipākapaccayena paccayo— vipāko avitakkaavicāro eko khandho tiṇṇannaṁ khandhānaṁ cittasamuṭṭhānānañca rūpānaṁ vipākapaccayena paccayo…pe… dve khandhā…pe… vipāko vicāro cittasamuṭṭhānānaṁ rūpānaṁ vipākapaccayena paccayo. Paṭisandhikkhaṇe…pe… khandhā vatthussa vipākapaccayena paccayo. Vicāro vatthussa vipākapaccayena paccayo. (1) </div>
</div>
<div class="q" id="p_37P1_500"> <div class="p">
<span class="pN">500</span>Avitakkaavicāro dhammo avitakkavicāramattassa dhammassa vipākapaccayena paccayo— vipāko vicāro avitakkavicāramattānaṁ khandhānaṁ vipākapaccayena paccayo. Paṭisandhikkhaṇe vipāko vicāro avitakkavicāramattānaṁ khandhānaṁ vipākapaccayena paccayo. (2) </div>
</div>
<div class="q" id="p_37P1_501"> <div class="p">
<span class="pN">501</span>Avitakkaavicāro dhammo avitakkavicāramattassa ca avitakkaavicārassa ca dhammassa vipākapaccayena paccayo— vipāko vicāro avitakkavicāramattānaṁ khandhānaṁ cittasamuṭṭhānānañca rūpānaṁ vipākapaccayena paccayo. Paṭisandhikkhaṇe vipāko vicāro avitakkavicāramattānaṁ khandhānaṁ kaṭattā ca rūpānaṁ vipākapaccayena paccayo. (3) </div>
</div>
<div class="q" id="p_37P1_502"> <div class="divNumber">118.</div> <div class="p">
<span class="pN">502</span>Avitakkavicāramatto ca avitakkaavicāro ca dhammā avitakkavicāramattassa dhammassa vipākapaccayena paccayo— vipāko avitakkavicāramatto eko khandho ca vicāro ca tiṇṇannaṁ khandhānaṁ vipākapaccayena paccayo…pe… dve khandhā…pe… paṭisandhikkhaṇe…pe…. (1) </div>
</div>
<div class="q" id="p_37P1_503"> <div class="p">
<span class="pN">503</span>Avitakkavicāramatto ca avitakkaavicāro ca dhammā avitakkaavicārassa dhammassa vipākapaccayena paccayo— vipākā avitakkavicāramattā khandhā ca vicāro ca cittasamuṭṭhānānaṁ rūpānaṁ vipākapaccayena paccayo. Paṭisandhikkhaṇe avitakkavicāramattā khandhā ca vicāro ca kaṭattārūpānaṁ vipākapaccayena paccayo. (2) </div>
</div>
<div class="q" id="p_37P1_504"> <div class="p">
<span class="pN">504</span>Avitakkavicāramatto ca avitakkaavicāro ca dhammā avitakkavicāramattassa ca avitakkaavicārassa ca dhammassa vipākapaccayena paccayo— vipāko avitakkavicāramatto eko khandho ca vicāro ca tiṇṇannaṁ khandhānaṁ cittasamuṭṭhānānañca rūpānaṁ vipākapaccayena paccayo…pe… paṭisandhikkhaṇe vipāko avitakkavicāramatto eko khandho ca vicāro ca tiṇṇannaṁ khandhānaṁ kaṭattā ca rūpānaṁ vipākapaccayena paccayo. (3) </div>
</div>
<div class="q" id="p_37P1_505"> <div class="p">
<span class="pN">505</span>Savitakkasavicāro ca avitakkavicāramatto ca dhammā savitakkasavicārassa dhammassa vipākapaccayena paccayo— vipāko savitakkasavicāro eko khandho ca vitakko ca tiṇṇannaṁ khandhānaṁ vipākapaccayena paccayo…pe… dve khandhā…pe… paṭisandhikkhaṇe…pe…. (1) </div>
</div>
<div class="q" id="p_37P1_506"> <div class="p">
<span class="pN">506</span>Savitakkasavicāro ca avitakkavicāramatto ca dhammā avitakkaavicārassa dhammassa vipākapaccayena paccayo— vipākā savitakkasavicārā khandhā ca vitakko ca cittasamuṭṭhānānaṁ rūpānaṁ vipākapaccayena paccayo. Paṭisandhikkhaṇe…pe…. (2) </div>
</div>
<div class="q" id="p_37P1_507"> <div class="p">
<span class="pN">507</span>Savitakkasavicāro ca avitakkavicāramatto ca dhammā savitakkasavicārassa ca avitakkaavicārassa ca dhammassa vipākapaccayena paccayo— vipāko savitakkasavicāro eko khandho ca vitakko ca tiṇṇannaṁ khandhānaṁ cittasamuṭṭhānānañca rūpānaṁ vipākapaccayena paccayo. Paṭisandhikkhaṇe…pe…. (3) </div>
</div>
</html>

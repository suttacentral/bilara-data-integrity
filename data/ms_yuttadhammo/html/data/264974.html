<html>
<div class="i"> Adhipati</div>
<div class="h">Saññojanagocchaka</div>
<div class="h">Saññojanasampayuttaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Adhipati</div>
<div class="q" id="p_38P2_1492"> <div class="divNumber">71.</div> <div class="p">
<span class="pN">1492</span>Saññojanasampayutto dhammo saññojanasampayuttassa dhammassa adhipatipaccayena paccayo— ārammaṇādhipati, sahajātādhipati. <span class="bold">Ārammaṇādhipati</span>— rāgaṁ…pe… diṭṭhiṁ garuṁ katvā assādeti abhinandati, taṁ garuṁ katvā rāgo uppajjati, diṭṭhi uppajjati. <span class="bold">Sahajātādhipati</span>— saññojanasampayuttādhipati sampayuttakānaṁ khandhānaṁ adhipatipaccayena paccayo. (1) </div>
</div>
<div class="q" id="p_38P2_1493"> <div class="p">
<span class="pN">1493</span>Saññojanasampayutto dhammo saññojanavippayuttassa dhammassa adhipatipaccayena paccayo. <span class="bold">Sahajātādhipati</span>— saññojanasampayuttādhipati cittasamuṭṭhānānaṁ rūpānaṁ adhipatipaccayena paccayo. (2) </div>
</div>
<div class="q" id="p_38P2_1494"> <div class="p">
<span class="pN">1494</span>Saññojanasampayutto dhammo saññojanasampayuttassa ca saññojanavippayuttassa ca dhammassa adhipatipaccayena paccayo. <span class="bold">Sahajātādhipati</span>— saññojanasampayuttādhipati sampayuttakānaṁ khandhānaṁ cittasamuṭṭhānānañca rūpānaṁ adhipatipaccayena paccayo. (3) </div>
</div>
<div class="q" id="p_38P2_1495"> <div class="divNumber">72.</div> <div class="p">
<span class="pN">1495</span>Saññojanavippayutto dhammo saññojanavippayuttassa dhammassa adhipatipaccayena paccayo— ārammaṇādhipati, sahajātādhipati. <span class="bold">Ārammaṇādhipati</span>— dānaṁ datvā sīlaṁ…pe… uposathakammaṁ katvā taṁ garuṁ katvā paccavekkhati, pubbe suciṇṇāni…pe… jhānā…pe… ariyā maggā…pe… phalaṁ…pe… nibbānaṁ…pe… nibbānaṁ gotrabhussa, vodānassa, maggassa, phalassa adhipatipaccayena paccayo. <span class="bold">Sahajātādhipati</span>— saññojanavippayuttādhipati sampayuttakānaṁ khandhānaṁ cittasamuṭṭhānānañca rūpānaṁ adhipatipaccayena paccayo. (1) </div>
</div>
<div class="q" id="p_38P2_1496"> <div class="p">
<span class="pN">1496</span>Saññojanavippayutto dhammo saññojanasampayuttassa dhammassa adhipatipaccayena paccayo. <span class="bold">Ārammaṇādhipati</span>— dānaṁ datvā sīlaṁ…pe… uposathakammaṁ katvā taṁ garuṁ katvā assādeti abhinandati, taṁ garuṁ katvā rāgo uppajjati, diṭṭhi uppajjati, pubbe suciṇṇāni…pe… jhānā…pe… cakkhuṁ…pe… vatthuṁ saññojanavippayutte khandhe garuṁ katvā assādeti abhinandati, taṁ garuṁ katvā rāgo uppajjati, diṭṭhi uppajjati. (2) </div>
</div>
</html>

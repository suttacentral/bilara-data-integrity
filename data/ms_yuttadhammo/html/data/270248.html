<html>
<div class="i">3.2.5 Sattakkhattuparamakathā</div>
<div class="h">Anusayapaṇṇāsaka</div>
<div class="h">Dvādasamavagga</div>
<div class="h">Sattakkhattuparamakathā</div>
<div class="q" id="p_32Kv_2110"> <div class="divNumber">641.</div> <div class="p">
<span class="pN">2110</span>๐Sattakkhattuparamo puggalo sattakkhattuparamatāniyatoti? Āmantā. Mātā jīvitā voropitā… pitā jīvitā voropito… arahā jīvitā voropito… duṭṭhena cittena tathāgatassa lohitaṁ uppāditaṁ… saṁgho bhinnoti? Na hevaṁ vattabbe…pe…. </div>
</div>
<div class="q" id="p_32Kv_2111"> <div class="p">
<span class="pN">2111</span>๐Sattakkhattuparamo puggalo sattakkhattuparamatāniyatoti? Āmantā. Abhabbo antarā dhammaṁ abhisametunti? Na hevaṁ vattabbe…pe…. Abhabbo antarā dhammaṁ abhisametunti? Āmantā. Mātā jīvitā voropitā… pitā jīvitā voropito… arahā jīvitā voropito… duṭṭhena cittena tathāgatassa lohitaṁ uppāditaṁ… saṁgho bhinnoti? Na hevaṁ vattabbe…pe…. </div>
</div>
<div class="q" id="p_32Kv_2112"> <div class="divNumber">642.</div> <div class="p">
<span class="pN">2112</span>๐Sattakkhattuparamo puggalo sattakkhattuparamatāniyatoti? Āmantā. Atthi so niyamo yena niyamena sattakkhattuparamo puggalo sattakkhattuparamatāniyatoti? Na hevaṁ vattabbe…pe… atthi te satipaṭṭhānā…pe… sammappadhānā… iddhipādā… indriyā… balā… bojjhaṅgā yehi bojjhaṅgehi sattakkhattuparamo puggalo sattakkhattuparamatāniyatoti? Na hevaṁ vattabbe…pe…. </div>
</div>
<div class="q" id="p_32Kv_2113"> <div class="divNumber">643.</div> <div class="p">
<span class="pN">2113</span>๐Natthi so niyamo yena niyamena sattakkhattuparamo puggalo sattakkhattuparamatāniyatoti? Āmantā. Hañci natthi so niyamo yena niyamena sattakkhattuparamo puggalo sattakkhattuparamatāniyato, no ca vata re vattabbe— “sattakkhattuparamo puggalo sattakkhattuparamatāniyato”ti. </div>
</div>
<div class="q" id="p_32Kv_2114"> <div class="p">
<span class="pN">2114</span>๐Natthi te satipaṭṭhānā…pe… bojjhaṅgā yehi bojjhaṅgehi sattakkhattuparamo puggalo sattakkhattuparamatāniyatoti? Āmantā. Hañci natthi te bojjhaṅgā yehi bojjhaṅgehi sattakkhattuparamo puggalo sattakkhattuparamatāniyato, no ca vata re vattabbe— “sattakkhattuparamo puggalo sattakkhattuparamatāniyato”ti. </div>
</div>
<div class="q" id="p_32Kv_2115"> <div class="divNumber">644.</div> <div class="p">
<span class="pN">2115</span>๐Sattakkhattuparamo puggalo sattakkhattuparamatāniyatoti? Āmantā. Sakadāgāminiyamenāti? Na hevaṁ vattabbe…pe… anāgāminiyamenāti? Na hevaṁ vattabbe…pe… arahattaniyamenāti? Na hevaṁ vattabbe…pe…. </div>
</div>
<div class="q" id="p_32Kv_2116"> <div class="p">
<span class="pN">2116</span>๐Katamena niyamenāti? Sotāpattiniyamenāti. Sattakkhattuparamo puggalo sattakkhattuparamatāniyatoti? Āmantā. Ye keci sotāpattiniyāmaṁ okkamanti, sabbe te sattakkhattuparamatāniyatāti? Na hevaṁ vattabbe…pe…. </div>
</div>
<div class="q" id="p_32Kv_2117"> <div class="divNumber">645.</div> <div class="p">
<span class="pN">2117</span>×Na vattabbaṁ— “sattakkhattuparamo puggalo sattakkhattuparamatāniyato”ti? Āmantā. Nanu so sattakkhattuparamoti? Āmantā. Hañci so sattakkhattuparamo, tena vata re vattabbe— “sattakkhattuparamo puggalo sattakkhattuparamatāniyato”ti. </div>
</div>
<div class="CENTER" id="p_32Kv_2118">
<span class="pN">2118</span>Sattakkhattuparamakathā niṭṭhitā.</div>
</html>

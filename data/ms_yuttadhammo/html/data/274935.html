<html>
<div class="i">11.3.9 Dutiyabhayaverūpasantasutta</div>
<div class="h">Sotāpattisaṁyutta</div>
<div class="h">Saraṇānivagga</div>
<div class="h">Dutiyabhayaverūpasantasutta</div>
<div class="q" id="p_14S5_1986"> <div class="divNumber">1025.</div> <div class="p">
<span class="pN">1986</span>Sāvatthinidānaṁ…pe…  “yato kho, bhikkhave, ariyasāvakassa imāni pañca bhayāni verāni vūpasantāni honti, imehi catūhi sotāpattiyaṅgehi samannāgato hoti, ayañcassa ariyo ñāyo paññāya sudiṭṭho hoti suppaṭividdho; so ākaṅkhamāno attanāva attānaṁ byākareyya—  ‘khīṇanirayomhi khīṇatiracchānayoni khīṇapettivisayo khīṇāpāyaduggativinipāto; sotāpannohamasmi avinipātadhammo niyato sambodhiparāyaṇo’”ti. </div>
</div>
<div class="CENTER" id="p_14S5_1987">
<span class="pN">1987</span>Navamaṁ.</div>
</html>

<html>
<div class="i">19.9 Ekacāriyattheraapadāna</div>
<div class="h">Kuṭajapupphiyavagga</div>
<div class="h">Ekacāriyattheraapadāna</div>
<div class="q" id="p_20Ap1_2647"> <div class="divNumber">51.</div> <div class="p"> <table class="singleColumn"> <tr> <td> <div class="pN">2647</div> <div class="G">“Tāvatiṁsesu devesu,</div> </td> </tr> <tr> <td> <div class="G">mahāghoso tadā ahu;</div> </td> </tr> <tr> <td> <div class="G">Buddho ca loke nibbāti,</div> </td> </tr> <tr> <td> <div class="G">mayañcamha sarāgino.</div> </td> </tr> </table> </div>
</div>
<div class="q" id="p_20Ap1_2648"> <div class="divNumber">52.</div> <div class="p"> <table class="singleColumn"> <tr> <td> <div class="pN">2648</div> <div class="G">Tesaṁ saṁvegajātānaṁ,</div> </td> </tr> <tr> <td> <div class="G">sokasallasamaṅginaṁ;</div> </td> </tr> <tr> <td> <div class="G">Sabalena upatthaddho,</div> </td> </tr> <tr> <td> <div class="G">agamaṁ buddhasantikaṁ.</div> </td> </tr> </table> </div>
</div>
<div class="q" id="p_20Ap1_2649"> <div class="divNumber">53.</div> <div class="p"> <table class="singleColumn"> <tr> <td> <div class="pN">2649</div> <div class="G">Mandāravaṁ gahetvāna,</div> </td> </tr> <tr> <td> <div class="G">saṅgīti abhinimmitaṁ;</div> </td> </tr> <tr> <td> <div class="G">Parinibbutakālamhi,</div> </td> </tr> <tr> <td> <div class="G">buddhassa abhiropayiṁ.</div> </td> </tr> </table> </div>
</div>
<div class="q" id="p_20Ap1_2650"> <div class="divNumber">54.</div> <div class="p"> <table class="singleColumn"> <tr> <td> <div class="pN">2650</div> <div class="G">Sabbe devānumodiṁsu,</div> </td> </tr> <tr> <td> <div class="G">accharāyo ca me tadā;</div> </td> </tr> <tr> <td> <div class="G">Kappānaṁ satasahassaṁ,</div> </td> </tr> <tr> <td> <div class="G">duggatiṁ nupapajjahaṁ.</div> </td> </tr> </table> </div>
</div>
<div class="q" id="p_20Ap1_2651"> <div class="divNumber">55.</div> <div class="p"> <table class="singleColumn"> <tr> <td> <div class="pN">2651</div> <div class="G">Saṭṭhikappasahassamhi,</div> </td> </tr> <tr> <td> <div class="G">ito soḷasa te janā;</div> </td> </tr> <tr> <td> <div class="G">Mahāmallajanā nāma,</div> </td> </tr> <tr> <td> <div class="G">cakkavattī mahabbalā.</div> </td> </tr> </table> </div>
</div>
<div class="q" id="p_20Ap1_2652"> <div class="divNumber">56.</div> <div class="p"> <table class="singleColumn"> <tr> <td> <div class="pN">2652</div> <div class="G">Paṭisambhidā catasso,</div> </td> </tr> <tr> <td> <div class="G">…pe…</div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_2653"> <div class="p">
<span class="pN">2653</span>Itthaṁ sudaṁ āyasmā ekacāriyo thero imā gāthāyo abhāsitthāti. </div>
</div>
<div class="CENTER" id="p_20Ap1_2654">
<span class="pN">2654</span>Ekacāriyattherassāpadānaṁ navamaṁ.</div>
</html>

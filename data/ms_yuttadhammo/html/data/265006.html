<html>
<div class="i"> Hetu</div>
<div class="h">Ganthagocchaka</div>
<div class="h">Ganthaduka</div>
<div class="h">Paccayavāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Hetu</div>
<div class="q" id="p_38P2_1635"> <div class="divNumber">11.</div> <div class="p">
<span class="pN">1635</span>Ganthaṁ dhammaṁ paccayā gantho dhammo uppajjati hetupaccayā… tīṇi. (Paṭiccavārasadiso.) </div>
</div>
<div class="q" id="p_38P2_1636"> <div class="p">
<span class="pN">1636</span>Noganthaṁ dhammaṁ paccayā nogantho dhammo uppajjati hetupaccayā— noganthaṁ ekaṁ khandhaṁ paccayā tayo khandhā cittasamuṭṭhānañca rūpaṁ…pe… dve khandhe…pe… paṭisandhikkhaṇe…pe… khandhe paccayā vatthu, vatthuṁ paccayā khandhā. Ekaṁ mahābhūtaṁ…pe… vatthuṁ paccayā noganthā khandhā. (1) </div>
</div>
<div class="q" id="p_38P2_1637"> <div class="p">
<span class="pN">1637</span>Noganthaṁ dhammaṁ paccayā gantho dhammo uppajjati hetupaccayā— noganthe khandhe paccayā ganthā, vatthuṁ paccayā ganthā. (2) </div>
</div>
<div class="q" id="p_38P2_1638"> <div class="p">
<span class="pN">1638</span>Noganthaṁ dhammaṁ paccayā gantho ca nogantho ca dhammā uppajjanti hetupaccayā— noganthaṁ ekaṁ khandhaṁ paccayā tayo khandhā ganthā ca cittasamuṭṭhānañca rūpaṁ…pe… dve khandhe…pe… vatthuṁ paccayā ganthā sampayuttakā ca khandhā. (3) </div>
</div>
<div class="q" id="p_38P2_1639"> <div class="divNumber">12.</div> <div class="p">
<span class="pN">1639</span>Ganthañca noganthañca dhammaṁ paccayā gantho dhammo uppajjati hetupaccayā— sīlabbataparāmāsaṁ kāyaganthañca sampayuttake ca khandhe paccayā abhijjhākāyagantho (cakkaṁ). Sīlabbataparāmāsaṁ kāyaganthañca vatthuñca paccayā abhijjhākāyagantho. (Cakkaṁ.) (1) </div>
</div>
<div class="q" id="p_38P2_1640"> <div class="p">
<span class="pN">1640</span>Ganthañca noganthañca dhammaṁ paccayā nogantho dhammo uppajjati hetupaccayā— noganthaṁ ekaṁ khandhañca ganthe ca paccayā tayo khandhā cittasamuṭṭhānañca rūpaṁ…pe… dve khandhe…pe… ganthe ca vatthuñca paccayā noganthā khandhā. (2) </div>
</div>
<div class="q" id="p_38P2_1641"> <div class="p">
<span class="pN">1641</span>Ganthañca noganthañca dhammaṁ paccayā gantho ca nogantho ca dhammā uppajjanti hetupaccayā— noganthaṁ ekaṁ khandhañca sīlabbataparāmāsaṁ kāyaganthañca paccayā tayo khandhā abhijjhākāyagantho ca cittasamuṭṭhānañca rūpaṁ…pe… dve khandhe…pe…. (Cakkaṁ.) Sīlabbataparāmāsaṁ kāyaganthañca vatthuñca paccayā abhijjhākāyagantho ca sampayuttakā ca khandhā. (Cakkaṁ.) (3) </div>
</div>
</html>

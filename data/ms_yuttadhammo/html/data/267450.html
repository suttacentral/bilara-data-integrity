<html>
<div class="i">32.6 Āsanasanthavikattheraapadāna</div>
<div class="h">Ārakkhadāyakavagga</div>
<div class="h">Āsanasanthavikattheraapadāna</div>
<div class="q" id="p_20Ap1_3541"> <div class="divNumber">26.</div> <div class="p"> <table class="singleColumn"> <tr> <td> <div class="pN">3541</div> <div class="G">“Cetiyaṁ uttamaṁ nāma,</div> </td> </tr> <tr> <td> <div class="G">sikhino lokabandhuno;</div> </td> </tr> <tr> <td> <div class="G">Araññe irīṇe vane,</div> </td> </tr> <tr> <td> <div class="G">andhāhiṇḍāmahaṁ tadā.</div> </td> </tr> </table> </div>
</div>
<div class="q" id="p_20Ap1_3542"> <div class="divNumber">27.</div> <div class="p"> <table class="singleColumn"> <tr> <td> <div class="pN">3542</div> <div class="G">Pavanā nikkhamantena,</div> </td> </tr> <tr> <td> <div class="G">diṭṭhaṁ sīhāsanaṁ mayā;</div> </td> </tr> <tr> <td> <div class="G">Ekaṁsaṁ añjaliṁ katvā,</div> </td> </tr> <tr> <td> <div class="G">santhaviṁ lokanāyakaṁ.</div> </td> </tr> </table> </div>
</div>
<div class="q" id="p_20Ap1_3543"> <div class="divNumber">28.</div> <div class="p"> <table class="singleColumn"> <tr> <td> <div class="pN">3543</div> <div class="G">Divasabhāgaṁ thavitvāna,</div> </td> </tr> <tr> <td> <div class="G">buddhaṁ lokagganāyakaṁ;</div> </td> </tr> <tr> <td> <div class="G">Haṭṭho haṭṭhena cittena,</div> </td> </tr> <tr> <td> <div class="G">imaṁ vācaṁ udīrayiṁ.</div> </td> </tr> </table> </div>
</div>
<div class="q" id="p_20Ap1_3544"> <div class="divNumber">29.</div> <div class="p"> <table class="singleColumn"> <tr> <td> <div class="pN">3544</div> <div class="G">‘Namo te purisājañña,</div> </td> </tr> <tr> <td> <div class="G">namo te purisuttama;</div> </td> </tr> <tr> <td> <div class="G">Sabbaññūsi mahāvīra,</div> </td> </tr> <tr> <td> <div class="G">lokajeṭṭha narāsabha’.</div> </td> </tr> </table> </div>
</div>
<div class="q" id="p_20Ap1_3545"> <div class="divNumber">30.</div> <div class="p"> <table class="singleColumn"> <tr> <td> <div class="pN">3545</div> <div class="G">Abhitthavitvā sikhinaṁ,</div> </td> </tr> <tr> <td> <div class="G">nimittakaraṇenahaṁ;</div> </td> </tr> <tr> <td> <div class="G">Āsanaṁ abhivādetvā,</div> </td> </tr> <tr> <td> <div class="G">pakkāmiṁ uttarāmukho.</div> </td> </tr> </table> </div>
</div>
<div class="q" id="p_20Ap1_3546"> <div class="divNumber">31.</div> <div class="p"> <table class="singleColumn"> <tr> <td> <div class="pN">3546</div> <div class="G">Ekattiṁse ito kappe,</div> </td> </tr> <tr> <td> <div class="G">yaṁ thaviṁ vadataṁ varaṁ;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">thomanāya idaṁ phalaṁ.</div> </td> </tr> </table> </div>
</div>
<div class="q" id="p_20Ap1_3547"> <div class="divNumber">32.</div> <div class="p"> <table class="singleColumn"> <tr> <td> <div class="pN">3547</div> <div class="G">Sattavīse ito kappe,</div> </td> </tr> <tr> <td> <div class="G">atulā satta āsu te;</div> </td> </tr> <tr> <td> <div class="G">Sattaratanasampannā,</div> </td> </tr> <tr> <td> <div class="G">cakkavattī mahabbalā.</div> </td> </tr> </table> </div>
</div>
<div class="q" id="p_20Ap1_3548"> <div class="divNumber">33.</div> <div class="p"> <table class="singleColumn"> <tr> <td> <div class="pN">3548</div> <div class="G">Paṭisambhidā catasso,</div> </td> </tr> <tr> <td> <div class="G">…pe…</div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_3549"> <div class="p">
<span class="pN">3549</span>Itthaṁ sudaṁ āyasmā āsanasanthaviko thero imā gāthāyo abhāsitthāti. </div>
</div>
<div class="CENTER" id="p_20Ap1_3550">
<span class="pN">3550</span>Āsanasanthavikattherassāpadānaṁ chaṭṭhaṁ.</div>
</html>

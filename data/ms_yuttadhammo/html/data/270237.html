<html>
<div class="i">3.1.4 Ñāṇakathā</div>
<div class="h">Anusayapaṇṇāsaka</div>
<div class="h">Ekādasamavagga</div>
<div class="h">Ñāṇakathā</div>
<div class="q" id="p_32Kv_2037"> <div class="divNumber">614.</div> <div class="p">
<span class="pN">2037</span>๐ Aññāṇe vigate ñāṇavippayutte citte vattamāne na vattabbaṁ—  “ñāṇī”ti? Āmantā. Rāge vigate na vattabbaṁ—  “vītarāgo”ti? Na hevaṁ vattabbe…pe…  aññāṇe vigate ñāṇavippayutte citte vattamāne na vattabbaṁ—  “ñāṇī”ti? Āmantā. Dose vigate…  mohe vigate…  kilese vigate na vattabbaṁ—  “nikkileso”ti? Na hevaṁ vattabbe…pe… . </div>
</div>
<div class="q" id="p_32Kv_2038"> <div class="p">
<span class="pN">2038</span>๐ Rāge vigate vattabbaṁ—  “vītarāgo”ti? Āmantā. Aññāṇe vigate ñāṇavippayutte citte vattamāne vattabbaṁ—  “ñāṇī”ti? Na hevaṁ vattabbe…pe…  dose vigate…  mohe vigate…  kilese vigate vattabbaṁ—  “nikkileso”ti? Āmantā. Aññāṇe vigate ñāṇavippayutte citte vattamāne vattabbaṁ—  “ñāṇī”ti? Na hevaṁ vattabbe…pe… . </div>
</div>
<div class="q" id="p_32Kv_2039"> <div class="divNumber">615.</div> <div class="p">
<span class="pN">2039</span>× Aññāṇe vigate ñāṇavippayutte citte vattamāne vattabbaṁ—  “ñāṇī”ti? Āmantā. Atītena ñāṇena ñāṇī niruddhena vigatena paṭipassaddhena ñāṇena ñāṇīti? Na hevaṁ vattabbe…pe… . </div>
</div>
<div class="CENTER" id="p_32Kv_2040">
<span class="pN">2040</span>Ñāṇakathā niṭṭhitā.</div>
</html>

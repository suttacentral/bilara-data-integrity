<html>
<div class="i"> Ārammaṇa</div>
<div class="h">Saññojanagocchaka</div>
<div class="h">Saññojanasampayuttaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Ārammaṇa</div>
<div class="q" id="p_38P2_1487"> <div class="divNumber">68.</div> <div class="p">
<span class="pN">1487</span>Saññojanasampayutto dhammo saññojanasampayuttassa dhammassa ārammaṇapaccayena paccayo— saññojanasampayutte khandhe ārabbha saññojanasampayuttakā khandhā uppajjanti. (Mūlaṁ kātabbaṁ.) Saññojanasampayutte khandhe ārabbha saññojanavippayuttā khandhā ca moho ca uppajjanti. (Mūlaṁ kātabbaṁ.) Saññojanasampayutte khandhe ārabbha uddhaccasahagatā khandhā ca moho ca uppajjanti. (3) </div>
</div>
<div class="q" id="p_38P2_1488"> <div class="divNumber">69.</div> <div class="p">
<span class="pN">1488</span>Saññojanavippayutto dhammo saññojanavippayuttassa dhammassa ārammaṇapaccayena paccayo— dānaṁ datvā sīlaṁ…pe… uposathakammaṁ katvā taṁ paccavekkhati, pubbe suciṇṇāni…pe… jhānā…pe… ariyā maggā vuṭṭhahitvā maggaṁ paccavekkhanti, phalaṁ paccavekkhanti, nibbānaṁ paccavekkhanti, nibbānaṁ gotrabhussa, vodānassa, maggassa, phalassa, āvajjanāya ārammaṇapaccayena paccayo; ariyā saññojanavippayutte pahīne kilese paccavekkhanti, vikkhambhite kilese paccavekkhanti, pubbe samudāciṇṇe kilese jānanti, cakkhuṁ…pe… vatthuṁ saññojanavippayutte khandhe ca mohañca aniccato…pe… vipassati…pe… dibbena cakkhunā rūpaṁ passati, dibbāya sotadhātuyā saddaṁ suṇāti, cetopariyañāṇena saññojanavippayuttacittasamaṅgissa cittaṁ jānāti, ākāsānañcāyatanaṁ viññāṇañcāyatanassa…pe… rūpāyatanaṁ…pe… phoṭṭhabbāyatanaṁ…pe… saññojanavippayuttā khandhā iddhividhañāṇassa, cetopariyañāṇassa, pubbenivāsānussatiñāṇassa, yathākammūpagañāṇassa, anāgataṁsañāṇassa, āvajjanāya mohassa ca ārammaṇapaccayena paccayo. (1) </div>
</div>
<div class="q" id="p_38P2_1489"> <div class="p">
<span class="pN">1489</span>Saññojanavippayutto dhammo saññojanasampayuttassa dhammassa ārammaṇapaccayena paccayo— dānaṁ datvā sīlaṁ…pe… uposathakammaṁ…pe… pubbe suciṇṇāni…pe… jhānā vuṭṭhahitvā jhānaṁ…pe… cakkhuṁ…pe… vatthuṁ saññojanavippayutte khandhe ca mohañca assādeti abhinandati, taṁ ārabbha rāgo uppajjati…pe… domanassaṁ uppajjati. (2) </div>
</div>
<div class="q" id="p_38P2_1490"> <div class="p">
<span class="pN">1490</span>Saññojanavippayutto dhammo saññojanasampayuttassa ca saññojanavippayuttassa ca dhammassa ārammaṇapaccayena paccayo— cakkhuṁ…pe… vatthuṁ saññojanavippayutte khandhe ca mohañca ārabbha uddhaccasahagatā khandhā ca moho ca uppajjanti. (3) </div>
</div>
<div class="q" id="p_38P2_1491"> <div class="divNumber">70.</div> <div class="p">
<span class="pN">1491</span>Saññojanasampayutto ca saññojanavippayutto ca dhammā saññojanasampayuttassa dhammassa ārammaṇapaccayena paccayo— uddhaccasahagate khandhe ca mohañca ārabbha saññojanasampayuttakā khandhā uppajjanti. (Mūlaṁ kātabbaṁ.) Uddhaccasahagate khandhe ca mohañca ārabbha saññojanavippayuttā khandhā ca moho ca uppajjanti. (Mūlaṁ kātabbaṁ.) Uddhaccasahagate khandhe ca mohañca ārabbha uddhaccasahagatā khandhā ca moho ca uppajjanti. (3) </div>
</div>
</html>

<html>
<div class="i">39.10.12 </div>
<div class="h">Avaṭaphalavagga</div>
<div class="h">Pubbakammapilotikabuddhaapadāna</div>
<div class="h"></div>
<div class="q" id="p_20Ap1_4286"> <div class="divNumber">92.</div> <div class="p"> <table class="singleColumn"> <tr> <td> <div class="pN">4286</div> <div class="G">Avacāhaṁ jotipālo,</div> </td> </tr> <tr> <td> <div class="G">sugataṁ kassapaṁ tadā;</div> </td> </tr> <tr> <td> <div class="G">Kuto nu bodhi muṇḍassa,</div> </td> </tr> <tr> <td> <div class="G">bodhi paramadullabhā.</div> </td> </tr> </table> </div>
</div>
<div class="q" id="p_20Ap1_4287"> <div class="divNumber">93.</div> <div class="p"> <table class="singleColumn"> <tr> <td> <div class="pN">4287</div> <div class="G">Tena kammavipākena,</div> </td> </tr> <tr> <td> <div class="G">acariṁ dukkaraṁ bahuṁ;</div> </td> </tr> <tr> <td> <div class="G">Chabbassānuruvelāyaṁ,</div> </td> </tr> <tr> <td> <div class="G">tato bodhimapāpuṇiṁ.</div> </td> </tr> </table> </div>
</div>
<div class="q" id="p_20Ap1_4288"> <div class="divNumber">94.</div> <div class="p"> <table class="singleColumn"> <tr> <td> <div class="pN">4288</div> <div class="G">Nāhaṁ etena maggena,</div> </td> </tr> <tr> <td> <div class="G">pāpuṇiṁ bodhimuttamaṁ;</div> </td> </tr> <tr> <td> <div class="G">Kummaggena gavesissaṁ,</div> </td> </tr> <tr> <td> <div class="G">pubbakammena vārito.</div> </td> </tr> </table> </div>
</div>
<div class="q" id="p_20Ap1_4289"> <div class="divNumber">95.</div> <div class="p"> <table class="singleColumn"> <tr> <td> <div class="pN">4289</div> <div class="G">Puññapāpaparikkhīṇo,</div> </td> </tr> <tr> <td> <div class="G">sabbasantāpavajjito;</div> </td> </tr> <tr> <td> <div class="G">Asoko anupāyāso,</div> </td> </tr> <tr> <td> <div class="G">nibbāyissamanāsavo”.</div> </td> </tr> </table> </div>
</div>
<div class="q" id="p_20Ap1_4290"> <div class="divNumber">96.</div> <div class="p"> <table class="singleColumn"> <tr> <td> <div class="pN">4290</div> <div class="G">Evaṁ jino viyākāsi,</div> </td> </tr> <tr> <td> <div class="G">Bhikkhusaṁghassa aggato;</div> </td> </tr> <tr> <td> <div class="G">Sabbābhiññābalappatto,</div> </td> </tr> <tr> <td> <div class="G">Anotatte mahāsareti. (3367)</div> </td> </tr> </table> </div>
</div>
<div class="q" id="p_20Ap1_4291"> <div class="p">
<span class="pN">4291</span>Itthaṁ sudaṁ bhagavā attano pubbacaritaṁ kammapilotikaṁ nāma buddhāpadānadhammapariyāyaṁ abhāsitthāti. </div>
</div>
<div class="CENTER" id="p_20Ap1_4292">
<span class="pN">4292</span>Pubbakammapilotikaṁ nāma buddhāpadānaṁ dasamaṁ.</div>
<div class="ENDH3" id="p_20Ap1_4293">
<span class="pN">4293</span>Avaṭaphalavaggo ekūnacattālīsamo.</div>
<div class="SUMMARY" id="p_20Ap1_4294">
<span class="pN">4294</span><span class="firstLetter">T</span>assuddānaṁ</div>
<div class="q" id="p_20Ap1_4295"> <div class="p"> <table class="singleColumn"> <tr> <td> <div class="pN">4295</div> <div class="G">Avaṭaṁ labujañceva,</div> </td> </tr> <tr> <td> <div class="G">udumbarapilakkhu ca;</div> </td> </tr> <tr> <td> <div class="G">Phāru vallī ca kadalī,</div> </td> </tr> <tr> <td> <div class="G">panaso koṭivīsako.</div> </td> </tr> </table> </div>
</div>
<div class="q" id="p_20Ap1_4296"> <div class="p"> <table class="singleColumn"> <tr> <td> <div class="pN">4296</div> <div class="G">Pubbakammapiloti ca,</div> </td> </tr> <tr> <td> <div class="G">apadānaṁ mahesino;</div> </td> </tr> <tr> <td> <div class="G">Gāthāyo ekanavuti,</div> </td> </tr> <tr> <td> <div class="G">gaṇitāyo vibhāvibhi.</div> </td> </tr> </table> </div>
</div>
<div class="CENTER" id="p_20Ap1_4297">
<span class="pN">4297</span>Cuddasamaṁ bhāṇavāraṁ.</div>
</html>

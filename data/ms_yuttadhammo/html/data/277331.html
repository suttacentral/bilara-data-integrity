<html>
<div class="i">1.1.1.7.6 Surusuruvagga</div>
<div class="h">Bhikkhuvibhaṅga</div>
<div class="h">Paṭhamabhāga</div>
<div class="h">Katthapaññattivāra</div>
<div class="h">Sekhiyakaṇḍa</div>
<div class="h">Surusuruvagga</div>
<div class="q" id="p_5V_294"> <div class="divNumber">155.</div> <div class="p">
<span class="pN">294</span>Anādariyaṁ paṭicca surusurukārakaṁ bhuñjantassa dukkaṭaṁ kattha paññattanti? Kosambiyaṁ paññattaṁ. Kaṁ ārabbhāti? Sambahule bhikkhū ārabbha. Kismiṁ vatthusminti? Sambahulā bhikkhū surusurukārakaṁ khīraṁ piviṁsu, tasmiṁ vatthusmiṁ. Ekā paññatti. Channaṁ āpattisamuṭṭhānānaṁ ekena samuṭṭhānena samuṭṭhāti— kāyato ca cittato ca samuṭṭhāti, na vācato…pe…. (1) </div>
</div>
<div class="q" id="p_5V_295"> <div class="p">
<span class="pN">295</span>Anādariyaṁ paṭicca hatthanillehakaṁ bhuñjantassa dukkaṭaṁ…pe… ekā paññatti. Ekena samuṭṭhānena samuṭṭhāti— kāyato ca cittato ca samuṭṭhāti, na vācato…pe…. (2) </div>
</div>
<div class="q" id="p_5V_296"> <div class="p">
<span class="pN">296</span>Anādariyaṁ paṭicca pattanillehakaṁ bhuñjantassa dukkaṭaṁ…pe… ekā paññatti. Ekena samuṭṭhānena samuṭṭhāti— kāyato ca cittato ca samuṭṭhāti, na vācato…pe…. (3) </div>
</div>
<div class="q" id="p_5V_297"> <div class="p">
<span class="pN">297</span>Anādariyaṁ paṭicca oṭṭhanillehakaṁ bhuñjantassa dukkaṭaṁ…pe… ekā paññatti. Ekena samuṭṭhānena samuṭṭhāti— kāyato ca cittato ca samuṭṭhāti, na vācato…pe…. (4) </div>
</div>
<div class="q" id="p_5V_298"> <div class="p">
<span class="pN">298</span>Anādariyaṁ paṭicca sāmisena hatthena pānīyathālakaṁ paṭiggaṇhantassa dukkaṭaṁ kattha paññattanti? Bhaggesu paññattaṁ. Kaṁ ārabbhāti? Sambahule bhikkhū ārabbha. Kismiṁ vatthusminti? Sambahulā bhikkhū sāmisena hatthena pānīyathālakaṁ paṭiggahesuṁ, tasmiṁ vatthusmiṁ. Ekā paññatti. Channaṁ āpattisamuṭṭhānānaṁ ekena samuṭṭhānena samuṭṭhāti— kāyato ca cittato ca samuṭṭhāti, na vācato…pe…. (5) </div>
</div>
<div class="q" id="p_5V_299"> <div class="p">
<span class="pN">299</span>Anādariyaṁ paṭicca sasitthakaṁ pattadhovanaṁ antaraghare chaḍḍentassa dukkaṭaṁ kattha paññattanti? Bhaggesu paññattaṁ. Kaṁ ārabbhāti? Sambahule bhikkhū ārabbha. Kismiṁ vatthusminti? Sambahulā bhikkhū sasitthakaṁ pattadhovanaṁ antaraghare chaḍḍesuṁ, tasmiṁ vatthusmiṁ. Ekā paññatti. Channaṁ āpattisamuṭṭhānānaṁ ekena samuṭṭhānena samuṭṭhāti— kāyato ca cittato ca samuṭṭhāti, na vācato…pe…. (6) </div>
</div>
<div class="q" id="p_5V_300"> <div class="p">
<span class="pN">300</span>Anādariyaṁ paṭicca chattapāṇissa dhammaṁ desentassa dukkaṭaṁ kattha paññattanti? Sāvatthiyaṁ paññattaṁ. Kaṁ ārabbhāti? Chabbaggiye bhikkhū ārabbha. Kismiṁ vatthusminti? Chabbaggiyā bhikkhū chattapāṇissa dhammaṁ desesuṁ, tasmiṁ vatthusmiṁ. Ekā paññatti, ekā anupaññatti. Channaṁ āpattisamuṭṭhānānaṁ ekena samuṭṭhānena samuṭṭhāti— vācato ca cittato ca samuṭṭhāti, na kāyato…pe…. (7) </div>
</div>
<div class="q" id="p_5V_301"> <div class="p">
<span class="pN">301</span>Anādariyaṁ paṭicca daṇḍapāṇissa dhammaṁ desentassa dukkaṭaṁ…pe… ekā paññatti, ekā anupaññatti. Channaṁ āpattisamuṭṭhānānaṁ ekena samuṭṭhānena samuṭṭhāti— vācato ca cittato ca samuṭṭhāti, na kāyato…pe…. (8) </div>
</div>
<div class="q" id="p_5V_302"> <div class="p">
<span class="pN">302</span>Anādariyaṁ paṭicca satthapāṇissa dhammaṁ desentassa dukkaṭaṁ…pe… ekā paññatti, ekā anupaññatti. Channaṁ āpattisamuṭṭhānānaṁ ekena samuṭṭhānena samuṭṭhāti— vācato ca cittato ca samuṭṭhāti, na kāyato…pe…. (9) </div>
</div>
<div class="q" id="p_5V_303"> <div class="p">
<span class="pN">303</span>Anādariyaṁ paṭicca āvudhapāṇissa dhammaṁ desentassa dukkaṭaṁ…pe… ekā paññatti, ekā anupaññatti. Channaṁ āpattisamuṭṭhānānaṁ ekena samuṭṭhānena samuṭṭhāti— vācato ca cittato ca samuṭṭhāti, na kāyato…pe…. (10) </div>
</div>
<div class="CENTER" id="p_5V_304">
<span class="pN">304</span>Surusuruvaggo chaṭṭho.</div>
</html>

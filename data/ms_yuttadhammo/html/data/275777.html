<html>
<div class="i">5.6.2 Pariyesanāsutta</div>
<div class="h">Pañcamapaṇṇāsaka</div>
<div class="h">Abhiññāvagga</div>
<div class="h">Pariyesanāsutta</div>
<div class="q" id="p_15A4_1528"> <div class="divNumber">255.</div> <div class="p">
<span class="pN">1528</span>“Catasso imā, bhikkhave, anariyapariyesanā. Katamā catasso? Idha, bhikkhave, ekacco attanā jarādhammo samāno jarādhammaṁyeva pariyesati; attanā byādhidhammo samāno byādhidhammaṁyeva pariyesati; attanā maraṇadhammo samāno maraṇadhammaṁyeva pariyesati; attanā saṁkilesadhammo samāno saṁkilesadhammaṁyeva pariyesati. Imā kho, bhikkhave, catasso anariyapariyesanā. </div>
</div>
<div class="q" id="p_15A4_1529"> <div class="p">
<span class="pN">1529</span>Catasso imā, bhikkhave, ariyapariyesanā. Katamā catasso? Idha, bhikkhave, ekacco attanā jarādhammo samāno jarādhamme ādīnavaṁ viditvā ajaraṁ anuttaraṁ yogakkhemaṁ nibbānaṁ pariyesati; attanā byādhidhammo samāno byādhidhamme ādīnavaṁ viditvā abyādhiṁ anuttaraṁ yogakkhemaṁ nibbānaṁ pariyesati; attanā maraṇadhammo samāno maraṇadhamme ādīnavaṁ viditvā amataṁ anuttaraṁ yogakkhemaṁ nibbānaṁ pariyesati; attanā saṁkilesadhammo samāno saṁkilesadhamme ādīnavaṁ viditvā asaṁkiliṭṭhaṁ anuttaraṁ yogakkhemaṁ nibbānaṁ pariyesati. Imā kho, bhikkhave, catasso ariyapariyesanā”ti. </div>
</div>
<div class="CENTER" id="p_15A4_1530">
<span class="pN">1530</span>Dutiyaṁ.</div>
</html>

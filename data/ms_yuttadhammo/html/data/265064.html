<html>
<div class="i"> Nahetu</div>
<div class="h">Nīvaraṇagocchaka</div>
<div class="h">Nīvaraṇaduka</div>
<div class="h">Paccayavāra</div>
<div class="h">Paccayapaccanīya</div>
<div class="h">Vibhaṅgavāra</div>
<div class="h">Nahetu</div>
<div class="q" id="p_38P2_1925"> <div class="divNumber">16.</div> <div class="p">
<span class="pN">1925</span>Nīvaraṇaṁ dhammaṁ paccayā nīvaraṇo dhammo uppajjati nahetupaccayā— vicikicchānīvaraṇaṁ paccayā avijjānīvaraṇaṁ, uddhaccanīvaraṇaṁ paccayā avijjānīvaraṇaṁ. (1) </div>
</div>
<div class="q" id="p_38P2_1926"> <div class="p">
<span class="pN">1926</span>Nonīvaraṇaṁ dhammaṁ paccayā nonīvaraṇo dhammo uppajjati nahetupaccayā— ahetukaṁ nonīvaraṇaṁ ekaṁ khandhaṁ paccayā tayo khandhā cittasamuṭṭhānañca rūpaṁ…pe… dve khandhe…pe… (yāva asaññasattā) cakkhāyatanaṁ paccayā cakkhuviññāṇaṁ…pe… kāyāyatanaṁ paccayā kāyaviññāṇaṁ, vatthuṁ paccayā ahetukā nonīvaraṇā khandhā. (1) </div>
</div>
<div class="q" id="p_38P2_1927"> <div class="p">
<span class="pN">1927</span>Nonīvaraṇaṁ dhammaṁ paccayā nīvaraṇo dhammo uppajjati nahetupaccayā— vicikicchāsahagate uddhaccasahagate khandhe paccayā avijjānīvaraṇaṁ, vatthuṁ paccayā avijjānīvaraṇaṁ. (2) </div>
</div>
<div class="q" id="p_38P2_1928"> <div class="divNumber">17.</div> <div class="p">
<span class="pN">1928</span>Nīvaraṇañca nonīvaraṇañca dhammaṁ paccayā nīvaraṇo dhammo uppajjati nahetupaccayā— vicikicchānīvaraṇañca sampayuttake ca khandhe paccayā avijjānīvaraṇaṁ, uddhaccanīvaraṇañca sampayuttake ca khandhe paccayā avijjānīvaraṇaṁ, vicikicchānīvaraṇañca vatthuñca paccayā avijjānīvaraṇaṁ, uddhaccanīvaraṇañca vatthuñca paccayā avijjānīvaraṇaṁ. (Saṁkhittaṁ.) (1) </div>
</div>
</html>

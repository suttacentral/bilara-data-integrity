<html>
<div class="i">36.10 Piṇḍapātikattheraapadāna</div>
<div class="h">Saddasaññakavagga</div>
<div class="h">Piṇḍapātikattheraapadāna</div>
<div class="q" id="p_20Ap1_4024"> <div class="divNumber">37.</div> <div class="p"> <table class="singleColumn"> <tr> <td> <div class="pN">4024</div> <div class="G">“Tisso nāmāsi sambuddho,</div> </td> </tr> <tr> <td> <div class="G">vihāsi vipine tadā;</div> </td> </tr> <tr> <td> <div class="G">Tusitā hi idhāgantvā,</div> </td> </tr> <tr> <td> <div class="G">piṇḍapātaṁ adāsahaṁ.</div> </td> </tr> </table> </div>
</div>
<div class="q" id="p_20Ap1_4025"> <div class="divNumber">38.</div> <div class="p"> <table class="singleColumn"> <tr> <td> <div class="pN">4025</div> <div class="G">Sambuddhamabhivādetvā,</div> </td> </tr> <tr> <td> <div class="G">tissaṁ nāma mahāyasaṁ;</div> </td> </tr> <tr> <td> <div class="G">Sakaṁ cittaṁ pasādetvā,</div> </td> </tr> <tr> <td> <div class="G">tusitaṁ agamāsahaṁ.</div> </td> </tr> </table> </div>
</div>
<div class="q" id="p_20Ap1_4026"> <div class="divNumber">39.</div> <div class="p"> <table class="singleColumn"> <tr> <td> <div class="pN">4026</div> <div class="G">Dvenavute ito kappe,</div> </td> </tr> <tr> <td> <div class="G">yaṁ dānamadadiṁ tadā;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">piṇḍapātassidaṁ phalaṁ.</div> </td> </tr> </table> </div>
</div>
<div class="q" id="p_20Ap1_4027"> <div class="divNumber">40.</div> <div class="p"> <table class="singleColumn"> <tr> <td> <div class="pN">4027</div> <div class="G">Paṭisambhidā catasso,</div> </td> </tr> <tr> <td> <div class="G">…pe…</div> </td> </tr> <tr> <td> <div class="G">kataṁ buddhassa sāsanaṁ”. (3173)</div> </td> </tr> </table> </div>
</div>
<div class="q" id="p_20Ap1_4028"> <div class="p">
<span class="pN">4028</span>Itthaṁ sudaṁ āyasmā piṇḍapātiko thero imā gāthāyo abhāsitthāti. </div>
</div>
<div class="CENTER" id="p_20Ap1_4029">
<span class="pN">4029</span>Piṇḍapātikattherassāpadānaṁ dasamaṁ.</div>
<div class="ENDH3" id="p_20Ap1_4030">
<span class="pN">4030</span>Saddasaññakavaggo chattiṁsatimo.</div>
<div class="SUMMARY" id="p_20Ap1_4031">
<span class="pN">4031</span><span class="firstLetter">T</span>assuddānaṁ</div>
<div class="q" id="p_20Ap1_4032"> <div class="p"> <table class="singleColumn"> <tr> <td> <div class="pN">4032</div> <div class="G">Saddasaññī yavasiko,</div> </td> </tr> <tr> <td> <div class="G">kiṁsukoraṇḍapupphiyo;</div> </td> </tr> <tr> <td> <div class="G">Ālambano ambayāgu,</div> </td> </tr> <tr> <td> <div class="G">supuṭī mañcadāyako;</div> </td> </tr> <tr> <td> <div class="G">Saraṇaṁ piṇḍapāto ca,</div> </td> </tr> <tr> <td> <div class="G">gāthā tālīsameva ca.</div> </td> </tr> </table> </div>
</div>
</html>

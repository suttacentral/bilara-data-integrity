<html>
<div class="i">2.2.6.3 Anulomapuggalokāsa</div>
<div class="h">Pavattivāra</div>
<div class="h">Nirodhavāra</div>
<div class="h">Atītānāgatavāra</div>
<div class="h">Anulomapuggalokāsa</div>
<div class="q" id="p_35Y9_666"> <div class="divNumber">156.</div> <div class="p">
<span class="pN">666</span>» Yassa yattha kusalā dhammā nirujjhittha tassa tattha akusalā dhammā nirujjhissantīti? </div>
</div>
<div class="q" id="p_35Y9_667"> <div class="p">
<span class="pN">667</span>Aggamaggasamaṅgīnaṁ arahantānaṁ yassa cittassa anantarā aggamaggaṁ paṭilabhissanti tesaṁ tattha kusalā dhammā nirujjhittha, no ca tesaṁ tattha akusalā dhammā nirujjhissanti. Itaresaṁ catuvokārānaṁ pañcavokārānaṁ tesaṁ tattha kusalā ca dhammā nirujjhittha akusalā ca dhammā nirujjhissanti. </div>
</div>
<div class="q" id="p_35Y9_668"> <div class="p">
<span class="pN">668</span>« Yassa vā pana yattha akusalā dhammā nirujjhissanti tassa tattha kusalā dhammā nirujjhitthāti? </div>
</div>
<div class="q" id="p_35Y9_669"> <div class="p">
<span class="pN">669</span>Suddhāvāsānaṁ dutiye citte vattamāne tesaṁ tattha akusalā dhammā nirujjhissanti, no ca tesaṁ tattha kusalā dhammā nirujjhittha. Itaresaṁ catuvokārānaṁ pañcavokārānaṁ tesaṁ tattha akusalā ca dhammā nirujjhissanti kusalā ca dhammā nirujjhittha. </div>
</div>
<div class="q" id="p_35Y9_670"> <div class="p">
<span class="pN">670</span>» Yassa yattha kusalā dhammā nirujjhittha tassa tattha abyākatā dhammā nirujjhissantīti? </div>
</div>
<div class="q" id="p_35Y9_671"> <div class="p">
<span class="pN">671</span>Pacchimacittassa bhaṅgakkhaṇe tesaṁ tattha kusalā dhammā nirujjhittha, no ca tesaṁ tattha abyākatā dhammā nirujjhissanti. Itaresaṁ catuvokārānaṁ pañcavokārānaṁ tesaṁ tattha kusalā ca dhammā nirujjhittha abyākatā ca dhammā nirujjhissanti. </div>
</div>
<div class="q" id="p_35Y9_672"> <div class="p">
<span class="pN">672</span>« Yassa vā pana yattha abyākatā dhammā nirujjhissanti tassa tattha kusalā dhammā nirujjhitthāti? </div>
</div>
<div class="q" id="p_35Y9_673"> <div class="p">
<span class="pN">673</span>Suddhāvāsānaṁ dutiye citte vattamāne asaññasattānaṁ tesaṁ tattha abyākatā dhammā nirujjhissanti, no ca tesaṁ tattha kusalā dhammā nirujjhittha. Itaresaṁ catuvokārānaṁ pañcavokārānaṁ tesaṁ tattha abyākatā ca dhammā nirujjhissanti kusalā ca dhammā nirujjhittha. </div>
</div>
<div class="q" id="p_35Y9_674"> <div class="divNumber">157.</div> <div class="p">
<span class="pN">674</span>» Yassa yattha akusalā dhammā nirujjhittha tassa tattha abyākatā dhammā nirujjhissantīti? </div>
</div>
<div class="q" id="p_35Y9_675"> <div class="p">
<span class="pN">675</span>Pacchimacittassa bhaṅgakkhaṇe tesaṁ tattha akusalā dhammā nirujjhittha, no ca tesaṁ tattha abyākatā dhammā nirujjhissanti. Itaresaṁ catuvokārānaṁ pañcavokārānaṁ tesaṁ tattha akusalā ca dhammā nirujjhittha abyākatā ca dhammā nirujjhissanti. </div>
</div>
<div class="q" id="p_35Y9_676"> <div class="p">
<span class="pN">676</span>« Yassa vā pana yattha abyākatā dhammā nirujjhissanti tassa tattha akusalā dhammā nirujjhitthāti? </div>
</div>
<div class="q" id="p_35Y9_677"> <div class="p">
<span class="pN">677</span>Suddhāvāsānaṁ dutiye citte vattamāne asaññasattānaṁ tesaṁ tattha abyākatā dhammā nirujjhissanti, no ca tesaṁ tattha akusalā dhammā nirujjhittha. Itaresaṁ catuvokārānaṁ pañcavokārānaṁ tesaṁ tattha abyākatā ca dhammā nirujjhissanti akusalā ca dhammā nirujjhittha. </div>
</div>
</html>

<html>
<div class="i">4.2.10 Succajajātaka</div>
<div class="h">Catukkanipāta</div>
<div class="h">Pucimandavagga</div>
<div class="h">Succajajātaka</div>
<div class="q" id="p_22J_980"> <div class="divNumber">77.</div> <div class="p"> <table class="singleColumn"> <tr> <td> <div class="pN">980</div> <div class="G">“Succajaṁ vata naccaji,</div> </td> </tr> <tr> <td> <div class="G">vācāya adadaṁ giriṁ;</div> </td> </tr> <tr> <td> <div class="G">Kiṁ hitassa cajantassa,</div> </td> </tr> <tr> <td> <div class="G">vācāya adada pabbataṁ”.</div> </td> </tr> </table> </div>
</div>
<div class="q" id="p_22J_981"> <div class="divNumber">78.</div> <div class="p"> <table class="singleColumn"> <tr> <td> <div class="pN">981</div> <div class="G">“Yañhi kayirā tañhi vade,</div> </td> </tr> <tr> <td> <div class="G">yaṁ na kayirā na taṁ vade;</div> </td> </tr> <tr> <td> <div class="G">Akarontaṁ bhāsamānaṁ,</div> </td> </tr> <tr> <td> <div class="G">parijānanti paṇḍitā”.</div> </td> </tr> </table> </div>
</div>
<div class="q" id="p_22J_982"> <div class="divNumber">79.</div> <div class="p"> <table class="singleColumn"> <tr> <td> <div class="pN">982</div> <div class="G">“Rājaputta namo tyatthu,</div> </td> </tr> <tr> <td> <div class="G">sacce dhamme ṭhito casi;</div> </td> </tr> <tr> <td> <div class="G">Yassa te byasanaṁ patto,</div> </td> </tr> <tr> <td> <div class="G">saccasmiṁ ramate mano”.</div> </td> </tr> </table> </div>
</div>
<div class="q" id="p_22J_983"> <div class="divNumber">80.</div> <div class="p"> <table class="singleColumn"> <tr> <td> <div class="pN">983</div> <div class="G">“Yā daliddī daliddassa,</div> </td> </tr> <tr> <td> <div class="G">aḍḍhā aḍḍhassa kittima;</div> </td> </tr> <tr> <td> <div class="G">Sā hissa paramā bhariyā,</div> </td> </tr> <tr> <td> <div class="G">sahiraññassa itthiyo”ti.</div> </td> </tr> </table> </div>
</div>
<div class="CENTER" id="p_22J_984">
<span class="pN">984</span>Succajajātakaṁ dasamaṁ.<br> Pucimandavaggo dutiyo.</div>
<div class="SUMMARY" id="p_22J_985">
<span class="pN">985</span><span class="firstLetter">T</span>assuddānaṁ</div>
<div class="q" id="p_22J_986"> <div class="p"> <table class="singleColumn"> <tr> <td> <div class="pN">986</div> <div class="G">Atha cora sakassapa khantīvaro,</div> </td> </tr> <tr> <td> <div class="G">Dujjīvitatā ca varā pharusā;</div> </td> </tr> <tr> <td> <div class="G">Atha sasa matañca vasanta sukhaṁ,</div> </td> </tr> <tr> <td> <div class="G">Succajaṁvatanaccajinā ca dasāti.</div> </td> </tr> </table> </div>
</div>
</html>

<html>
<div class="i">2.6 Uppajjanavāra</div>
<div class="h">Mahāvāra</div>
<div class="h">Uppajjanavāra</div>
<div class="q" id="p_34Y7_2264"> <div class="divNumber">330.</div> <div class="p">
<span class="pN">2264</span>»  Yassa kāmarāgānusayo uppajjati tassa paṭighānusayo uppajjatīti? Āmantā. </div>
</div>
<div class="q" id="p_34Y7_2265"> <div class="p">
<span class="pN">2265</span>«  Yassa vā pana paṭighānusayo uppajjati tassa kāmarāgānusayo uppajjatīti? Āmantā. </div>
</div>
<div class="q" id="p_34Y7_2266"> <div class="p">
<span class="pN">2266</span>»  Yassa kāmarāgānusayo uppajjati tassa mānānusayo uppajjatīti? Āmantā. </div>
</div>
<div class="q" id="p_34Y7_2267"> <div class="p">
<span class="pN">2267</span>«  Yassa vā pana mānānusayo uppajjati tassa kāmarāgānusayo uppajjatīti? </div>
</div>
<div class="q" id="p_34Y7_2268"> <div class="p">
<span class="pN">2268</span>Anāgāmissa mānānusayo uppajjati, no ca tassa kāmarāgānusayo uppajjati. Tiṇṇaṁ puggalānaṁ mānānusayo ca uppajjati kāmarāgānusayo ca uppajjati (vitthāretabbaṁ.) </div>
</div>
<div class="q" id="p_34Y7_2269"> <div class="divNumber">331.</div> <div class="p">
<span class="pN">2269</span>»  Yassa kāmarāgānusayo nuppajjati tassa paṭighānusayo nuppajjatīti? Āmantā. </div>
</div>
<div class="q" id="p_34Y7_2270"> <div class="p">
<span class="pN">2270</span>«  Yassa vā pana paṭighānusayo nuppajjati tassa kāmarāgānusayo nuppajjatīti? Āmantā. </div>
</div>
<div class="q" id="p_34Y7_2271"> <div class="p">
<span class="pN">2271</span>»  Yassa kāmarāgānusayo nuppajjati tassa mānānusayo nuppajjatīti? </div>
</div>
<div class="q" id="p_34Y7_2272"> <div class="p">
<span class="pN">2272</span>Anāgāmissa kāmarāgānusayo nuppajjati, no ca tassa mānānusayo nuppajjati. Arahato kāmarāgānusayo ca nuppajjati mānānusayo ca nuppajjati. </div>
</div>
<div class="q" id="p_34Y7_2273"> <div class="p">
<span class="pN">2273</span>«  Yassa vā pana mānānusayo nuppajjati tassa kāmarāgānusayo nuppajjatīti? Āmantā. (Vitthāretabbaṁ.) </div>
</div>
<div class="CENTER" id="p_34Y7_2274">
<span class="pN">2274</span>Uppajjanavāro.</div>
</html>

<html>
<div class="i">1.2.1.1 Anuloma</div>
<div class="h">Paṇṇattivāra</div>
<div class="h">Paṇṇattivāraniddesa</div>
<div class="h">Padasodhanavāra</div>
<div class="h">Anuloma</div>
<div class="q" id="p_33Y3_185"> <div class="divNumber">10.</div> <div class="p">
<span class="pN">185</span>»  Cakkhu cakkhāyatananti? </div>
</div>
<div class="q" id="p_33Y3_186"> <div class="p">
<span class="pN">186</span>Dibbacakkhu paññācakkhu cakkhu, na cakkhāyatanaṁ. Cakkhāyatanaṁ cakkhu ceva cakkhāyatanañca. </div>
</div>
<div class="q" id="p_33Y3_187"> <div class="p">
<span class="pN">187</span>«  Cakkhāyatanaṁ cakkhūti? Āmantā. </div>
</div>
<div class="q" id="p_33Y3_188"> <div class="p">
<span class="pN">188</span>»  Sotaṁ sotāyatananti? </div>
</div>
<div class="q" id="p_33Y3_189"> <div class="p">
<span class="pN">189</span>Dibbasotaṁ taṇhāsotaṁ sotaṁ, na sotāyatanaṁ. Sotāyatanaṁ sotañceva sotāyatanañca. </div>
</div>
<div class="q" id="p_33Y3_190"> <div class="p">
<span class="pN">190</span>«  Sotāyatanaṁ sotanti? Āmantā. </div>
</div>
<div class="q" id="p_33Y3_191"> <div class="p">
<span class="pN">191</span>»  Ghānaṁ ghānāyatananti? Āmantā. </div>
</div>
<div class="q" id="p_33Y3_192"> <div class="p">
<span class="pN">192</span>«  Ghānāyatanaṁ ghānanti? Āmantā. </div>
</div>
<div class="q" id="p_33Y3_193"> <div class="p">
<span class="pN">193</span>»  Jivhā jivhāyatananti? Āmantā. </div>
</div>
<div class="q" id="p_33Y3_194"> <div class="p">
<span class="pN">194</span>«  Jivhāyatanaṁ jivhāti? Āmantā. </div>
</div>
<div class="q" id="p_33Y3_195"> <div class="p">
<span class="pN">195</span>»  Kāyo kāyāyatananti? </div>
</div>
<div class="q" id="p_33Y3_196"> <div class="p">
<span class="pN">196</span>Kāyāyatanaṁ ṭhapetvā avaseso kāyo, na kāyāyatanaṁ. Kāyāyatanaṁ kāyo ceva kāyāyatanañca. </div>
</div>
<div class="q" id="p_33Y3_197"> <div class="p">
<span class="pN">197</span>«  Kāyāyatanaṁ kāyoti? Āmantā. </div>
</div>
<div class="q" id="p_33Y3_198"> <div class="p">
<span class="pN">198</span>»  Rūpaṁ rūpāyatananti? </div>
</div>
<div class="q" id="p_33Y3_199"> <div class="p">
<span class="pN">199</span>Rūpāyatanaṁ ṭhapetvā avasesaṁ rūpaṁ, na rūpāyatanaṁ. Rūpāyatanaṁ rūpañceva rūpāyatanañca. </div>
</div>
<div class="q" id="p_33Y3_200"> <div class="p">
<span class="pN">200</span>«  Rūpāyatanaṁ rūpanti? Āmantā. </div>
</div>
<div class="q" id="p_33Y3_201"> <div class="p">
<span class="pN">201</span>»  Saddo saddāyatananti? Āmantā. </div>
</div>
<div class="q" id="p_33Y3_202"> <div class="p">
<span class="pN">202</span>«  Saddāyatanaṁ saddoti? Āmantā. </div>
</div>
<div class="q" id="p_33Y3_203"> <div class="p">
<span class="pN">203</span>»  Gandho gandhāyatananti? </div>
</div>
<div class="q" id="p_33Y3_204"> <div class="p">
<span class="pN">204</span>Sīlagandho samādhigandho paññāgandho gandho, na gandhāyatanaṁ. Gandhāyatanaṁ gandho ceva gandhāyatanañca. </div>
</div>
<div class="q" id="p_33Y3_205"> <div class="p">
<span class="pN">205</span>«  Gandhāyatanaṁ gandhoti? Āmantā. </div>
</div>
<div class="q" id="p_33Y3_206"> <div class="p">
<span class="pN">206</span>»  Raso rasāyatananti? </div>
</div>
<div class="q" id="p_33Y3_207"> <div class="p">
<span class="pN">207</span>Attharaso dhammaraso vimuttiraso raso, na rasāyatanaṁ. Rasāyatanaṁ raso ceva rasāyatanañca. </div>
</div>
<div class="q" id="p_33Y3_208"> <div class="p">
<span class="pN">208</span>«  Rasāyatanaṁ rasoti? Āmantā. </div>
</div>
<div class="q" id="p_33Y3_209"> <div class="p">
<span class="pN">209</span>»  Phoṭṭhabbo phoṭṭhabbāyatananti? Āmantā. </div>
</div>
<div class="q" id="p_33Y3_210"> <div class="p">
<span class="pN">210</span>«  Phoṭṭhabbāyatanaṁ phoṭṭhabboti? Āmantā. </div>
</div>
<div class="q" id="p_33Y3_211"> <div class="p">
<span class="pN">211</span>»  Mano manāyatananti? Āmantā. </div>
</div>
<div class="q" id="p_33Y3_212"> <div class="p">
<span class="pN">212</span>«  Manāyatanaṁ manoti? Āmantā. </div>
</div>
<div class="q" id="p_33Y3_213"> <div class="p">
<span class="pN">213</span>»  Dhammo dhammāyatananti? </div>
</div>
<div class="q" id="p_33Y3_214"> <div class="p">
<span class="pN">214</span>Dhammāyatanaṁ ṭhapetvā avaseso dhammo, na dhammāyatanaṁ. Dhammāyatanaṁ dhammo ceva dhammāyatanañca. </div>
</div>
<div class="q" id="p_33Y3_215"> <div class="p">
<span class="pN">215</span>«  Dhammāyatanaṁ dhammoti? Āmantā. </div>
</div>
</html>

<html>
<div class="i">16.1--7 Paṭiccādivāra</div>
<div class="h">Maggārammaṇattika</div>
<div class="h">Paṭiccādivāra</div>
<div class="q" id="p_40P13_121"> <div class="divNumber">44.</div> <div class="p">
<span class="pN">121</span>Maggārammaṇaṁ dhammaṁ paṭicca namaggārammaṇo dhammo uppajjati hetupaccayā. Maggārammaṇaṁ dhammaṁ paṭicca namaggahetuko dhammo uppajjati hetupaccayā. Maggārammaṇaṁ dhammaṁ paṭicca namaggādhipati dhammo uppajjati hetupaccayā. Maggārammaṇaṁ dhammaṁ paṭicca namaggārammaṇo ca namaggādhipati ca dhammā uppajjanti hetupaccayā. Maggārammaṇaṁ dhammaṁ paṭicca namaggahetuko ca namaggādhipati ca dhammā uppajjanti hetupaccayā. Maggārammaṇaṁ dhammaṁ paṭicca namaggārammaṇo ca namaggahetuko ca dhammā uppajjanti hetupaccayā. Maggārammaṇaṁ dhammaṁ paṭicca namaggārammaṇo ca namaggahetuko ca namaggādhipati ca dhammā uppajjanti hetupaccayā. (7) (Saṁkhittaṁ.) </div>
</div>
<div class="q" id="p_40P13_122"> <div class="p">
<span class="pN">122</span>Hetuyā pañcatiṁsa, ārammaṇe chabbīsa…pe…  avigate pañcatiṁsa. (Sabbattha vitthāretabbaṁ.) </div>
</div>
</html>

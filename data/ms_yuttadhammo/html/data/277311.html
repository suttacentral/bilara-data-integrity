<html>
<div class="i">2.7.1.3 Yogakkhemasutta</div>
<div class="h">Bojjhaṅgasaṁyutta</div>
<div class="h">Ānāpānavagga</div>
<div class="h">Aṭṭhikamahapphalasutta</div>
<div class="h">Yogakkhemasutta</div>
<div class="q" id="p_14S5_668"> <div class="p">
<span class="pN">668</span>“Aṭṭhikasaññā, bhikkhave, bhāvitā bahulīkatā mahato yogakkhemāya saṁvattati. Kathaṁ bhāvitā ca, bhikkhave, aṭṭhikasaññā kathaṁ bahulīkatā mahato yogakkhemāya saṁvattati? Idha, bhikkhave, bhikkhu aṭṭhikasaññāsahagataṁ satisambojjhaṅgaṁ bhāveti…pe…  aṭṭhikasaññāsahagataṁ upekkhāsambojjhaṅgaṁ bhāveti vivekanissitaṁ virāganissitaṁ nirodhanissitaṁ vossaggapariṇāmiṁ. Evaṁ bhāvitā kho, bhikkhave, aṭṭhikasaññā evaṁ bahulīkatā mahato yogakkhemāya saṁvattatī”ti. </div>
</div>
</html>

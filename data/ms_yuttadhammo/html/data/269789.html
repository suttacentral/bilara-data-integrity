<html>
<div class="i">7.1.3 Kalandakaṅgapañha</div>
<div class="h">Opammakathāpañha</div>
<div class="h">Gadrabhavagga</div>
<div class="h">Kalandakaṅgapañha</div>
<div class="q" id="p_28Mi_1670"> <div class="divNumber">227.</div> <div class="p">
<span class="pN">1670</span>“Bhante nāgasena, ‘kalandakassa ekaṁ aṅgaṁ gahetabban’ti yaṁ vadesi, katamaṁ taṁ ekaṁ aṅgaṁ gahetabban”ti? “Yathā, mahārāja, kalandako paṭisattumhi opatante naṅguṭṭhaṁ papphoṭetvā mahantaṁ katvā teneva naṅguṭṭhalaguḷena paṭisattuṁ paṭibāhati; evameva kho, mahārāja, yoginā yogāvacarena kilesasattumhi opatante satipaṭṭhānalaguḷaṁ papphoṭetvā mahantaṁ katvā teneva satipaṭṭhānalaguḷena sabbakilesā paṭibāhitabbā. Idaṁ, mahārāja, kalandakassa ekaṁ aṅgaṁ gahetabbaṁ. Bhāsitampetaṁ, mahārāja, therena cūḷapanthakena—  </div>
</div>
<div class="q" id="p_28Mi_1671"> <div class="p"> <table class="singleColumn"> <tr> <td> <div class="pN">1671</div> <div class="G">‘Yadā kilesā opatanti,</div> </td> </tr> <tr> <td> <div class="G">sāmaññaguṇadhaṁsanā;</div> </td> </tr> <tr> <td> <div class="G">Satipaṭṭhānalaguḷena,</div> </td> </tr> <tr> <td> <div class="G">hantabbā te punappunan’”ti.</div> </td> </tr> </table> </div>
</div>
<div class="CENTER" id="p_28Mi_1672">
<span class="pN">1672</span>Kalandakaṅgapañho tatiyo.</div>
</html>

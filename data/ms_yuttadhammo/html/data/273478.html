<html>
<div class="i">3.2.6 Eḷakalomasamuṭṭhāna</div>
<div class="h">Samuṭṭhānasīsasaṅkhepa</div>
<div class="h">Terasasamuṭṭhāna</div>
<div class="h">Eḷakalomasamuṭṭhāna</div>
<div class="q" id="p_5V_1121"> <div class="divNumber">263.</div> <div class="p"> <table class="singleColumn"> <tr> <td> <div class="pN">1121</div> <div class="G">Eḷakalomā dve seyyā,</div> </td> </tr> <tr> <td> <div class="G">āhacca piṇḍabhojanaṁ;</div> </td> </tr> <tr> <td> <div class="G">Gaṇavikālasannidhi,</div> </td> </tr> <tr> <td> <div class="G">dantaponena celakā.</div> </td> </tr> </table> </div>
</div>
<div class="q" id="p_5V_1122"> <div class="p"> <table class="singleColumn"> <tr> <td> <div class="pN">1122</div> <div class="G">Uyyuttaṁ senaṁ uyyodhi,</div> </td> </tr> <tr> <td> <div class="G">surā orena nhāyanā;</div> </td> </tr> <tr> <td> <div class="G">Dubbaṇṇe dve desanikā,</div> </td> </tr> <tr> <td> <div class="G">lasuṇupatiṭṭhe naccanā.</div> </td> </tr> </table> </div>
</div>
<div class="q" id="p_5V_1123"> <div class="p"> <table class="singleColumn"> <tr> <td> <div class="pN">1123</div> <div class="G">Nhānamattharaṇaṁ seyyā,</div> </td> </tr> <tr> <td> <div class="G">antoraṭṭhe tathā bahi;</div> </td> </tr> <tr> <td> <div class="G">Antovassaṁ cittāgāraṁ,</div> </td> </tr> <tr> <td> <div class="G">āsandi suttakantanā.</div> </td> </tr> </table> </div>
</div>
<div class="q" id="p_5V_1124"> <div class="p"> <table class="singleColumn"> <tr> <td> <div class="pN">1124</div> <div class="G">Veyyāvaccaṁ sahatthā ca,</div> </td> </tr> <tr> <td> <div class="G">abhikkhukāvāsena ca;</div> </td> </tr> <tr> <td> <div class="G">Chattaṁ yānañca saṅghāṇiṁ,</div> </td> </tr> <tr> <td> <div class="G">alaṅkāraṁ gandhavāsitaṁ.</div> </td> </tr> </table> </div>
</div>
<div class="q" id="p_5V_1125"> <div class="p"> <table class="singleColumn"> <tr> <td> <div class="pN">1125</div> <div class="G">Bhikkhunī sikkhamānā ca,</div> </td> </tr> <tr> <td> <div class="G">sāmaṇerī gihiniyā;</div> </td> </tr> <tr> <td> <div class="G">Asaṅkaccikā āpatti,</div> </td> </tr> <tr> <td> <div class="G">cattārīsā catuttari.</div> </td> </tr> </table> </div>
</div>
<div class="q" id="p_5V_1126"> <div class="p"> <table class="singleColumn"> <tr> <td> <div class="pN">1126</div> <div class="G">Kāyena na vācācittena,</div> </td> </tr> <tr> <td> <div class="G">kāyacittena na vācato;</div> </td> </tr> <tr> <td> <div class="G">Dvisamuṭṭhānikā sabbe,</div> </td> </tr> <tr> <td> <div class="G">samā eḷakalomikāti.</div> </td> </tr> </table> </div>
</div>
<div class="CENTER" id="p_5V_1127">
<span class="pN">1127</span>Eḷakalomasamuṭṭhānaṁ niṭṭhitaṁ.</div>
</html>

<html>
<div class="i">11.9 Biḷālidāyakattheraapadāna</div>
<div class="h">Bhikkhadāyivagga</div>
<div class="h">Biḷālidāyakattheraapadāna</div>
<div class="q" id="p_20Ap1_1920"> <div class="divNumber">53.</div> <div class="p"> <table class="singleColumn"> <tr> <td> <div class="pN">1920</div> <div class="G">“Himavantassāvidūre,</div> </td> </tr> <tr> <td> <div class="G">vasāmi paṇṇasanthare;</div> </td> </tr> <tr> <td> <div class="G">Ghāsesu gedhamāpanno,</div> </td> </tr> <tr> <td> <div class="G">seyyasīlo cahaṁ tadā.</div> </td> </tr> </table> </div>
</div>
<div class="q" id="p_20Ap1_1921"> <div class="divNumber">54.</div> <div class="p"> <table class="singleColumn"> <tr> <td> <div class="pN">1921</div> <div class="G">Khaṇantālu kalambāni,</div> </td> </tr> <tr> <td> <div class="G">biḷālitakkalāni ca;</div> </td> </tr> <tr> <td> <div class="G">Kolaṁ bhallātakaṁ billaṁ,</div> </td> </tr> <tr> <td> <div class="G">āhatvā paṭiyāditaṁ.</div> </td> </tr> </table> </div>
</div>
<div class="q" id="p_20Ap1_1922"> <div class="divNumber">55.</div> <div class="p"> <table class="singleColumn"> <tr> <td> <div class="pN">1922</div> <div class="G">Padumuttaro lokavidū,</div> </td> </tr> <tr> <td> <div class="G">āhutīnaṁ paṭiggaho;</div> </td> </tr> <tr> <td> <div class="G">Mama saṅkappamaññāya,</div> </td> </tr> <tr> <td> <div class="G">āgacchi mama santikaṁ.</div> </td> </tr> </table> </div>
</div>
<div class="q" id="p_20Ap1_1923"> <div class="divNumber">56.</div> <div class="p"> <table class="singleColumn"> <tr> <td> <div class="pN">1923</div> <div class="G">Upāgataṁ mahānāgaṁ,</div> </td> </tr> <tr> <td> <div class="G">devadevaṁ narāsabhaṁ;</div> </td> </tr> <tr> <td> <div class="G">Biḷāliṁ paggahetvāna,</div> </td> </tr> <tr> <td> <div class="G">pattamhi okiriṁ ahaṁ.</div> </td> </tr> </table> </div>
</div>
<div class="q" id="p_20Ap1_1924"> <div class="divNumber">57.</div> <div class="p"> <table class="singleColumn"> <tr> <td> <div class="pN">1924</div> <div class="G">Paribhuñji mahāvīro,</div> </td> </tr> <tr> <td> <div class="G">tosayanto mamaṁ tadā;</div> </td> </tr> <tr> <td> <div class="G">Paribhuñjitvāna sabbaññū,</div> </td> </tr> <tr> <td> <div class="G">imaṁ gāthaṁ abhāsatha.</div> </td> </tr> </table> </div>
</div>
<div class="q" id="p_20Ap1_1925"> <div class="divNumber">58.</div> <div class="p"> <table class="singleColumn"> <tr> <td> <div class="pN">1925</div> <div class="G">‘Sakaṁ cittaṁ pasādetvā,</div> </td> </tr> <tr> <td> <div class="G">biḷāliṁ me adā tuvaṁ;</div> </td> </tr> <tr> <td> <div class="G">Kappānaṁ satasahassaṁ,</div> </td> </tr> <tr> <td> <div class="G">duggatiṁ nupapajjasi’.</div> </td> </tr> </table> </div>
</div>
<div class="q" id="p_20Ap1_1926"> <div class="divNumber">59.</div> <div class="p"> <table class="singleColumn"> <tr> <td> <div class="pN">1926</div> <div class="G">Carimaṁ vattate mayhaṁ,</div> </td> </tr> <tr> <td> <div class="G">bhavā sabbe samūhatā;</div> </td> </tr> <tr> <td> <div class="G">Dhāremi antimaṁ dehaṁ,</div> </td> </tr> <tr> <td> <div class="G">sammāsambuddhasāsane.</div> </td> </tr> </table> </div>
</div>
<div class="q" id="p_20Ap1_1927"> <div class="divNumber">60.</div> <div class="p"> <table class="singleColumn"> <tr> <td> <div class="pN">1927</div> <div class="G">Catupaññāsito kappe,</div> </td> </tr> <tr> <td> <div class="G">sumekhaliyasavhayo;</div> </td> </tr> <tr> <td> <div class="G">Sattaratanasampanno,</div> </td> </tr> <tr> <td> <div class="G">cakkavattī mahabbalo.</div> </td> </tr> </table> </div>
</div>
<div class="q" id="p_20Ap1_1928"> <div class="divNumber">61.</div> <div class="p"> <table class="singleColumn"> <tr> <td> <div class="pN">1928</div> <div class="G">Paṭisambhidā catasso,</div> </td> </tr> <tr> <td> <div class="G">…pe…</div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_1929"> <div class="p">
<span class="pN">1929</span>Itthaṁ sudaṁ āyasmā biḷālidāyako thero imā gāthāyo abhāsitthāti. </div>
</div>
<div class="CENTER" id="p_20Ap1_1930">
<span class="pN">1930</span>Biḷālidāyakattherassāpadānaṁ navamaṁ.</div>
</html>

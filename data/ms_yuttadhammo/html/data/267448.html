<html>
<div class="i">32.4 Sattapadumiyattheraapadāna</div>
<div class="h">Ārakkhadāyakavagga</div>
<div class="h">Sattapadumiyattheraapadāna</div>
<div class="q" id="p_20Ap1_3525"> <div class="divNumber">14.</div> <div class="p"> <table class="singleColumn"> <tr> <td> <div class="pN">3525</div> <div class="G">“Nadīkūle vasāmahaṁ,</div> </td> </tr> <tr> <td> <div class="G">nesādo nāma brāhmaṇo;</div> </td> </tr> <tr> <td> <div class="G">Satapattehi pupphehi,</div> </td> </tr> <tr> <td> <div class="G">sammajjitvāna assamaṁ.</div> </td> </tr> </table> </div>
</div>
<div class="q" id="p_20Ap1_3526"> <div class="divNumber">15.</div> <div class="p"> <table class="singleColumn"> <tr> <td> <div class="pN">3526</div> <div class="G">Suvaṇṇavaṇṇaṁ sambuddhaṁ,</div> </td> </tr> <tr> <td> <div class="G">Siddhatthaṁ lokanāyakaṁ;</div> </td> </tr> <tr> <td> <div class="G">Disvā nabhena gacchantaṁ,</div> </td> </tr> <tr> <td> <div class="G">Hāso me udapajjatha.</div> </td> </tr> </table> </div>
</div>
<div class="q" id="p_20Ap1_3527"> <div class="divNumber">16.</div> <div class="p"> <table class="singleColumn"> <tr> <td> <div class="pN">3527</div> <div class="G">Paccuggantvāna sambuddhaṁ,</div> </td> </tr> <tr> <td> <div class="G">lokajeṭṭhaṁ narāsabhaṁ;</div> </td> </tr> <tr> <td> <div class="G">Assamaṁ atināmetvā,</div> </td> </tr> <tr> <td> <div class="G">jalajaggehi okiriṁ.</div> </td> </tr> </table> </div>
</div>
<div class="q" id="p_20Ap1_3528"> <div class="divNumber">17.</div> <div class="p"> <table class="singleColumn"> <tr> <td> <div class="pN">3528</div> <div class="G">Catunnavutito kappe,</div> </td> </tr> <tr> <td> <div class="G">yaṁ pupphamabhiropayiṁ;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">buddhapūjāyidaṁ phalaṁ.</div> </td> </tr> </table> </div>
</div>
<div class="q" id="p_20Ap1_3529"> <div class="divNumber">18.</div> <div class="p"> <table class="singleColumn"> <tr> <td> <div class="pN">3529</div> <div class="G">Ito te sattame kappe,</div> </td> </tr> <tr> <td> <div class="G">caturo pādapāvarā;</div> </td> </tr> <tr> <td> <div class="G">Sattaratanasampannā,</div> </td> </tr> <tr> <td> <div class="G">cakkavattī mahabbalā.</div> </td> </tr> </table> </div>
</div>
<div class="q" id="p_20Ap1_3530"> <div class="divNumber">19.</div> <div class="p"> <table class="singleColumn"> <tr> <td> <div class="pN">3530</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_3531"> <div class="p">
<span class="pN">3531</span>Itthaṁ sudaṁ āyasmā sattapadumiyo thero imā gāthāyo abhāsitthāti. </div>
</div>
<div class="CENTER" id="p_20Ap1_3532">
<span class="pN">3532</span>Sattapadumiyattherassāpadānaṁ catutthaṁ.</div>
</html>

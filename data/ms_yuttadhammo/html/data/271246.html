<html>
<div class="i">1.2.3.2 Paccanīka</div>
<div class="h">Paṇṇattivāra</div>
<div class="h">Paṇṇattivāraniddesa</div>
<div class="h">Suddhāyatanavāra</div>
<div class="h">Paccanīka</div>
<div class="q" id="p_33Y3_288"> <div class="divNumber">15.</div> <div class="p">
<span class="pN">288</span>» Na cakkhu nāyatananti? </div>
</div>
<div class="q" id="p_33Y3_289"> <div class="p">
<span class="pN">289</span>Cakkhuṁ ṭhapetvā avasesā āyatanā na cakkhu, āyatanā. Cakkhuñca āyatanañca ṭhapetvā avasesā na ceva cakkhu na ca āyatanā. </div>
</div>
<div class="q" id="p_33Y3_290"> <div class="p">
<span class="pN">290</span>« Nāyatanā na cakkhāyatananti? Āmantā. </div>
</div>
<div class="q" id="p_33Y3_291"> <div class="p">
<span class="pN">291</span>» Na sotaṁ nāyatananti? </div>
</div>
<div class="q" id="p_33Y3_292"> <div class="p">
<span class="pN">292</span>Sotaṁ ṭhapetvā…pe… ghānaṁ ṭhapetvā…pe… jivhaṁ ṭhapetvā…pe… na ca āyatanā. </div>
</div>
<div class="q" id="p_33Y3_293"> <div class="p">
<span class="pN">293</span>« Nāyatanā na jivhāyatananti? Āmantā. </div>
</div>
<div class="q" id="p_33Y3_294"> <div class="p">
<span class="pN">294</span>» Na kāyo nāyatananti? Āmantā. </div>
</div>
<div class="q" id="p_33Y3_295"> <div class="p">
<span class="pN">295</span>« Nāyatanā na kāyāyatananti? Āmantā. </div>
</div>
<div class="q" id="p_33Y3_296"> <div class="p">
<span class="pN">296</span>» Na rūpaṁ nāyatananti? </div>
</div>
<div class="q" id="p_33Y3_297"> <div class="p">
<span class="pN">297</span>Rūpaṁ ṭhapetvā…pe… saddaṁ ṭhapetvā…pe… gandhaṁ ṭhapetvā…pe… rasaṁ ṭhapetvā…pe… phoṭṭhabbaṁ ṭhapetvā…pe… na ca āyatanā. </div>
</div>
<div class="q" id="p_33Y3_298"> <div class="p">
<span class="pN">298</span>« Nāyatanā na phoṭṭhabbāyatananti? Āmantā. </div>
</div>
<div class="q" id="p_33Y3_299"> <div class="p">
<span class="pN">299</span>» Na mano nāyatananti? </div>
</div>
<div class="q" id="p_33Y3_300"> <div class="p">
<span class="pN">300</span>Manaṁ ṭhapetvā avasesā āyatanā na mano, āyatanā. Manañca āyatanañca ṭhapetvā avasesā na ceva mano na ca āyatanā. </div>
</div>
<div class="q" id="p_33Y3_301"> <div class="p">
<span class="pN">301</span>« Nāyatanā na manāyatananti? Āmantā. </div>
</div>
<div class="q" id="p_33Y3_302"> <div class="p">
<span class="pN">302</span>» Na dhammo nāyatananti? Āmantā. </div>
</div>
<div class="q" id="p_33Y3_303"> <div class="p">
<span class="pN">303</span>« Nāyatanā na dhammāyatananti? Āmantā. </div>
</div>
</html>

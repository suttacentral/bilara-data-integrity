<html>
<div class="i">12.2.10 Tathasutta</div>
<div class="h">Saccasaṁyutta</div>
<div class="h">Dhammacakkappavattanavagga</div>
<div class="h">Tathasutta</div>
<div class="q" id="p_14S5_2258"> <div class="divNumber">1090.</div> <div class="p">
<span class="pN">2258</span>“Cattārimāni, bhikkhave, tathāni avitathāni anaññathāni. Katamāni cattāri? ‘Idaṁ dukkhan’ti, bhikkhave, tathametaṁ avitathametaṁ anaññathametaṁ; ‘ayaṁ dukkhasamudayo’ti tathametaṁ avitathametaṁ anaññathametaṁ; ‘ayaṁ dukkhanirodho’ti tathametaṁ avitathametaṁ anaññathametaṁ; ‘ayaṁ dukkhanirodhagāminī paṭipadā’ti tathametaṁ avitathametaṁ anaññathametaṁ— imāni kho, bhikkhave, cattāri tathāni avitathāni anaññathāni. </div>
</div>
<div class="q" id="p_14S5_2259"> <div class="p">
<span class="pN">2259</span>Tasmātiha, bhikkhave, ‘idaṁ dukkhan’ti yogo karaṇīyo…pe… ‘ayaṁ dukkhanirodhagāminī paṭipadā’ti yogo karaṇīyo”ti. </div>
</div>
<div class="CENTER" id="p_14S5_2260">
<span class="pN">2260</span>Dasamaṁ.</div>
<div class="CENTER" id="p_14S5_2261">
<span class="pN">2261</span>Dhammacakkappavattanavaggo dutiyo.</div>
<div class="SUMMARY" id="p_14S5_2262">
<span class="pN">2262</span><span class="firstLetter">T</span>assuddānaṁ</div>
<div class="q" id="p_14S5_2263"> <div class="p"> <table class="singleColumn"> <tr> <td> <div class="pN">2263</div> <div class="G">Dhammacakkaṁ tathāgataṁ,</div> </td> </tr> <tr> <td> <div class="G">khandhā āyatanena ca;</div> </td> </tr> <tr> <td> <div class="G">Dhāraṇā ca dve avijjā,</div> </td> </tr> <tr> <td> <div class="G">vijjā saṅkāsanā tathāti.</div> </td> </tr> </table> </div>
</div>
</html>

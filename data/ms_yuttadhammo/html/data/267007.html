<html>
<div class="i">3.10 Dhātuvivaṇṇapetavatthu</div>
<div class="h">Cūḷavagga</div>
<div class="h">Dhātuvivaṇṇapetavatthu</div>
<div class="q" id="p_19Pv_550"> <div class="divNumber">507.</div> <div class="p"> <table class="singleColumn"> <tr> <td> <div class="pN">550</div> <div class="G">“Antalikkhasmiṁ tiṭṭhanto,</div> </td> </tr> <tr> <td> <div class="G">Duggandho pūti vāyasi;</div> </td> </tr> <tr> <td> <div class="G">Mukhañca te kimayo pūtigandhaṁ,</div> </td> </tr> <tr> <td> <div class="G">Khādanti kiṁ kammamakāsi pubbe.</div> </td> </tr> </table> </div>
</div>
<div class="q" id="p_19Pv_551"> <div class="divNumber">508.</div> <div class="p"> <table class="singleColumn"> <tr> <td> <div class="pN">551</div> <div class="G">Tato satthaṁ gahetvāna,</div> </td> </tr> <tr> <td> <div class="G">okkantanti punappunaṁ;</div> </td> </tr> <tr> <td> <div class="G">Khārena paripphositvā,</div> </td> </tr> <tr> <td> <div class="G">okkantanti punappunaṁ.</div> </td> </tr> </table> </div>
</div>
<div class="q" id="p_19Pv_552"> <div class="divNumber">509.</div> <div class="p"> <table class="singleColumn"> <tr> <td> <div class="pN">552</div> <div class="G">Kiṁ nu kāyena vācāya,</div> </td> </tr> <tr> <td> <div class="G">manasā dukkaṭaṁ kataṁ;</div> </td> </tr> <tr> <td> <div class="G">Kissa kammavipākena,</div> </td> </tr> <tr> <td> <div class="G">idaṁ dukkhaṁ nigacchasī”ti.</div> </td> </tr> </table> </div>
</div>
<div class="q" id="p_19Pv_553"> <div class="divNumber">510.</div> <div class="p"> <table class="singleColumn"> <tr> <td> <div class="pN">553</div> <div class="G">“Ahaṁ rājagahe ramme,</div> </td> </tr> <tr> <td> <div class="G">ramaṇīye giribbaje;</div> </td> </tr> <tr> <td> <div class="G">Issaro dhanadhaññassa,</div> </td> </tr> <tr> <td> <div class="G">supahūtassa mārisa.</div> </td> </tr> </table> </div>
</div>
<div class="q" id="p_19Pv_554"> <div class="divNumber">511.</div> <div class="p"> <table class="singleColumn"> <tr> <td> <div class="pN">554</div> <div class="G">Tassāyaṁ me bhariyā ca,</div> </td> </tr> <tr> <td> <div class="G">dhītā ca suṇisā ca me;</div> </td> </tr> <tr> <td> <div class="G">Tā mālaṁ uppalañcāpi,</div> </td> </tr> <tr> <td> <div class="G">paccagghañca vilepanaṁ;</div> </td> </tr> <tr> <td> <div class="G">Thūpaṁ harantiyo vāresiṁ,</div> </td> </tr> <tr> <td> <div class="G">taṁ pāpaṁ pakataṁ mayā.</div> </td> </tr> </table> </div>
</div>
<div class="q" id="p_19Pv_555"> <div class="divNumber">512.</div> <div class="p"> <table class="singleColumn"> <tr> <td> <div class="pN">555</div> <div class="G">Chaḷāsītisahassāni,</div> </td> </tr> <tr> <td> <div class="G">mayaṁ paccattavedanā;</div> </td> </tr> <tr> <td> <div class="G">Thūpapūjaṁ vivaṇṇetvā,</div> </td> </tr> <tr> <td> <div class="G">paccāma niraye bhusaṁ.</div> </td> </tr> </table> </div>
</div>
<div class="q" id="p_19Pv_556"> <div class="divNumber">513.</div> <div class="p"> <table class="singleColumn"> <tr> <td> <div class="pN">556</div> <div class="G">Ye ca kho thūpapūjāya,</div> </td> </tr> <tr> <td> <div class="G">vattante arahato mahe;</div> </td> </tr> <tr> <td> <div class="G">Ādīnavaṁ pakāsenti,</div> </td> </tr> <tr> <td> <div class="G">vivecayetha ne tato.</div> </td> </tr> </table> </div>
</div>
<div class="q" id="p_19Pv_557"> <div class="divNumber">514.</div> <div class="p"> <table class="singleColumn"> <tr> <td> <div class="pN">557</div> <div class="G">Imā ca passa āyantiyo,</div> </td> </tr> <tr> <td> <div class="G">Māladhārī alaṅkatā;</div> </td> </tr> <tr> <td> <div class="G">Mālāvipākaṁnubhontiyo,</div> </td> </tr> <tr> <td> <div class="G">Samiddhā ca tā yasassiniyo.</div> </td> </tr> </table> </div>
</div>
<div class="q" id="p_19Pv_558"> <div class="divNumber">515.</div> <div class="p"> <table class="singleColumn"> <tr> <td> <div class="pN">558</div> <div class="G">Tañca disvāna accheraṁ,</div> </td> </tr> <tr> <td> <div class="G">abbhutaṁ lomahaṁsanaṁ;</div> </td> </tr> <tr> <td> <div class="G">Namo karonti sappaññā,</div> </td> </tr> <tr> <td> <div class="G">vandanti taṁ mahāmuniṁ.</div> </td> </tr> </table> </div>
</div>
<div class="q" id="p_19Pv_559"> <div class="divNumber">516.</div> <div class="p"> <table class="singleColumn"> <tr> <td> <div class="pN">559</div> <div class="G">Sohaṁ nūna ito gantvā,</div> </td> </tr> <tr> <td> <div class="G">yoniṁ laddhāna mānusiṁ;</div> </td> </tr> <tr> <td> <div class="G">Thūpapūjaṁ karissāmi,</div> </td> </tr> <tr> <td> <div class="G">appamatto punappunan”ti.</div> </td> </tr> </table> </div>
</div>
<div class="CENTER" id="p_19Pv_560">
<span class="pN">560</span>Dhātuvivaṇṇapetavatthu dasamaṁ.</div>
<div class="ENDH3" id="p_19Pv_561">
<span class="pN">561</span>Cūḷavaggo tatiyo.</div>
<div class="SUMMARY" id="p_19Pv_562">
<span class="pN">562</span><span class="firstLetter">T</span>assuddānaṁ</div>
<div class="q" id="p_19Pv_563"> <div class="p"> <table class="singleColumn"> <tr> <td> <div class="pN">563</div> <div class="G">Abhijjamāno kuṇḍiyo,</div> </td> </tr> <tr> <td> <div class="G">rathakārī bhusena ca;</div> </td> </tr> <tr> <td> <div class="G">Kumāro gaṇikā ceva,</div> </td> </tr> <tr> <td> <div class="G">dve luddā piṭṭhipūjanā;</div> </td> </tr> <tr> <td> <div class="G">Vaggo tena pavuccatīti.</div> </td> </tr> </table> </div>
</div>
</html>

<html>
<div class="i">11.2.4 Duggatibhayasutta</div>
<div class="h">Sotāpattisaṁyutta</div>
<div class="h">Rājakārāmavagga</div>
<div class="h">Duggatibhayasutta</div>
<div class="q" id="p_14S5_1879"> <div class="divNumber">1010.</div> <div class="p">
<span class="pN">1879</span>“Catūhi, bhikkhave, dhammehi samannāgato ariyasāvako sabbaduggatibhayaṁ samatikkanto hoti. Katamehi catūhi? Idha, bhikkhave, ariyasāvako buddhe aveccappasādena samannāgato hoti—  itipi so bhagavā…pe…  satthā devamanussānaṁ buddho bhagavāti. Dhamme…pe…  saṁghe…pe…  ariyakantehi sīlehi samannāgato hoti akhaṇḍehi…pe…  samādhisaṁvattanikehi. Imehi kho, bhikkhave, catūhi dhammehi samannāgato ariyasāvako sabbaduggatibhayaṁ samatikkanto hotī”ti. </div>
</div>
<div class="CENTER" id="p_14S5_1880">
<span class="pN">1880</span>Catutthaṁ.</div>
</html>

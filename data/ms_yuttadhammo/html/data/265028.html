<html>
<div class="i"> Hetu</div>
<div class="h">Ganthagocchaka</div>
<div class="h">Ganthasampayuttaduka</div>
<div class="h">Paccayavāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Hetu</div>
<div class="q" id="p_38P2_1741"> <div class="divNumber">55.</div> <div class="p">
<span class="pN">1741</span>Ganthasampayuttaṁ dhammaṁ paccayā ganthasampayutto dhammo uppajjati hetupaccayā…  tīṇi. (Paṭiccasadisā.) </div>
</div>
<div class="q" id="p_38P2_1742"> <div class="p">
<span class="pN">1742</span>Ganthavippayuttaṁ dhammaṁ paccayā ganthavippayutto dhammo uppajjati hetupaccayā—  ganthavippayuttaṁ ekaṁ khandhaṁ paccayā…pe…  paṭisandhikkhaṇe…pe…  khandhe paccayā vatthu, vatthuṁ paccayā khandhā, ekaṁ mahābhūtaṁ…pe…  vatthuṁ paccayā ganthavippayuttā khandhā. (1) </div>
</div>
<div class="q" id="p_38P2_1743"> <div class="p">
<span class="pN">1743</span>Ganthavippayuttaṁ dhammaṁ paccayā ganthasampayutto dhammo uppajjati hetupaccayā—  vatthuṁ paccayā ganthasampayuttakā khandhā, diṭṭhigatavippayuttaṁ lobhaṁ paccayā sampayuttakā khandhā, paṭighaṁ paccayā sampayuttakā khandhā. (2) </div>
</div>
<div class="q" id="p_38P2_1744"> <div class="p">
<span class="pN">1744</span>Ganthavippayuttaṁ dhammaṁ paccayā ganthasampayutto ca ganthavippayutto ca dhammā uppajjanti hetupaccayā—  vatthuṁ paccayā ganthasampayuttakā khandhā, mahābhūte paccayā cittasamuṭṭhānaṁ rūpaṁ, diṭṭhigatavippayuttaṁ lobhaṁ paccayā sampayuttakā khandhā cittasamuṭṭhānañca rūpaṁ, paṭighaṁ paccayā sampayuttakā khandhā cittasamuṭṭhānañca rūpaṁ, vatthuṁ paccayā diṭṭhigatavippayuttalobhasahagatā khandhā ca lobho ca, vatthuṁ paccayā domanassasahagatā khandhā ca paṭighañca. (3) </div>
</div>
<div class="q" id="p_38P2_1745"> <div class="divNumber">56.</div> <div class="p">
<span class="pN">1745</span>Ganthasampayuttañca ganthavippayuttañca dhammaṁ paccayā ganthasampayutto dhammo uppajjati hetupaccayā—  ganthasampayuttaṁ ekaṁ khandhañca vatthuñca paccayā tayo khandhā…pe…  dve khandhe…pe…  diṭṭhigatavippayuttalobhasahagataṁ ekaṁ khandhañca vatthuñca lobhañca paccayā tayo khandhā…pe…  dve khandhe…pe…  domanassasahagataṁ ekaṁ khandhañca vatthuñca paṭighañca paccayā tayo khandhā…pe…  dve khandhe…pe… . (1) </div>
</div>
<div class="q" id="p_38P2_1746"> <div class="p">
<span class="pN">1746</span>Ganthasampayuttañca ganthavippayuttañca dhammaṁ paccayā ganthavippayutto dhammo uppajjati hetupaccayā—  ganthasampayutte khandhe ca mahābhūte ca paccayā cittasamuṭṭhānaṁ rūpaṁ, diṭṭhigatavippayuttalobhasahagate khandhe ca lobhañca paccayā cittasamuṭṭhānaṁ rūpaṁ, domanassasahagate khandhe ca paṭighañca paccayā cittasamuṭṭhānaṁ rūpaṁ, diṭṭhigatavippayuttalobhasahagate khandhe ca vatthuñca paccayā lobho, domanassasahagate khandhe ca vatthuñca paccayā paṭighaṁ. (2) </div>
</div>
<div class="q" id="p_38P2_1747"> <div class="p">
<span class="pN">1747</span>Ganthasampayuttañca ganthavippayuttañca dhammaṁ paccayā ganthasampayutto ca ganthavippayutto ca dhammā uppajjanti hetupaccayā—  ganthasampayuttaṁ ekaṁ khandhañca vatthuñca paccayā tayo khandhā…pe…  dve khandhe…pe…  ganthasampayutte khandhe ca mahābhūte ca paccayā cittasamuṭṭhānaṁ rūpaṁ, diṭṭhigatavippayuttalobhasahagataṁ ekaṁ khandhañca lobhañca paccayā tayo khandhā cittasamuṭṭhānañca rūpaṁ…pe…  dve khandhe…pe…  domanassasahagataṁ ekaṁ khandhañca paṭighañca paccayā tayo khandhā cittasamuṭṭhānañca rūpaṁ…pe…  dve khandhe…pe…  diṭṭhigatavippayuttalobhasahagataṁ ekaṁ khandhañca vatthuñca paccayā tayo khandhā lobho ca…pe…  dve khandhe…pe…  domanassasahagataṁ ekaṁ khandhañca vatthuñca paccayā tayo khandhā paṭighañca…pe…  dve khandhe…pe…  (Saṁkhittaṁ.) (3) </div>
</div>
</html>

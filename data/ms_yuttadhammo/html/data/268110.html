<html>
<div class="i">2.2.2 Nīvaraṇasutta</div>
<div class="h">Dutiyapaṇṇāsaka</div>
<div class="h">Satipaṭṭhānavagga</div>
<div class="h">Nīvaraṇasutta</div>
<div class="q" id="p_17A9_439"> <div class="divNumber">64.</div> <div class="p">
<span class="pN">439</span>“Pañcimāni, bhikkhave, nīvaraṇāni. Katamāni pañca? Kāmacchandanīvaraṇaṁ, byāpādanīvaraṇaṁ, thinamiddhanīvaraṇaṁ, uddhaccakukkuccanīvaraṇaṁ, vicikicchānīvaraṇaṁ—  imāni kho, bhikkhave, pañca nīvaraṇāni. </div>
</div>
<div class="q" id="p_17A9_440"> <div class="p">
<span class="pN">440</span>Imesaṁ kho, bhikkhave, pañcannaṁ nīvaraṇānaṁ pahānāya cattāro satipaṭṭhānā bhāvetabbā. Katame cattāro? Idha, bhikkhave, bhikkhu kāye kāyānupassī viharati ātāpī sampajāno satimā vineyya loke abhijjhādomanassaṁ; vedanāsu…pe…  citte…  dhammesu dhammānupassī viharati ātāpī sampajāno satimā vineyya loke abhijjhādomanassaṁ. Imesaṁ kho, bhikkhave, pañcannaṁ nīvaraṇānaṁ pahānāya ime cattāro satipaṭṭhānā bhāvetabbā”ti. </div>
</div>
<div class="CENTER" id="p_17A9_441">
<span class="pN">441</span>Dutiyaṁ.</div>
</html>

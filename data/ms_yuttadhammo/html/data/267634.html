<html>
<div class="i">50.10 Piyālaphaladāyakattheraapadāna</div>
<div class="h">Kiṅkaṇipupphavagga</div>
<div class="h">Piyālaphaladāyakattheraapadāna</div>
<div class="q" id="p_20Ap1_6552"> <div class="divNumber">104.</div> <div class="p"> <table class="singleColumn"> <tr> <td> <div class="pN">6552</div> <div class="G">“Migaluddo pure āsiṁ,</div> </td> </tr> <tr> <td> <div class="G">vipine vicaraṁ tadā;</div> </td> </tr> <tr> <td> <div class="G">Addasaṁ virajaṁ buddhaṁ,</div> </td> </tr> <tr> <td> <div class="G">sabbadhammāna pāraguṁ.</div> </td> </tr> </table> </div>
</div>
<div class="q" id="p_20Ap1_6553"> <div class="divNumber">105.</div> <div class="p"> <table class="singleColumn"> <tr> <td> <div class="pN">6553</div> <div class="G">Piyālaphalamādāya,</div> </td> </tr> <tr> <td> <div class="G">buddhaseṭṭhassadāsahaṁ;</div> </td> </tr> <tr> <td> <div class="G">Puññakkhettassa vīrassa,</div> </td> </tr> <tr> <td> <div class="G">pasanno sehi pāṇibhi.</div> </td> </tr> </table> </div>
</div>
<div class="q" id="p_20Ap1_6554"> <div class="divNumber">106.</div> <div class="p"> <table class="singleColumn"> <tr> <td> <div class="pN">6554</div> <div class="G">Ekatiṁse ito kappe,</div> </td> </tr> <tr> <td> <div class="G">yaṁ phalaṁ adadiṁ tadā;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">phaladānassidaṁ phalaṁ.</div> </td> </tr> </table> </div>
</div>
<div class="q" id="p_20Ap1_6555"> <div class="divNumber">107.</div> <div class="p"> <table class="singleColumn"> <tr> <td> <div class="pN">6555</div> <div class="G">Kilesā jhāpitā mayhaṁ,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">viharāmi anāsavo.</div> </td> </tr> </table> </div>
</div>
<div class="q" id="p_20Ap1_6556"> <div class="divNumber">108.</div> <div class="p"> <table class="singleColumn"> <tr> <td> <div class="pN">6556</div> <div class="G">Svāgataṁ vata me āsi,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṁ buddhassa sāsanaṁ.</div> </td> </tr> </table> </div>
</div>
<div class="q" id="p_20Ap1_6557"> <div class="divNumber">109.</div> <div class="p"> <table class="singleColumn"> <tr> <td> <div class="pN">6557</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṁ buddhassa sāsanaṁ”. (5267)</div> </td> </tr> </table> </div>
</div>
<div class="q" id="p_20Ap1_6558"> <div class="p">
<span class="pN">6558</span>Itthaṁ sudaṁ āyasmā piyālaphaladāyako thero imā gāthāyo abhāsitthāti. </div>
</div>
<div class="CENTER" id="p_20Ap1_6559">
<span class="pN">6559</span>Piyālaphaladāyakattherassāpadānaṁ dasamaṁ.<br> <span class="bold">Kiṅkaṇipupphavaggo paññāsamo.</span>
</div>
<div class="SUMMARY" id="p_20Ap1_6560">
<span class="pN">6560</span><span class="firstLetter">T</span>assuddānaṁ</div>
<div class="q" id="p_20Ap1_6561"> <div class="p"> <table class="singleColumn"> <tr> <td> <div class="pN">6561</div> <div class="G">Kiṅkaṇī paṁsukūlañca,</div> </td> </tr> <tr> <td> <div class="G">koraṇḍamatha kiṁsukaṁ;</div> </td> </tr> <tr> <td> <div class="G">Upaḍḍhadussī ghatado,</div> </td> </tr> <tr> <td> <div class="G">udakaṁ thūpakārako.</div> </td> </tr> </table> </div>
</div>
<div class="q" id="p_20Ap1_6562"> <div class="p"> <table class="singleColumn"> <tr> <td> <div class="pN">6562</div> <div class="G">Naḷakārī ca navamo,</div> </td> </tr> <tr> <td> <div class="G">piyālaphaladāyako;</div> </td> </tr> <tr> <td> <div class="G">Satamekañca gāthānaṁ,</div> </td> </tr> <tr> <td> <div class="G">navakañca taduttari.</div> </td> </tr> </table> </div>
</div>
<div class="SUMMARY" id="p_20Ap1_6563">
<span class="pN">6563</span><span class="firstLetter">A</span>tha <span class="firstLetter">v</span>agguddānaṁ</div>
<div class="q" id="p_20Ap1_6564"> <div class="p"> <table class="singleColumn"> <tr> <td> <div class="pN">6564</div> <div class="G">Metteyyavaggo bhaddāli,</div> </td> </tr> <tr> <td> <div class="G">sakiṁsammajjakopi ca;</div> </td> </tr> <tr> <td> <div class="G">Ekavihārī vibhītakī,</div> </td> </tr> <tr> <td> <div class="G">jagatī sālapupphiyo.</div> </td> </tr> </table> </div>
</div>
<div class="q" id="p_20Ap1_6565"> <div class="p"> <table class="singleColumn"> <tr> <td> <div class="pN">6565</div> <div class="G">Naḷāgāraṁ paṁsukūlaṁ,</div> </td> </tr> <tr> <td> <div class="G">kiṅkaṇipupphiyo tathā;</div> </td> </tr> <tr> <td> <div class="G">Asīti dve ca gāthāyo,</div> </td> </tr> <tr> <td> <div class="G">catuddasasatāni ca.</div> </td> </tr> </table> </div>
</div>
<div class="CENTER" id="p_20Ap1_6566">
<span class="pN">6566</span>Metteyyavaggadasakaṁ.</div>
<div class="ENDH3" id="p_20Ap1_6567">
<span class="pN">6567</span>Pañcamasatakaṁ samattaṁ.</div>
</html>

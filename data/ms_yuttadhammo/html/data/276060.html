<html>
<div class="i">6.2.1 Bhattuddesakasutta</div>
<div class="h">Chaṭṭhapaṇṇāsaka</div>
<div class="h">Sammutipeyyāla</div>
<div class="h">Bhattuddesakasutta</div>
<div class="q" id="p_16A5_1374"> <div class="divNumber">272.</div> <div class="p">
<span class="pN">1374</span>“Pañcahi, bhikkhave, dhammehi samannāgato bhattuddesako na sammannitabbo. Katamehi pañcahi? Chandāgatiṁ gacchati, dosāgatiṁ gacchati, mohāgatiṁ gacchati, bhayāgatiṁ gacchati, uddiṭṭhānuddiṭṭhaṁ na jānāti. Imehi kho, bhikkhave, pañcahi dhammehi samannāgato bhattuddesako na sammannitabbo. </div>
</div>
<div class="q" id="p_16A5_1375"> <div class="p">
<span class="pN">1375</span>Pañcahi, bhikkhave, dhammehi samannāgato bhattuddesako sammannitabbo. Katamehi pañcahi? Na chandāgatiṁ gacchati, na dosāgatiṁ gacchati, na mohāgatiṁ gacchati, na bhayāgatiṁ gacchati, uddiṭṭhānuddiṭṭhaṁ jānāti. Imehi kho, bhikkhave, pañcahi dhammehi samannāgato bhattuddesako sammannitabboti. </div>
</div>
<div class="q" id="p_16A5_1376"> <div class="p">
<span class="pN">1376</span>Pañcahi, bhikkhave, dhammehi samannāgato bhattuddesako sammato na pesetabbo…pe… sammato pesetabbo… bālo veditabbo… paṇḍito veditabbo… khataṁ upahataṁ attānaṁ pariharati… akkhataṁ anupahataṁ attānaṁ pariharati… yathābhataṁ nikkhitto evaṁ niraye… yathābhataṁ nikkhitto evaṁ sagge. Katamehi pañcahi? Na chandāgatiṁ gacchati, na dosāgatiṁ gacchati, na mohāgatiṁ gacchati, na bhayāgatiṁ gacchati, uddiṭṭhānuddiṭṭhaṁ jānāti. Imehi kho, bhikkhave, pañcahi dhammehi samannāgato bhattuddesako yathābhataṁ nikkhitto evaṁ sagge”ti. </div>
</div>
<div class="CENTER" id="p_16A5_1377">
<span class="pN">1377</span>Paṭhamaṁ.</div>
</html>

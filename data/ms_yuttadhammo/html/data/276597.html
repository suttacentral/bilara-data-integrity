<html>
<div class="i">1.7.7.6 Veṭhitasikkhāpada</div>
<div class="h">
Mahāvibhaṅga
</div>
<div class="h">
Sekhiyakaṇḍa
</div>
<div class="h">
Pādukavagga
</div>
<div class="h">
Veṭhitasikkhāpada
</div>
<div class="q" id="p_2V_2028">
<div class="divNumber">
643.
</div>
<div class="p">
<span class="pN">2028</span>Tena samayena buddho bhagavā sāvatthiyaṁ viharati jetavane anāthapiṇḍikassa ārāme. Tena kho pana samayena chabbaggiyā bhikkhū veṭhitasīsassa dhammaṁ desenti…pe… .
</div>
</div>
<div class="q" id="p_2V_2029">
<div class="p">
<span class="pN">2029</span><span class="bold">“Na veṭhitasīsassa agilānassa dhammaṁ desessāmīti sikkhā karaṇīyā”</span>ti. (<span class="italic">66</span>:<span class="bold">211</span>)
</div>
</div>
<div class="q" id="p_2V_2030">
<div class="p">
<span class="pN">2030</span><span class="bold">Veṭhitasīso</span> nāma kesantaṁ na dassāpetvā veṭhito hoti.
</div>
</div>
<div class="q" id="p_2V_2031">
<div class="p">
<span class="pN">2031</span>Na veṭhitasīsassa agilānassa dhammo desetabbo. Yo anādariyaṁ paṭicca veṭhitasīsassa agilānassa dhammaṁ deseti, āpatti dukkaṭassa.
</div>
</div>
<div class="q" id="p_2V_2032">
<div class="p">
<span class="pN">2032</span>Anāpatti—  asañcicca, assatiyā, ajānantassa, gilānassa, kesantaṁ vivarāpetvā deseti, āpadāsu, ummattakassa, ādikammikassāti.
</div>
</div>
<div class="CENTER" id="p_2V_2033">
<span class="pN">2033</span>Chaṭṭhasikkhāpadaṁ niṭṭhitaṁ.
</div>
</html>

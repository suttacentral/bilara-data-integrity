<html>
<div class="i">1.1.1.7.3 Khambhakatavagga</div>
<div class="h">Bhikkhuvibhaṅga</div>
<div class="h">Paṭhamabhāga</div>
<div class="h">Katthapaññattivāra</div>
<div class="h">Sekhiyakaṇḍa</div>
<div class="h">Khambhakatavagga</div>
<div class="q" id="p_5V_261"> <div class="divNumber">152.</div> <div class="p">
<span class="pN">261</span>Anādariyaṁ paṭicca khambhakatena antaraghare gacchantassa dukkaṭaṁ…pe…  ekā paññatti. Ekena samuṭṭhānena samuṭṭhāti. Kāyato ca cittato ca samuṭṭhāti, na vācato…pe… . (1) </div>
</div>
<div class="q" id="p_5V_262"> <div class="p">
<span class="pN">262</span>Anādariyaṁ paṭicca khambhakatena antaraghare nisīdantassa dukkaṭaṁ…pe…  ekā paññatti. Ekena samuṭṭhānena samuṭṭhāti—  kāyato ca cittato ca samuṭṭhāti, na vācato…pe… . (2) </div>
</div>
<div class="q" id="p_5V_263"> <div class="p">
<span class="pN">263</span>Anādariyaṁ paṭicca oguṇṭhitena antaraghare gacchantassa dukkaṭaṁ kattha paññattanti? Sāvatthiyaṁ paññattaṁ. Kaṁ ārabbhāti? Chabbaggiye bhikkhū ārabbha. Kismiṁ vatthusminti? Chabbaggiyā bhikkhū sasīsaṁ pārupitvā antaraghare gacchiṁsu, tasmiṁ vatthusmiṁ. Ekā paññatti. Channaṁ āpattisamuṭṭhānānaṁ ekena samuṭṭhānena samuṭṭhāti—  kāyato ca cittato ca samuṭṭhāti, na vācato…pe… . (3) </div>
</div>
<div class="q" id="p_5V_264"> <div class="p">
<span class="pN">264</span>Anādariyaṁ paṭicca oguṇṭhitena antaraghare nisīdantassa dukkaṭaṁ kattha paññattanti? Sāvatthiyaṁ paññattaṁ. Kaṁ ārabbhāti? Chabbaggiye bhikkhū ārabbha. Kismiṁ vatthusminti? Chabbaggiyā bhikkhū sasīsaṁ pārupitvā antaraghare nisīdiṁsu, tasmiṁ vatthusmiṁ. Ekā paññatti. Channaṁ āpattisamuṭṭhānānaṁ ekena samuṭṭhānena samuṭṭhāti—  kāyato ca cittato ca samuṭṭhāti, na vācato…pe… . (4) </div>
</div>
<div class="q" id="p_5V_265"> <div class="p">
<span class="pN">265</span>Anādariyaṁ paṭicca ukkuṭikāya antaraghare gacchantassa dukkaṭaṁ…pe…  ekā paññatti. Ekena samuṭṭhānena samuṭṭhāti—  kāyato ca cittato ca samuṭṭhāti, na vācato…pe… . (5) </div>
</div>
<div class="q" id="p_5V_266"> <div class="p">
<span class="pN">266</span>Anādariyaṁ paṭicca pallatthikāya antaraghare nisīdantassa dukkaṭaṁ…pe…  ekā paññatti. Ekena samuṭṭhānena samuṭṭhāti—  kāyato ca cittato ca samuṭṭhāti, na vācato…pe… . (6) </div>
</div>
<div class="q" id="p_5V_267"> <div class="p">
<span class="pN">267</span>Anādariyaṁ paṭicca asakkaccaṁ piṇḍapātaṁ paṭiggaṇhantassa dukkaṭaṁ…pe…  ekā paññatti. Ekena samuṭṭhānena samuṭṭhāti—  kāyato ca cittato ca samuṭṭhāti, na vācato…pe… . (7) </div>
</div>
<div class="q" id="p_5V_268"> <div class="p">
<span class="pN">268</span>Anādariyaṁ paṭicca tahaṁ tahaṁ olokentena piṇḍapātaṁ paṭiggaṇhantassa dukkaṭaṁ…pe…  ekā paññatti. Ekena samuṭṭhānena samuṭṭhāti—  kāyato ca cittato ca samuṭṭhāti, na vācato…pe… . (8) </div>
</div>
<div class="q" id="p_5V_269"> <div class="p">
<span class="pN">269</span>Anādariyaṁ paṭicca sūpaññeva bahuṁ paṭiggaṇhantassa dukkaṭaṁ…pe…  ekā paññatti. Ekena samuṭṭhānena samuṭṭhāti—  kāyato ca cittato ca samuṭṭhāti, na vācato…pe… . (9) </div>
</div>
<div class="q" id="p_5V_270"> <div class="p">
<span class="pN">270</span>Anādariyaṁ paṭicca thūpīkataṁ piṇḍapātaṁ paṭiggaṇhantassa dukkaṭaṁ…pe…  ekā paññatti. Ekena samuṭṭhānena samuṭṭhāti—  kāyato ca cittato ca samuṭṭhāti, na vācato…pe… . (10) </div>
</div>
<div class="CENTER" id="p_5V_271">
<span class="pN">271</span>Khambhakatavaggo tatiyo.</div>
</html>

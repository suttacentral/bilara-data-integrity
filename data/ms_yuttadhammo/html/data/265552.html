<html>
<div class="i"> Nahetu</div>
<div class="h">Kilesagocchaka</div>
<div class="h">Kilesasaṁkiliṭṭhaduka</div>
<div class="h">Paṭiccavāra</div>
<div class="h">Paccayapaccanīya</div>
<div class="h">Vibhaṅgavāra</div>
<div class="h">Nahetu</div>
<div class="q" id="p_38P2_4027"> <div class="divNumber">84.</div> <div class="p">
<span class="pN">4027</span>Kilesañceva saṁkiliṭṭhañca dhammaṁ paṭicca kileso ceva saṁkiliṭṭho ca dhammo uppajjati nahetupaccayā— vicikicchaṁ paṭicca vicikicchāsahagato moho, uddhaccaṁ paṭicca uddhaccasahagato moho. (1) </div>
</div>
<div class="q" id="p_38P2_4028"> <div class="p">
<span class="pN">4028</span>Saṁkiliṭṭhañceva no ca kilesaṁ dhammaṁ paṭicca kileso ceva saṁkiliṭṭho ca dhammo uppajjati nahetupaccayā— vicikicchāsahagate uddhaccasahagate khandhe paṭicca vicikicchāsahagato uddhaccasahagato moho. (1) </div>
</div>
<div class="q" id="p_38P2_4029"> <div class="p">
<span class="pN">4029</span>Kilesañceva saṁkiliṭṭhañca saṁkiliṭṭhañceva no ca kilesañca dhammaṁ paṭicca kileso ceva saṁkiliṭṭho ca dhammo uppajjati nahetupaccayā— vicikicchāsahagate uddhaccasahagate khandhe ca vicikicchañca uddhaccañca paṭicca vicikicchāsahagato uddhaccasahagato moho. (1) </div>
</div>
</html>

<html>
<div class="i">11.8 Āsanupaṭṭhāhakattheraapadāna</div>
<div class="h">Bhikkhadāyivagga</div>
<div class="h">Āsanupaṭṭhāhakattheraapadāna</div>
<div class="q" id="p_20Ap1_1912"> <div class="divNumber">47.</div> <div class="p"> <table class="singleColumn"> <tr> <td> <div class="pN">1912</div> <div class="G">“Kānanaṁ vanamogayha,</div> </td> </tr> <tr> <td> <div class="G">appasaddaṁ nirākulaṁ;</div> </td> </tr> <tr> <td> <div class="G">Sīhāsanaṁ mayā dinnaṁ,</div> </td> </tr> <tr> <td> <div class="G">atthadassissa tādino.</div> </td> </tr> </table> </div>
</div>
<div class="q" id="p_20Ap1_1913"> <div class="divNumber">48.</div> <div class="p"> <table class="singleColumn"> <tr> <td> <div class="pN">1913</div> <div class="G">Mālāhatthaṁ gahetvāna,</div> </td> </tr> <tr> <td> <div class="G">katvā ca naṁ padakkhiṇaṁ;</div> </td> </tr> <tr> <td> <div class="G">Satthāraṁ payirupāsitvā,</div> </td> </tr> <tr> <td> <div class="G">pakkāmiṁ uttarāmukho.</div> </td> </tr> </table> </div>
</div>
<div class="q" id="p_20Ap1_1914"> <div class="divNumber">49.</div> <div class="p"> <table class="singleColumn"> <tr> <td> <div class="pN">1914</div> <div class="G">Tena kammena dvipadinda,</div> </td> </tr> <tr> <td> <div class="G">lokajeṭṭha narāsabha;</div> </td> </tr> <tr> <td> <div class="G">Sannibbāpemi attānaṁ,</div> </td> </tr> <tr> <td> <div class="G">bhavā sabbe samūhatā.</div> </td> </tr> </table> </div>
</div>
<div class="q" id="p_20Ap1_1915"> <div class="divNumber">50.</div> <div class="p"> <table class="singleColumn"> <tr> <td> <div class="pN">1915</div> <div class="G">Aṭṭhārasakappasate,</div> </td> </tr> <tr> <td> <div class="G">yaṁ dānamadadiṁ tadā;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">sīhāsanassidaṁ phalaṁ.</div> </td> </tr> </table> </div>
</div>
<div class="q" id="p_20Ap1_1916"> <div class="divNumber">51.</div> <div class="p"> <table class="singleColumn"> <tr> <td> <div class="pN">1916</div> <div class="G">Ito sattakappasate,</div> </td> </tr> <tr> <td> <div class="G">sannibbāpaka khattiyo;</div> </td> </tr> <tr> <td> <div class="G">Sattaratanasampanno,</div> </td> </tr> <tr> <td> <div class="G">cakkavattī mahabbalo.</div> </td> </tr> </table> </div>
</div>
<div class="q" id="p_20Ap1_1917"> <div class="divNumber">52.</div> <div class="p"> <table class="singleColumn"> <tr> <td> <div class="pN">1917</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_1918"> <div class="p">
<span class="pN">1918</span>Itthaṁ sudaṁ āyasmā āsanupaṭṭhāhako thero imā gāthāyo abhāsitthāti. </div>
</div>
<div class="CENTER" id="p_20Ap1_1919">
<span class="pN">1919</span>Āsanupaṭṭhāhakattherassāpadānaṁ aṭṭhamaṁ.</div>
</html>

<html>
<div class="i">3.1.14 Gotamattheragāthā</div>
<div class="h">Tikanipāta</div>
<div class="h">Paṭhamavagga</div>
<div class="h">Gotamattheragāthā</div>
<div class="q" id="p_19Th1_486"> <div class="divNumber">258.</div> <div class="p"> <table class="singleColumn"> <tr> <td> <div class="pN">486</div> <div class="G">“Saṁsaraṁ hi nirayaṁ agacchissaṁ,</div> </td> </tr> <tr> <td> <div class="G">Petalokamagamaṁ punappunaṁ;</div> </td> </tr> <tr> <td> <div class="G">Dukkhamamhipi tiracchānayoniyaṁ,</div> </td> </tr> <tr> <td> <div class="G">Nekadhā hi vusitaṁ ciraṁ mayā.</div> </td> </tr> </table> </div>
</div>
<div class="q" id="p_19Th1_487"> <div class="divNumber">259.</div> <div class="p"> <table class="singleColumn"> <tr> <td> <div class="pN">487</div> <div class="G">Mānusopi ca bhavobhirādhito,</div> </td> </tr> <tr> <td> <div class="G">Saggakāyamagamaṁ sakiṁ sakiṁ;</div> </td> </tr> <tr> <td> <div class="G">Rūpadhātusu arūpadhātusu,</div> </td> </tr> <tr> <td> <div class="G">Nevasaññisu asaññisuṭṭhitaṁ.</div> </td> </tr> </table> </div>
</div>
<div class="q" id="p_19Th1_488"> <div class="divNumber">260.</div> <div class="p"> <table class="singleColumn"> <tr> <td> <div class="pN">488</div> <div class="G">Sambhavā suviditā asārakā,</div> </td> </tr> <tr> <td> <div class="G">Saṅkhatā pacalitā saderitā;</div> </td> </tr> <tr> <td> <div class="G">Taṁ viditvā mahamattasambhavaṁ,</div> </td> </tr> <tr> <td> <div class="G">Santimeva satimā samajjhagan”ti.</div> </td> </tr> </table> </div>
</div>
<div class="CENTER" id="p_19Th1_489">
<span class="pN">489</span>…  Gotamo thero… .</div>
</html>

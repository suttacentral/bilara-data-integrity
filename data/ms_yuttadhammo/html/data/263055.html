<html>
<div class="i"> Hetu</div>
<div class="h">Sekkhattika</div>
<div class="h">Paccayavāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Hetu</div>
<div class="q" id="p_37P1_1704"> <div class="divNumber">18.</div> <div class="p">
<span class="pN">1704</span>Sekkhaṁ dhammaṁ paccayā sekkho dhammo uppajjati hetupaccayā… tīṇi. (Paṭiccavārasadisaṁ.) </div>
</div>
<div class="q" id="p_37P1_1705"> <div class="p">
<span class="pN">1705</span>Asekkhaṁ dhammaṁ paccayā asekkho dhammo uppajjati hetupaccayā… tīṇi. (Paṭiccavārasadisaṁ.) </div>
</div>
<div class="q" id="p_37P1_1706"> <div class="divNumber">19.</div> <div class="p">
<span class="pN">1706</span>Nevasekkhanāsekkhaṁ dhammaṁ paccayā nevasekkhanāsekkho dhammo uppajjati hetupaccayā (paripuṇṇaṁ), mahābhūte paccayā cittasamuṭṭhānaṁ rūpaṁ kaṭattārūpaṁ upādārūpaṁ, vatthuṁ paccayā nevasekkhanāsekkhā khandhā. (1) </div>
</div>
<div class="q" id="p_37P1_1707"> <div class="p">
<span class="pN">1707</span>Nevasekkhanāsekkhaṁ dhammaṁ paccayā sekkho dhammo uppajjati hetupaccayā— vatthuṁ paccayā sekkhā khandhā. (2) </div>
</div>
<div class="q" id="p_37P1_1708"> <div class="p">
<span class="pN">1708</span>Nevasekkhanāsekkhaṁ dhammaṁ paccayā asekkho dhammo uppajjati hetupaccayā— vatthuṁ paccayā asekkhā khandhā. (3) </div>
</div>
<div class="q" id="p_37P1_1709"> <div class="p">
<span class="pN">1709</span>Nevasekkhanāsekkhaṁ dhammaṁ paccayā sekkho ca nevasekkhanāsekkho ca dhammā uppajjanti hetupaccayā— vatthuṁ paccayā sekkhā khandhā, mahābhūte paccayā cittasamuṭṭhānaṁ rūpaṁ. (4) </div>
</div>
<div class="q" id="p_37P1_1710"> <div class="p">
<span class="pN">1710</span>Nevasekkhanāsekkhaṁ dhammaṁ paccayā asekkho ca nevasekkhanāsekkho ca dhammā uppajjanti hetupaccayā— vatthuṁ paccayā asekkhā khandhā, mahābhūte paccayā cittasamuṭṭhānaṁ rūpaṁ. (5) </div>
</div>
<div class="q" id="p_37P1_1711"> <div class="divNumber">20.</div> <div class="p">
<span class="pN">1711</span>Sekkhañca nevasekkhanāsekkhañca dhammaṁ paccayā sekkho dhammo uppajjati hetupaccayā— sekkhaṁ ekaṁ khandhañca vatthuñca paccayā tayo khandhā…pe… dve khandhā. (1) </div>
</div>
<div class="q" id="p_37P1_1712"> <div class="p">
<span class="pN">1712</span>Sekkhañca nevasekkhanāsekkhañca dhammaṁ paccayā nevasekkhanāsekkho dhammo uppajjati hetupaccayā— sekkhe khandhe ca mahābhūte ca paccayā cittasamuṭṭhānaṁ rūpaṁ. (2) </div>
</div>
<div class="q" id="p_37P1_1713"> <div class="p">
<span class="pN">1713</span>Sekkhañca nevasekkhanāsekkhañca dhammaṁ paccayā sekkho ca nevasekkhanāsekkho ca dhammā uppajjanti hetupaccayā— sekkhaṁ ekaṁ khandhañca vatthuñca paccayā tayo khandhā…pe… dve khandhā. Sekkhe khandhe ca mahābhūte ca paccayā cittasamuṭṭhānaṁ rūpaṁ. (3) </div>
</div>
<div class="q" id="p_37P1_1714"> <div class="p">
<span class="pN">1714</span>Asekkhañca nevasekkhanāsekkhañca dhammaṁ paccayā… tīṇi. (Sekkhasadisā.) </div>
</div>
</html>

<html>
<div class="i"> Purejāta</div>
<div class="h">Saṁkiliṭṭhattika</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Purejāta</div>
<div class="q" id="p_36P1_2862"> <div class="divNumber">17.</div> <div class="p">
<span class="pN">2862</span>Asaṁkiliṭṭhasaṁkilesiko dhammo asaṁkiliṭṭhasaṁkilesikassa dhammassa purejātapaccayena paccayo—  ārammaṇapurejātaṁ, vatthupurejātaṁ. <span class="bold">Ārammaṇapurejātaṁ</span>—  cakkhuṁ aniccato dukkhato anattato vipassati; sotaṁ…  ghānaṁ…  jivhaṁ…  kāyaṁ…  rūpe…  sadde…  gandhe…  rase…  phoṭṭhabbe…  vatthuṁ aniccato dukkhato anattato vipassati, dibbena cakkhunā rūpaṁ passati, dibbāya sotadhātuyā saddaṁ suṇāti. Rūpāyatanaṁ cakkhuviññāṇassa…pe…  phoṭṭhabbāyatanaṁ kāyaviññāṇassa purejātapaccayena paccayo. <span class="bold">Vatthupurejātaṁ</span>—  cakkhāyatanaṁ cakkhuviññāṇassa…pe…  kāyāyatanaṁ kāyaviññāṇassa purejātapaccayena paccayo. Vatthu asaṁkiliṭṭhasaṁkilesikānaṁ khandhānaṁ purejātapaccayena paccayo. (1) </div>
</div>
<div class="q" id="p_36P1_2863"> <div class="p">
<span class="pN">2863</span>Asaṁkiliṭṭhasaṁkilesiko dhammo saṁkiliṭṭhasaṁkilesikassa dhammassa purejātapaccayena paccayo—  ārammaṇapurejātaṁ, vatthupurejātaṁ. <span class="bold">Ārammaṇapurejātaṁ</span>—  cakkhuṁ assādeti abhinandati; taṁ ārabbha rāgo uppajjati…pe…  domanassaṁ uppajjati. Sotaṁ…pe…  phoṭṭhabbe…  vatthuṁ assādeti abhinandati; taṁ ārabbha rāgo uppajjati…pe…  domanassaṁ uppajjati. <span class="bold">Vatthupurejātaṁ</span>—  vatthu saṁkiliṭṭhasaṁkilesikānaṁ khandhānaṁ purejātapaccayena paccayo. (2) </div>
</div>
<div class="q" id="p_36P1_2864"> <div class="p">
<span class="pN">2864</span>Asaṁkiliṭṭhasaṁkilesiko dhammo asaṁkiliṭṭhaasaṁkilesikassa dhammassa purejātapaccayena paccayo—  vatthu asaṁkiliṭṭhaasaṁkilesikānaṁ khandhānaṁ purejātapaccayena paccayo. (3) </div>
</div>
</html>

<html>
<div class="i">3.3.9 Pañcasīlavisāradasutta</div>
<div class="h">Mātugāmasaṁyutta</div>
<div class="h">Balavagga</div>
<div class="h">Pañcasīlavisāradasutta</div>
<div class="q" id="p_13S4_1316"> <div class="divNumber">312.</div> <div class="p">
<span class="pN">1316</span>“Pañcahi, bhikkhave, dhammehi samannāgato mātugāmo visārado agāraṁ ajjhāvasati. Katamehi pañcahi? Pāṇātipātā paṭivirato ca hoti, adinnādānā paṭivirato ca hoti, kāmesumicchācārā paṭivirato ca hoti, musāvādā paṭivirato ca hoti, surāmerayamajjappamādaṭṭhānā paṭivirato ca hoti— imehi kho, bhikkhave, pañcahi dhammehi samannāgato mātugāmo visārado agāraṁ ajjhāvasatī”ti. </div>
</div>
<div class="CENTER" id="p_13S4_1317">
<span class="pN">1317</span>Navamaṁ.</div>
</html>

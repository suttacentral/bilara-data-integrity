<html>
<div class="i"> Hetu</div>
<div class="h">Ganthagocchaka</div>
<div class="h">Ganthaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Hetu</div>
<div class="q" id="p_38P2_1649"> <div class="divNumber">18.</div> <div class="p">
<span class="pN">1649</span>Gantho dhammo ganthassa dhammassa hetupaccayena paccayo— ganthā hetū sampayuttakānaṁ ganthānaṁ hetupaccayena paccayo. (1) </div>
</div>
<div class="q" id="p_38P2_1650"> <div class="p">
<span class="pN">1650</span>Gantho dhammo noganthassa dhammassa hetupaccayena paccayo— ganthā hetū sampayuttakānaṁ khandhānaṁ cittasamuṭṭhānānañca rūpānaṁ hetupaccayena paccayo. (2) </div>
</div>
<div class="q" id="p_38P2_1651"> <div class="p">
<span class="pN">1651</span>Gantho dhammo ganthassa ca noganthassa ca dhammassa hetupaccayena paccayo— ganthā hetū sampayuttakānaṁ khandhānaṁ ganthānañca cittasamuṭṭhānānañca rūpānaṁ hetupaccayena paccayo. (3) </div>
</div>
<div class="q" id="p_38P2_1652"> <div class="divNumber">19.</div> <div class="p">
<span class="pN">1652</span>Nogantho dhammo noganthassa dhammassa hetupaccayena paccayo— noganthā hetū sampayuttakānaṁ khandhānaṁ cittasamuṭṭhānānañca rūpānaṁ hetupaccayena paccayo; paṭisandhikkhaṇe…pe…. (1) </div>
</div>
<div class="q" id="p_38P2_1653"> <div class="p">
<span class="pN">1653</span>Nogantho dhammo ganthassa dhammassa hetupaccayena paccayo— noganthā hetū sampayuttakānaṁ ganthānaṁ hetupaccayena paccayo. (2) </div>
</div>
<div class="q" id="p_38P2_1654"> <div class="p">
<span class="pN">1654</span>Nogantho dhammo ganthassa ca noganthassa ca dhammassa hetupaccayena paccayo— noganthā hetū sampayuttakānaṁ khandhānaṁ ganthānañca cittasamuṭṭhānānañca rūpānaṁ hetupaccayena paccayo. (3) </div>
</div>
<div class="q" id="p_38P2_1655"> <div class="divNumber">20.</div> <div class="p">
<span class="pN">1655</span>Gantho ca nogantho ca dhammā ganthassa dhammassa hetupaccayena paccayo— ganthā ca noganthā ca hetū sampayuttakānaṁ ganthānaṁ hetupaccayena paccayo. (1) </div>
</div>
<div class="q" id="p_38P2_1656"> <div class="p">
<span class="pN">1656</span>Gantho ca nogantho ca dhammā noganthassa dhammassa hetupaccayena paccayo— ganthā ca noganthā ca hetū sampayuttakānaṁ khandhānaṁ cittasamuṭṭhānānañca rūpānaṁ hetupaccayena paccayo. (2) </div>
</div>
<div class="q" id="p_38P2_1657"> <div class="p">
<span class="pN">1657</span>Gantho ca nogantho ca dhammā ganthassa ca noganthassa ca dhammassa hetupaccayena paccayo— ganthā ca noganthā ca hetū sampayuttakānaṁ khandhānaṁ ganthānañca cittasamuṭṭhānānañca rūpānaṁ hetupaccayena paccayo. (3) </div>
</div>
</html>

<html>
<div class="i">1.3.5 Arahantasutta</div>
<div class="h">Devatāsaṁyutta</div>
<div class="h">Sattivagga</div>
<div class="h">Arahantasutta</div>
<div class="q" id="p_12S1_107"> <div class="divNumber">25.</div> <div class="p"> <table class="singleColumn"> <tr> <td> <div class="pN">107</div> <div class="G">“Yo hoti bhikkhu arahaṁ katāvī,</div> </td> </tr> <tr> <td> <div class="G">Khīṇāsavo antimadehadhārī;</div> </td> </tr> <tr> <td> <div class="G">Ahaṁ vadāmītipi so vadeyya,</div> </td> </tr> <tr> <td> <div class="G">Mamaṁ vadantītipi so vadeyyā”ti.</div> </td> </tr> </table> </div>
</div>
<div class="q" id="p_12S1_108"> <div class="p"> <table class="singleColumn"> <tr> <td> <div class="pN">108</div> <div class="G">“Yo hoti bhikkhu arahaṁ katāvī,</div> </td> </tr> <tr> <td> <div class="G">Khīṇāsavo antimadehadhārī;</div> </td> </tr> <tr> <td> <div class="G">Ahaṁ vadāmītipi so vadeyya,</div> </td> </tr> <tr> <td> <div class="G">Mamaṁ vadantītipi so vadeyya;</div> </td> </tr> <tr> <td> <div class="G">Loke samaññaṁ kusalo viditvā,</div> </td> </tr> <tr> <td> <div class="G">Vohāramattena so vohareyyā”ti.</div> </td> </tr> </table> </div>
</div>
<div class="q" id="p_12S1_109"> <div class="p"> <table class="singleColumn"> <tr> <td> <div class="pN">109</div> <div class="G">“Yo hoti bhikkhu arahaṁ katāvī,</div> </td> </tr> <tr> <td> <div class="G">Khīṇāsavo antimadehadhārī;</div> </td> </tr> <tr> <td> <div class="G">Mānaṁ nu kho so upagamma bhikkhu,</div> </td> </tr> <tr> <td> <div class="G">Ahaṁ vadāmītipi so vadeyya;</div> </td> </tr> <tr> <td> <div class="G">Mamaṁ vadantītipi so vadeyyā”ti.</div> </td> </tr> </table> </div>
</div>
<div class="q" id="p_12S1_110"> <div class="p"> <table class="singleColumn"> <tr> <td> <div class="pN">110</div> <div class="G">“Pahīnamānassa na santi ganthā,</div> </td> </tr> <tr> <td> <div class="G">Vidhūpitā mānaganthassa sabbe;</div> </td> </tr> <tr> <td> <div class="G">Sa vītivatto maññataṁ sumedho,</div> </td> </tr> <tr> <td> <div class="G">Ahaṁ vadāmītipi so vadeyya.</div> </td> </tr> </table> </div>
</div>
<div class="q" id="p_12S1_111"> <div class="p"> <table class="singleColumn"> <tr> <td> <div class="pN">111</div> <div class="G">Mamaṁ vadantītipi so vadeyya,</div> </td> </tr> <tr> <td> <div class="G">Loke samaññaṁ kusalo viditvā;</div> </td> </tr> <tr> <td> <div class="G">Vohāramattena so vohareyyā”ti.</div> </td> </tr> </table> </div>
</div>
</html>

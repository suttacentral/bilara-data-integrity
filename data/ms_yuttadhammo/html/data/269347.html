<html>
<div class="i">10.1.16 Ghaṭapaṇḍitajātaka</div>
<div class="h">Dasakanipāta</div>
<div class="h">Catudvāravagga</div>
<div class="h">Ghaṭapaṇḍitajātaka</div>
<div class="q" id="p_22J_2088"> <div class="divNumber">165.</div> <div class="p"> <table class="singleColumn"> <tr> <td> <div class="pN">2088</div> <div class="G">“Uṭṭhehi kaṇha kiṁ sesi,</div> </td> </tr> <tr> <td> <div class="G">Ko attho supanena te;</div> </td> </tr> <tr> <td> <div class="G">Yopi tuyhaṁ sako bhātā,</div> </td> </tr> <tr> <td> <div class="G">Hadayaṁ cakkhu ca dakkhiṇaṁ;</div> </td> </tr> <tr> <td> <div class="G">Tassa vātā balīyanti,</div> </td> </tr> <tr> <td> <div class="G">Ghaṭo jappati kesava”.</div> </td> </tr> </table> </div>
</div>
<div class="q" id="p_22J_2089"> <div class="divNumber">166.</div> <div class="p"> <table class="singleColumn"> <tr> <td> <div class="pN">2089</div> <div class="G">“Tassa taṁ vacanaṁ sutvā,</div> </td> </tr> <tr> <td> <div class="G">rohiṇeyyassa kesavo;</div> </td> </tr> <tr> <td> <div class="G">Taramānarūpo vuṭṭhāsi,</div> </td> </tr> <tr> <td> <div class="G">bhātusokena aṭṭito”.</div> </td> </tr> </table> </div>
</div>
<div class="q" id="p_22J_2090"> <div class="divNumber">167.</div> <div class="p"> <table class="singleColumn"> <tr> <td> <div class="pN">2090</div> <div class="G">“Kiṁ nu ummattarūpova,</div> </td> </tr> <tr> <td> <div class="G">kevalaṁ dvārakaṁ imaṁ;</div> </td> </tr> <tr> <td> <div class="G">Saso sasoti lapasi,</div> </td> </tr> <tr> <td> <div class="G">ko nu te sasamāhari”.</div> </td> </tr> </table> </div>
</div>
<div class="q" id="p_22J_2091"> <div class="divNumber">168.</div> <div class="p"> <table class="singleColumn"> <tr> <td> <div class="pN">2091</div> <div class="G">“Sovaṇṇamayaṁ maṇīmayaṁ,</div> </td> </tr> <tr> <td> <div class="G">Lohamayaṁ atha rūpiyāmayaṁ;</div> </td> </tr> <tr> <td> <div class="G">Saṅkhasilāpavāḷamayaṁ,</div> </td> </tr> <tr> <td> <div class="G">Kārayissāmi te sasaṁ”.</div> </td> </tr> </table> </div>
</div>
<div class="q" id="p_22J_2092"> <div class="divNumber">169.</div> <div class="p"> <table class="singleColumn"> <tr> <td> <div class="pN">2092</div> <div class="G">“Santi aññepi sasakā,</div> </td> </tr> <tr> <td> <div class="G">araññe vanagocarā;</div> </td> </tr> <tr> <td> <div class="G">Tepi te ānayissāmi,</div> </td> </tr> <tr> <td> <div class="G">kīdisaṁ sasamicchasi”.</div> </td> </tr> </table> </div>
</div>
<div class="q" id="p_22J_2093"> <div class="divNumber">170.</div> <div class="p"> <table class="singleColumn"> <tr> <td> <div class="pN">2093</div> <div class="G">“Na cāhamete icchāmi,</div> </td> </tr> <tr> <td> <div class="G">ye sasā pathavissitā;</div> </td> </tr> <tr> <td> <div class="G">Candato sasamicchāmi,</div> </td> </tr> <tr> <td> <div class="G">taṁ me ohara kesava”.</div> </td> </tr> </table> </div>
</div>
<div class="q" id="p_22J_2094"> <div class="divNumber">171.</div> <div class="p"> <table class="singleColumn"> <tr> <td> <div class="pN">2094</div> <div class="G">“So nūna madhuraṁ ñāti,</div> </td> </tr> <tr> <td> <div class="G">jīvitaṁ vijahissasi;</div> </td> </tr> <tr> <td> <div class="G">Apatthiyaṁ yo patthayasi,</div> </td> </tr> <tr> <td> <div class="G">candato sasamicchasi”.</div> </td> </tr> </table> </div>
</div>
<div class="q" id="p_22J_2095"> <div class="divNumber">172.</div> <div class="p"> <table class="singleColumn"> <tr> <td> <div class="pN">2095</div> <div class="G">“Evañce kaṇha jānāsi,</div> </td> </tr> <tr> <td> <div class="G">yadaññamanusāsasi;</div> </td> </tr> <tr> <td> <div class="G">Kasmā pure mataṁ puttaṁ,</div> </td> </tr> <tr> <td> <div class="G">ajjāpi manusocasi”.</div> </td> </tr> </table> </div>
</div>
<div class="q" id="p_22J_2096"> <div class="divNumber">173.</div> <div class="p"> <table class="singleColumn"> <tr> <td> <div class="pN">2096</div> <div class="G">“Yaṁ na labbhā manussena,</div> </td> </tr> <tr> <td> <div class="G">amanussena vā puna;</div> </td> </tr> <tr> <td> <div class="G">Jāto me mā marī putto,</div> </td> </tr> <tr> <td> <div class="G">kuto labbhā alabbhiyaṁ.</div> </td> </tr> </table> </div>
</div>
<div class="q" id="p_22J_2097"> <div class="divNumber">174.</div> <div class="p"> <table class="singleColumn"> <tr> <td> <div class="pN">2097</div> <div class="G">Na mantā mūlabhesajjā,</div> </td> </tr> <tr> <td> <div class="G">osadhehi dhanena vā;</div> </td> </tr> <tr> <td> <div class="G">Sakkā ānayituṁ kaṇha,</div> </td> </tr> <tr> <td> <div class="G">yaṁ petamanusocasi”.</div> </td> </tr> </table> </div>
</div>
<div class="q" id="p_22J_2098"> <div class="divNumber">175.</div> <div class="p"> <table class="singleColumn"> <tr> <td> <div class="pN">2098</div> <div class="G">“Yassa etādisā assu,</div> </td> </tr> <tr> <td> <div class="G">amaccā purisapaṇḍitā;</div> </td> </tr> <tr> <td> <div class="G">Yathā nijjhāpaye ajja,</div> </td> </tr> <tr> <td> <div class="G">ghaṭo purisapaṇḍito.</div> </td> </tr> </table> </div>
</div>
<div class="q" id="p_22J_2099"> <div class="divNumber">176.</div> <div class="p"> <table class="singleColumn"> <tr> <td> <div class="pN">2099</div> <div class="G">Ādittaṁ vata maṁ santaṁ,</div> </td> </tr> <tr> <td> <div class="G">ghatasittaṁva pāvakaṁ;</div> </td> </tr> <tr> <td> <div class="G">Vārinā viya osiñcaṁ,</div> </td> </tr> <tr> <td> <div class="G">sabbaṁ nibbāpaye daraṁ.</div> </td> </tr> </table> </div>
</div>
<div class="q" id="p_22J_2100"> <div class="divNumber">177.</div> <div class="p"> <table class="singleColumn"> <tr> <td> <div class="pN">2100</div> <div class="G">Abbahī vata me sallaṁ,</div> </td> </tr> <tr> <td> <div class="G">yamāsi hadayassitaṁ;</div> </td> </tr> <tr> <td> <div class="G">Yo me sokaparetassa,</div> </td> </tr> <tr> <td> <div class="G">puttasokaṁ apānudi.</div> </td> </tr> </table> </div>
</div>
<div class="q" id="p_22J_2101"> <div class="divNumber">178.</div> <div class="p"> <table class="singleColumn"> <tr> <td> <div class="pN">2101</div> <div class="G">Sohaṁ abbūḷhasallosmi,</div> </td> </tr> <tr> <td> <div class="G">vītasoko anāvilo;</div> </td> </tr> <tr> <td> <div class="G">Na socāmi na rodāmi,</div> </td> </tr> <tr> <td> <div class="G">tava sutvāna māṇava”.</div> </td> </tr> </table> </div>
</div>
<div class="q" id="p_22J_2102"> <div class="divNumber">179.</div> <div class="p"> <table class="singleColumn"> <tr> <td> <div class="pN">2102</div> <div class="G">“Evaṁ karonti sappaññā,</div> </td> </tr> <tr> <td> <div class="G">Ye honti anukampakā;</div> </td> </tr> <tr> <td> <div class="G">Nivattayanti sokamhā,</div> </td> </tr> <tr> <td> <div class="G">Ghaṭo jeṭṭhaṁva bhātaran”ti. (1527)</div> </td> </tr> </table> </div>
</div>
<div class="CENTER" id="p_22J_2103">
<span class="pN">2103</span>Ghaṭapaṇḍitajātakaṁ soḷasamaṁ.</div>
<div class="ENDH3" id="p_22J_2104">
<span class="pN">2104</span>Dasakanipātaṁ niṭṭhitaṁ.</div>
<div class="SUMMARY" id="p_22J_2105">
<span class="pN">2105</span><span class="firstLetter">T</span>assuddānaṁ</div>
<div class="q" id="p_22J_2106"> <div class="p"> <table class="singleColumn"> <tr> <td> <div class="pN">2106</div> <div class="G">Daḷha kaṇha dhanañjaya saṅkhavaro,</div> </td> </tr> <tr> <td> <div class="G">Raja sattaha kassa ca takkalinā;</div> </td> </tr> <tr> <td> <div class="G">Dhammaṁ kukkuṭa kuṇḍali bhojanadā,</div> </td> </tr> <tr> <td> <div class="G">Cakkavāka subhūrisa sotthi ghaṭoti.</div> </td> </tr> </table> </div>
</div>
</html>

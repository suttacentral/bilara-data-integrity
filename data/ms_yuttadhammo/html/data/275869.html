<html>
<div class="i">2.2.9 Nibbidāsutta</div>
<div class="h">Dutiyapaṇṇāsaka</div>
<div class="h">Saññāvagga</div>
<div class="h">Nibbidāsutta</div>
<div class="q" id="p_16A5_420"> <div class="divNumber">69.</div> <div class="p">
<span class="pN">420</span>“Pañcime, bhikkhave, dhammā bhāvitā bahulīkatā ekantanibbidāya virāgāya nirodhāya upasamāya abhiññāya sambodhāya nibbānāya saṁvattanti. </div>
</div>
<div class="q" id="p_16A5_421"> <div class="p">
<span class="pN">421</span>Katame pañca? Idha, bhikkhave, bhikkhu asubhānupassī kāye viharati, āhāre paṭikūlasaññī, sabbaloke anabhiratasaññī, sabbasaṅkhāresu aniccānupassī, maraṇasaññā kho panassa ajjhattaṁ sūpaṭṭhitā hoti. Ime kho, bhikkhave, pañca dhammā bhāvitā bahulīkatā ekantanibbidāya virāgāya nirodhāya upasamāya abhiññāya sambodhāya nibbānāya saṁvattantī”ti. </div>
</div>
<div class="CENTER" id="p_16A5_422">
<span class="pN">422</span>Navamaṁ.</div>
</html>

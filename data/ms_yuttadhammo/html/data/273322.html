<html>
<div class="i">1.1.4 Aṭṭhārasavatta</div>
<div class="h">Kammakkhandhaka</div>
<div class="h">Tajjanīyakamma</div>
<div class="h">Aṭṭhārasavatta</div>
<div class="q" id="p_4V_43"> <div class="divNumber">7.</div> <div class="p">
<span class="pN">43</span>Tajjanīyakammakatena, bhikkhave, bhikkhunā sammā vattitabbaṁ. Tatrāyaṁ sammāvattanā—  na upasampādetabbaṁ, na nissayo dātabbo, na sāmaṇero upaṭṭhāpetabbo, na bhikkhunovādakasammuti sāditabbā, sammatenapi bhikkhuniyo na ovaditabbā. Yāya āpattiyā saṁghena tajjanīyakammaṁ kataṁ hoti sā āpatti na āpajjitabbā, aññā vā tādisikā, tato vā pāpiṭṭhatarā; kammaṁ na garahitabbaṁ, kammikā na garahitabbā. Na pakatattassa bhikkhuno uposatho ṭhapetabbo, na pavāraṇā ṭhapetabbā, na savacanīyaṁ kātabbaṁ, na anuvādo paṭṭhapetabbo, na okāso kāretabbo, na codetabbo, na sāretabbo, na bhikkhūhi sampayojetabban”ti. </div>
</div>
<div class="CENTER" id="p_4V_44">
<span class="pN">44</span>Tajjanīyakamme aṭṭhārasavattaṁ niṭṭhitaṁ.</div>
</html>

<html>
<div class="i">4.1.3 Dutiyasotāpannasutta</div>
<div class="h">Indriyasaṁyutta</div>
<div class="h">Suddhikavagga</div>
<div class="h">Dutiyasotāpannasutta</div>
<div class="q" id="p_14S5_1004"> <div class="divNumber">473.</div> <div class="p">
<span class="pN">1004</span>“Pañcimāni, bhikkhave, indriyāni. Katamāni pañca? Saddhindriyaṁ, vīriyindriyaṁ, satindriyaṁ, samādhindriyaṁ, paññindriyaṁ. Yato kho, bhikkhave, ariyasāvako imesaṁ pañcannaṁ indriyānaṁ samudayañca atthaṅgamañca assādañca ādīnavañca nissaraṇañca yathābhūtaṁ pajānāti—  ayaṁ vuccati, bhikkhave, ariyasāvako sotāpanno avinipātadhammo niyato sambodhiparāyaṇo”ti. </div>
</div>
<div class="CENTER" id="p_14S5_1005">
<span class="pN">1005</span>Tatiyaṁ.</div>
</html>

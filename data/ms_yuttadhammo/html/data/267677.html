<html>
<div class="i">55.3 Sīvalittheraapadāna</div>
<div class="h">Bhaddiyavagga</div>
<div class="h">Sīvalittheraapadāna</div>
<div class="q" id="p_20Ap1_7391"> <div class="divNumber">54.</div> <div class="p"> <table class="singleColumn"> <tr> <td> <div class="pN">7391</div> <div class="G">“Padumuttaro nāma jino,</div> </td> </tr> <tr> <td> <div class="G">sabbadhammesu cakkhumā;</div> </td> </tr> <tr> <td> <div class="G">Ito satasahassamhi,</div> </td> </tr> <tr> <td> <div class="G">kappe uppajji nāyako.</div> </td> </tr> </table> </div>
</div>
<div class="q" id="p_20Ap1_7392"> <div class="divNumber">55.</div> <div class="p"> <table class="singleColumn"> <tr> <td> <div class="pN">7392</div> <div class="G">Sīlaṁ tassa asaṅkheyyaṁ,</div> </td> </tr> <tr> <td> <div class="G">samādhi vajirūpamo;</div> </td> </tr> <tr> <td> <div class="G">Asaṅkheyyaṁ ñāṇavaraṁ,</div> </td> </tr> <tr> <td> <div class="G">vimutti ca anopamā.</div> </td> </tr> </table> </div>
</div>
<div class="q" id="p_20Ap1_7393"> <div class="divNumber">56.</div> <div class="p"> <table class="singleColumn"> <tr> <td> <div class="pN">7393</div> <div class="G">Manujāmaranāgānaṁ,</div> </td> </tr> <tr> <td> <div class="G">brahmānañca samāgame;</div> </td> </tr> <tr> <td> <div class="G">Samaṇabrāhmaṇākiṇṇe,</div> </td> </tr> <tr> <td> <div class="G">dhammaṁ desesi nāyako.</div> </td> </tr> </table> </div>
</div>
<div class="q" id="p_20Ap1_7394"> <div class="divNumber">57.</div> <div class="p"> <table class="singleColumn"> <tr> <td> <div class="pN">7394</div> <div class="G">Sasāvakaṁ mahālābhiṁ,</div> </td> </tr> <tr> <td> <div class="G">puññavantaṁ jutindharaṁ;</div> </td> </tr> <tr> <td> <div class="G">Ṭhapesi etadaggamhi,</div> </td> </tr> <tr> <td> <div class="G">parisāsu visārado.</div> </td> </tr> </table> </div>
</div>
<div class="q" id="p_20Ap1_7395"> <div class="divNumber">58.</div> <div class="p"> <table class="singleColumn"> <tr> <td> <div class="pN">7395</div> <div class="G">Tadāhaṁ khattiyo āsiṁ,</div> </td> </tr> <tr> <td> <div class="G">nagare haṁsasavhaye;</div> </td> </tr> <tr> <td> <div class="G">Sutvā jinassa taṁ vākyaṁ,</div> </td> </tr> <tr> <td> <div class="G">sāvakassa guṇaṁ bahuṁ.</div> </td> </tr> </table> </div>
</div>
<div class="q" id="p_20Ap1_7396"> <div class="divNumber">59.</div> <div class="p"> <table class="singleColumn"> <tr> <td> <div class="pN">7396</div> <div class="G">Nimantayitvā sattāhaṁ,</div> </td> </tr> <tr> <td> <div class="G">bhojayitvā sasāvakaṁ;</div> </td> </tr> <tr> <td> <div class="G">Mahādānaṁ daditvāna,</div> </td> </tr> <tr> <td> <div class="G">taṁ ṭhānamabhipatthayiṁ.</div> </td> </tr> </table> </div>
</div>
<div class="q" id="p_20Ap1_7397"> <div class="divNumber">60.</div> <div class="p"> <table class="singleColumn"> <tr> <td> <div class="pN">7397</div> <div class="G">Tadā maṁ vinataṁ pāde,</div> </td> </tr> <tr> <td> <div class="G">disvāna purisāsabho;</div> </td> </tr> <tr> <td> <div class="G">Sarena mahatā vīro,</div> </td> </tr> <tr> <td> <div class="G">idaṁ vacanamabravi.</div> </td> </tr> </table> </div>
</div>
<div class="q" id="p_20Ap1_7398"> <div class="divNumber">61.</div> <div class="p"> <table class="singleColumn"> <tr> <td> <div class="pN">7398</div> <div class="G">‘Tato jinassa vacanaṁ,</div> </td> </tr> <tr> <td> <div class="G">sotukāmā mahājanā;</div> </td> </tr> <tr> <td> <div class="G">Devadānavagandhabbā,</div> </td> </tr> <tr> <td> <div class="G">brahmāno ca mahiddhikā’.</div> </td> </tr> </table> </div>
</div>
<div class="q" id="p_20Ap1_7399"> <div class="divNumber">62.</div> <div class="p"> <table class="singleColumn"> <tr> <td> <div class="pN">7399</div> <div class="G">Samaṇabrāhmaṇā ceva,</div> </td> </tr> <tr> <td> <div class="G">namassiṁsu katañjalī;</div> </td> </tr> <tr> <td> <div class="G">‘Namo te purisājañña,</div> </td> </tr> <tr> <td> <div class="G">namo te purisuttama.</div> </td> </tr> </table> </div>
</div>
<div class="q" id="p_20Ap1_7400"> <div class="divNumber">63.</div> <div class="p"> <table class="singleColumn"> <tr> <td> <div class="pN">7400</div> <div class="G">Khattiyena mahādānaṁ,</div> </td> </tr> <tr> <td> <div class="G">dinnaṁ sattāhikampi vo;</div> </td> </tr> <tr> <td> <div class="G">Sotukāmā phalaṁ tassa,</div> </td> </tr> <tr> <td> <div class="G">byākarohi mahāmune’.</div> </td> </tr> </table> </div>
</div>
<div class="q" id="p_20Ap1_7401"> <div class="divNumber">64.</div> <div class="p"> <table class="singleColumn"> <tr> <td> <div class="pN">7401</div> <div class="G">Tato avoca bhagavā,</div> </td> </tr> <tr> <td> <div class="G">‘suṇātha mama bhāsitaṁ;</div> </td> </tr> <tr> <td> <div class="G">Appameyyamhi buddhamhi,</div> </td> </tr> <tr> <td> <div class="G">sasaṁghamhi patiṭṭhitā.</div> </td> </tr> </table> </div>
</div>
<div class="q" id="p_20Ap1_7402"> <div class="divNumber">65.</div> <div class="p"> <table class="singleColumn"> <tr> <td> <div class="pN">7402</div> <div class="G">Dakkhiṇā tāya ko vattā,</div> </td> </tr> <tr> <td> <div class="G">appameyyaphalā hi sā;</div> </td> </tr> <tr> <td> <div class="G">Api ce sa mahābhogo,</div> </td> </tr> <tr> <td> <div class="G">ṭhānaṁ pattheti uttamaṁ.</div> </td> </tr> </table> </div>
</div>
<div class="q" id="p_20Ap1_7403"> <div class="divNumber">66.</div> <div class="p"> <table class="singleColumn"> <tr> <td> <div class="pN">7403</div> <div class="G">Lābhī vipulalābhānaṁ,</div> </td> </tr> <tr> <td> <div class="G">yathā bhikkhu sudassano;</div> </td> </tr> <tr> <td> <div class="G">Tathāhampi bhaveyyanti,</div> </td> </tr> <tr> <td> <div class="G">lacchase taṁ anāgate.</div> </td> </tr> </table> </div>
</div>
<div class="q" id="p_20Ap1_7404"> <div class="divNumber">67.</div> <div class="p"> <table class="singleColumn"> <tr> <td> <div class="pN">7404</div> <div class="G">Satasahassito kappe,</div> </td> </tr> <tr> <td> <div class="G">okkākakulasambhavo;</div> </td> </tr> <tr> <td> <div class="G">Gotamo nāma gottena,</div> </td> </tr> <tr> <td> <div class="G">satthā loke bhavissati.</div> </td> </tr> </table> </div>
</div>
<div class="q" id="p_20Ap1_7405"> <div class="divNumber">68.</div> <div class="p"> <table class="singleColumn"> <tr> <td> <div class="pN">7405</div> <div class="G">Tassa dhammesu dāyādo,</div> </td> </tr> <tr> <td> <div class="G">oraso dhammanimmito;</div> </td> </tr> <tr> <td> <div class="G">Sīvali nāma nāmena,</div> </td> </tr> <tr> <td> <div class="G">hessati satthu sāvako’.</div> </td> </tr> </table> </div>
</div>
<div class="q" id="p_20Ap1_7406"> <div class="divNumber">69.</div> <div class="p"> <table class="singleColumn"> <tr> <td> <div class="pN">7406</div> <div class="G">Tena kammena sukatena,</div> </td> </tr> <tr> <td> <div class="G">cetanāpaṇidhīhi ca;</div> </td> </tr> <tr> <td> <div class="G">Jahitvā mānusaṁ dehaṁ,</div> </td> </tr> <tr> <td> <div class="G">tāvatiṁsūpago ahaṁ.</div> </td> </tr> </table> </div>
</div>
<div class="q" id="p_20Ap1_7407"> <div class="divNumber">70.</div> <div class="p"> <table class="singleColumn"> <tr> <td> <div class="pN">7407</div> <div class="G">Ekanavutito kappe,</div> </td> </tr> <tr> <td> <div class="G">vipassī lokanāyako;</div> </td> </tr> <tr> <td> <div class="G">Uppajji cārudassano,</div> </td> </tr> <tr> <td> <div class="G">sabbadhammavipassako.</div> </td> </tr> </table> </div>
</div>
<div class="q" id="p_20Ap1_7408"> <div class="divNumber">71.</div> <div class="p"> <table class="singleColumn"> <tr> <td> <div class="pN">7408</div> <div class="G">Tadāhaṁ bandhumatiyaṁ,</div> </td> </tr> <tr> <td> <div class="G">kulassaññatarassa ca;</div> </td> </tr> <tr> <td> <div class="G">Dayito passito ceva,</div> </td> </tr> <tr> <td> <div class="G">āsiṁ kammantavāvaṭo.</div> </td> </tr> </table> </div>
</div>
<div class="q" id="p_20Ap1_7409"> <div class="divNumber">72.</div> <div class="p"> <table class="singleColumn"> <tr> <td> <div class="pN">7409</div> <div class="G">Tadā aññataro pūgo,</div> </td> </tr> <tr> <td> <div class="G">vipassissa mahesino;</div> </td> </tr> <tr> <td> <div class="G">Parivesaṁ akārayi,</div> </td> </tr> <tr> <td> <div class="G">mahantamativissutaṁ.</div> </td> </tr> </table> </div>
</div>
<div class="q" id="p_20Ap1_7410"> <div class="divNumber">73.</div> <div class="p"> <table class="singleColumn"> <tr> <td> <div class="pN">7410</div> <div class="G">Niṭṭhite ca mahādāne,</div> </td> </tr> <tr> <td> <div class="G">daduṁ khajjakasañhitaṁ;</div> </td> </tr> <tr> <td> <div class="G">Navaṁ dadhiṁ madhuñceva,</div> </td> </tr> <tr> <td> <div class="G">vicinaṁ neva addasuṁ.</div> </td> </tr> </table> </div>
</div>
<div class="q" id="p_20Ap1_7411"> <div class="divNumber">74.</div> <div class="p"> <table class="singleColumn"> <tr> <td> <div class="pN">7411</div> <div class="G">Tadāhaṁ taṁ gahetvāna,</div> </td> </tr> <tr> <td> <div class="G">navaṁ dadhiṁ madhumpi ca;</div> </td> </tr> <tr> <td> <div class="G">Kammassāmigharaṁ gacchiṁ,</div> </td> </tr> <tr> <td> <div class="G">tamesantā mamaddasuṁ.</div> </td> </tr> </table> </div>
</div>
<div class="q" id="p_20Ap1_7412"> <div class="divNumber">75.</div> <div class="p"> <table class="singleColumn"> <tr> <td> <div class="pN">7412</div> <div class="G">Sahassamapi datvāna,</div> </td> </tr> <tr> <td> <div class="G">nālabhiṁsu ca taṁ dvayaṁ;</div> </td> </tr> <tr> <td> <div class="G">Tatohaṁ evaṁ cintesiṁ,</div> </td> </tr> <tr> <td> <div class="G">‘netaṁ hessati orakaṁ.</div> </td> </tr> </table> </div>
</div>
<div class="q" id="p_20Ap1_7413"> <div class="divNumber">76.</div> <div class="p"> <table class="singleColumn"> <tr> <td> <div class="pN">7413</div> <div class="G">Yathā ime janā sabbe,</div> </td> </tr> <tr> <td> <div class="G">sakkaronti tathāgataṁ;</div> </td> </tr> <tr> <td> <div class="G">Ahampi kāraṁ kassāmi,</div> </td> </tr> <tr> <td> <div class="G">sasaṁghe lokanāyake’.</div> </td> </tr> </table> </div>
</div>
<div class="q" id="p_20Ap1_7414"> <div class="divNumber">77.</div> <div class="p"> <table class="singleColumn"> <tr> <td> <div class="pN">7414</div> <div class="G">Tadāhamevaṁ cintetvā,</div> </td> </tr> <tr> <td> <div class="G">dadhiṁ madhuñca ekato;</div> </td> </tr> <tr> <td> <div class="G">Madditvā lokanāthassa,</div> </td> </tr> <tr> <td> <div class="G">sasaṁghassa adāsahaṁ.</div> </td> </tr> </table> </div>
</div>
<div class="q" id="p_20Ap1_7415"> <div class="divNumber">78.</div> <div class="p"> <table class="singleColumn"> <tr> <td> <div class="pN">7415</div> <div class="G">Tena kammena sukatena,</div> </td> </tr> <tr> <td> <div class="G">cetanāpaṇidhīhi ca;</div> </td> </tr> <tr> <td> <div class="G">Jahitvā mānusaṁ dehaṁ,</div> </td> </tr> <tr> <td> <div class="G">tāvatiṁsamagacchahaṁ.</div> </td> </tr> </table> </div>
</div>
<div class="q" id="p_20Ap1_7416"> <div class="divNumber">79.</div> <div class="p"> <table class="singleColumn"> <tr> <td> <div class="pN">7416</div> <div class="G">Punāhaṁ bārāṇasiyaṁ,</div> </td> </tr> <tr> <td> <div class="G">rājā hutvā mahāyaso;</div> </td> </tr> <tr> <td> <div class="G">Sattukassa tadā duṭṭho,</div> </td> </tr> <tr> <td> <div class="G">dvārarodhamakārayiṁ.</div> </td> </tr> </table> </div>
</div>
<div class="q" id="p_20Ap1_7417"> <div class="divNumber">80.</div> <div class="p"> <table class="singleColumn"> <tr> <td> <div class="pN">7417</div> <div class="G">Tadā tapassino ruddhā,</div> </td> </tr> <tr> <td> <div class="G">ekāhaṁ rakkhitā ahuṁ;</div> </td> </tr> <tr> <td> <div class="G">Tato tassa vipākena,</div> </td> </tr> <tr> <td> <div class="G">pāpatiṁ nirayaṁ bhusaṁ.</div> </td> </tr> </table> </div>
</div>
<div class="q" id="p_20Ap1_7418"> <div class="divNumber">81.</div> <div class="p"> <table class="singleColumn"> <tr> <td> <div class="pN">7418</div> <div class="G">Pacchime ca bhave dāni,</div> </td> </tr> <tr> <td> <div class="G">jātohaṁ koliye pure;</div> </td> </tr> <tr> <td> <div class="G">Suppavāsā ca me mātā,</div> </td> </tr> <tr> <td> <div class="G">mahāli licchavī pitā.</div> </td> </tr> </table> </div>
</div>
<div class="q" id="p_20Ap1_7419"> <div class="divNumber">82.</div> <div class="p"> <table class="singleColumn"> <tr> <td> <div class="pN">7419</div> <div class="G">Khattiye puññakammena,</div> </td> </tr> <tr> <td> <div class="G">dvārarodhassa vāhasā;</div> </td> </tr> <tr> <td> <div class="G">Satta vassāni nivasiṁ,</div> </td> </tr> <tr> <td> <div class="G">mātukucchimhi dukkhito.</div> </td> </tr> </table> </div>
</div>
<div class="q" id="p_20Ap1_7420"> <div class="divNumber">83.</div> <div class="p"> <table class="singleColumn"> <tr> <td> <div class="pN">7420</div> <div class="G">Sattāhaṁ dvāramūḷhohaṁ,</div> </td> </tr> <tr> <td> <div class="G">mahādukkhasamappito;</div> </td> </tr> <tr> <td> <div class="G">Mātā me chandadānena,</div> </td> </tr> <tr> <td> <div class="G">evaṁ āsi sudukkhitā.</div> </td> </tr> </table> </div>
</div>
<div class="q" id="p_20Ap1_7421"> <div class="divNumber">84.</div> <div class="p"> <table class="singleColumn"> <tr> <td> <div class="pN">7421</div> <div class="G">Suvatthitohaṁ nikkhanto,</div> </td> </tr> <tr> <td> <div class="G">buddhena anukampito;</div> </td> </tr> <tr> <td> <div class="G">Nikkhantadivaseyeva,</div> </td> </tr> <tr> <td> <div class="G">pabbajiṁ anagāriyaṁ.</div> </td> </tr> </table> </div>
</div>
<div class="q" id="p_20Ap1_7422"> <div class="divNumber">85.</div> <div class="p"> <table class="singleColumn"> <tr> <td> <div class="pN">7422</div> <div class="G">Upajjhā sāriputto me,</div> </td> </tr> <tr> <td> <div class="G">moggallāno mahiddhiko;</div> </td> </tr> <tr> <td> <div class="G">Kese oropayanto me,</div> </td> </tr> <tr> <td> <div class="G">anusāsi mahāmati.</div> </td> </tr> </table> </div>
</div>
<div class="q" id="p_20Ap1_7423"> <div class="divNumber">86.</div> <div class="p"> <table class="singleColumn"> <tr> <td> <div class="pN">7423</div> <div class="G">Kesesu chijjamānesu,</div> </td> </tr> <tr> <td> <div class="G">arahattamapāpuṇiṁ;</div> </td> </tr> <tr> <td> <div class="G">Devā nāgā manussā ca,</div> </td> </tr> <tr> <td> <div class="G">paccaye upanenti me.</div> </td> </tr> </table> </div>
</div>
<div class="q" id="p_20Ap1_7424"> <div class="divNumber">87.</div> <div class="p"> <table class="singleColumn"> <tr> <td> <div class="pN">7424</div> <div class="G">Padumuttaranāthañca,</div> </td> </tr> <tr> <td> <div class="G">vipassiñca vināyakaṁ;</div> </td> </tr> <tr> <td> <div class="G">Yaṁ pūjayiṁ pamudito,</div> </td> </tr> <tr> <td> <div class="G">paccayehi visesato.</div> </td> </tr> </table> </div>
</div>
<div class="q" id="p_20Ap1_7425"> <div class="divNumber">88.</div> <div class="p"> <table class="singleColumn"> <tr> <td> <div class="pN">7425</div> <div class="G">Tato tesaṁ visesena,</div> </td> </tr> <tr> <td> <div class="G">kammānaṁ vipuluttamaṁ;</div> </td> </tr> <tr> <td> <div class="G">Lābhaṁ labhāmi sabbattha,</div> </td> </tr> <tr> <td> <div class="G">vane gāme jale thale.</div> </td> </tr> </table> </div>
</div>
<div class="q" id="p_20Ap1_7426"> <div class="divNumber">89.</div> <div class="p"> <table class="singleColumn"> <tr> <td> <div class="pN">7426</div> <div class="G">Revataṁ dassanatthāya,</div> </td> </tr> <tr> <td> <div class="G">yadā yāti vināyako;</div> </td> </tr> <tr> <td> <div class="G">Tiṁsabhikkhusahassehi,</div> </td> </tr> <tr> <td> <div class="G">saha lokagganāyako.</div> </td> </tr> </table> </div>
</div>
<div class="q" id="p_20Ap1_7427"> <div class="divNumber">90.</div> <div class="p"> <table class="singleColumn"> <tr> <td> <div class="pN">7427</div> <div class="G">Tadā devopaṇītehi,</div> </td> </tr> <tr> <td> <div class="G">mamatthāya mahāmati;</div> </td> </tr> <tr> <td> <div class="G">Paccayehi mahāvīro,</div> </td> </tr> <tr> <td> <div class="G">sasaṁgho lokanāyako.</div> </td> </tr> </table> </div>
</div>
<div class="q" id="p_20Ap1_7428"> <div class="divNumber">91.</div> <div class="p"> <table class="singleColumn"> <tr> <td> <div class="pN">7428</div> <div class="G">Upaṭṭhito mayā buddho,</div> </td> </tr> <tr> <td> <div class="G">gantvā revatamaddasa;</div> </td> </tr> <tr> <td> <div class="G">Tato jetavanaṁ gantvā,</div> </td> </tr> <tr> <td> <div class="G">etadagge ṭhapesi maṁ.</div> </td> </tr> </table> </div>
</div>
<div class="q" id="p_20Ap1_7429"> <div class="divNumber">92.</div> <div class="p"> <table class="singleColumn"> <tr> <td> <div class="pN">7429</div> <div class="G">‘Lābhīnaṁ sīvali aggo,</div> </td> </tr> <tr> <td> <div class="G">mama sissesu bhikkhavo’;</div> </td> </tr> <tr> <td> <div class="G">Sabbalokahito satthā,</div> </td> </tr> <tr> <td> <div class="G">kittayī parisāsu maṁ.</div> </td> </tr> </table> </div>
</div>
<div class="q" id="p_20Ap1_7430"> <div class="divNumber">93.</div> <div class="p"> <table class="singleColumn"> <tr> <td> <div class="pN">7430</div> <div class="G">Kilesā jhāpitā mayhaṁ,</div> </td> </tr> <tr> <td> <div class="G">…pe…</div> </td> </tr> <tr> <td> <div class="G">viharāmi anāsavo.</div> </td> </tr> </table> </div>
</div>
<div class="q" id="p_20Ap1_7431"> <div class="divNumber">94.</div> <div class="p"> <table class="singleColumn"> <tr> <td> <div class="pN">7431</div> <div class="G">Svāgataṁ vata me āsi,</div> </td> </tr> <tr> <td> <div class="G">…pe…</div> </td> </tr> <tr> <td> <div class="G">kataṁ buddhassa sāsanaṁ.</div> </td> </tr> </table> </div>
</div>
<div class="q" id="p_20Ap1_7432"> <div class="divNumber">95.</div> <div class="p"> <table class="singleColumn"> <tr> <td> <div class="pN">7432</div> <div class="G">Paṭisambhidā catasso,</div> </td> </tr> <tr> <td> <div class="G">…pe…</div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_7433"> <div class="p">
<span class="pN">7433</span>Itthaṁ sudaṁ āyasmā sīvalithero imā gāthāyo abhāsitthāti. </div>
</div>
<div class="CENTER" id="p_20Ap1_7434">
<span class="pN">7434</span>Sīvalittherassāpadānaṁ tatiyaṁ.</div>
</html>

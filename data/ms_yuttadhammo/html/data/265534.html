<html>
<div class="i"> Ārammaṇa</div>
<div class="h">Kilesagocchaka</div>
<div class="h">Saṁkiliṭṭhaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Ārammaṇa</div>
<div class="q" id="p_38P2_3955"> <div class="divNumber">52.</div> <div class="p">
<span class="pN">3955</span>Saṁkiliṭṭho dhammo saṁkiliṭṭhassa dhammassa ārammaṇapaccayena paccayo— rāgaṁ assādeti abhinandati, taṁ ārabbha rāgo uppajjati, diṭṭhi uppajjati; vicikicchā…pe… uddhaccaṁ…pe… domanassaṁ uppajjati; diṭṭhiṁ assādeti…pe… (kusalattikasadisaṁ); vicikicchaṁ ārabbha…pe… uddhaccaṁ ārabbha…pe… domanassaṁ uppajjati; diṭṭhi…pe… vicikicchā…pe… uddhaccaṁ uppajjati. (1) </div>
</div>
<div class="q" id="p_38P2_3956"> <div class="p">
<span class="pN">3956</span>Saṁkiliṭṭho dhammo asaṁkiliṭṭhassa dhammassa ārammaṇapaccayena paccayo— ariyā pahīne kilese paccavekkhanti, vikkhambhite kilese…pe… pubbe samudāciṇṇe…pe… saṁkiliṭṭhe khandhe aniccato…pe… vipassati, cetopariyañāṇena saṁkiliṭṭhacittasamaṅgissa cittaṁ jānāti; saṁkiliṭṭhā khandhā cetopariyañāṇassa, pubbenivāsānussatiñāṇassa, yathākammūpagañāṇassa, anāgataṁsañāṇassa, āvajjanāya ārammaṇapaccayena paccayo. (2) </div>
</div>
<div class="q" id="p_38P2_3957"> <div class="divNumber">53.</div> <div class="p">
<span class="pN">3957</span>Asaṁkiliṭṭho dhammo asaṁkiliṭṭhassa dhammassa ārammaṇapaccayena paccayo— dānaṁ…pe… sīlaṁ…pe… uposathakammaṁ…pe… pubbe…pe… jhānā vuṭṭhahitvā jhānaṁ paccavekkhati, ariyā maggā vuṭṭhahitvā maggaṁ paccavekkhanti…pe… āvajjanāya ārammaṇapaccayena paccayo; cakkhuṁ…pe… vatthuṁ asaṁkiliṭṭhe khandhe aniccato…pe… vipassati, dibbena cakkhunā rūpaṁ passati…pe… anāgataṁsañāṇassa, āvajjanāya ārammaṇapaccayena paccayo. (1) </div>
</div>
<div class="q" id="p_38P2_3958"> <div class="p">
<span class="pN">3958</span>Asaṁkiliṭṭho dhammo saṁkiliṭṭhassa dhammassa ārammaṇapaccayena paccayo— dānaṁ…pe… sīlaṁ…pe… jhānā vuṭṭhahitvā…pe… cakkhuṁ…pe… vatthuṁ asaṁkiliṭṭhe khandhe assādeti abhinandati, taṁ ārabbha rāgo…pe… domanassaṁ uppajjati. (2) </div>
</div>
</html>

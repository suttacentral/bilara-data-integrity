<html>
<div class="i">37.1 Mandāravapupphiyattheraapadāna</div>
<div class="h">Mandāravapupphiyavagga</div>
<div class="h">Mandāravapupphiyattheraapadāna</div>
<div class="q" id="p_20Ap1_4033"> <div class="divNumber">1.</div> <div class="p"> <table class="singleColumn"> <tr> <td> <div class="pN">4033</div> <div class="G">“Tāvatiṁsā idhāgantvā,</div> </td> </tr> <tr> <td> <div class="G">maṅgalo nāma māṇavo;</div> </td> </tr> <tr> <td> <div class="G">Mandāravaṁ gahetvāna,</div> </td> </tr> <tr> <td> <div class="G">vipassissa mahesino.</div> </td> </tr> </table> </div>
</div>
<div class="q" id="p_20Ap1_4034"> <div class="divNumber">2.</div> <div class="p"> <table class="singleColumn"> <tr> <td> <div class="pN">4034</div> <div class="G">Samādhinā nisinnassa,</div> </td> </tr> <tr> <td> <div class="G">matthake dhārayiṁ ahaṁ;</div> </td> </tr> <tr> <td> <div class="G">Sattāhaṁ dhārayitvāna,</div> </td> </tr> <tr> <td> <div class="G">devalokaṁ punāgamiṁ.</div> </td> </tr> </table> </div>
</div>
<div class="q" id="p_20Ap1_4035"> <div class="divNumber">3.</div> <div class="p"> <table class="singleColumn"> <tr> <td> <div class="pN">4035</div> <div class="G">Ekanavutito kappe,</div> </td> </tr> <tr> <td> <div class="G">yaṁ pupphamabhipūjayiṁ;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">buddhapūjāyidaṁ phalaṁ.</div> </td> </tr> </table> </div>
</div>
<div class="q" id="p_20Ap1_4036"> <div class="divNumber">4.</div> <div class="p"> <table class="singleColumn"> <tr> <td> <div class="pN">4036</div> <div class="G">Paṭisambhidā catasso,</div> </td> </tr> <tr> <td> <div class="G">vimokkhāpi ca aṭṭhime;</div> </td> </tr> <tr> <td> <div class="G">Chaḷabhiññā sacchikatā,</div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_4037"> <div class="p">
<span class="pN">4037</span>Itthaṁ sudaṁ āyasmā mandāravapupphiyo thero imā gāthāyo abhāsitthāti. </div>
</div>
<div class="CENTER" id="p_20Ap1_4038">
<span class="pN">4038</span>Mandāravapupphiyattherassāpadānaṁ paṭhamaṁ.</div>
</html>

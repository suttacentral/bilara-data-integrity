<html>
<div class="i">3.8 Somātherīgāthā</div>
<div class="h">Tikanipāta</div>
<div class="h">Somātherīgāthā</div>
<div class="q" id="p_19Th2_98"> <div class="divNumber">60.</div> <div class="p"> <table class="singleColumn"> <tr> <td> <div class="pN">98</div> <div class="G">“Yaṁ taṁ isīhi pattabbaṁ,</div> </td> </tr> <tr> <td> <div class="G">ṭhānaṁ durabhisambhavaṁ;</div> </td> </tr> <tr> <td> <div class="G">Na taṁ dvaṅgulapaññāya,</div> </td> </tr> <tr> <td> <div class="G">sakkā pappotumitthiyā”.</div> </td> </tr> </table> </div>
</div>
<div class="q" id="p_19Th2_99"> <div class="divNumber">61.</div> <div class="p"> <table class="singleColumn"> <tr> <td> <div class="pN">99</div> <div class="G">“Itthibhāvo no kiṁ kayirā,</div> </td> </tr> <tr> <td> <div class="G">cittamhi susamāhite;</div> </td> </tr> <tr> <td> <div class="G">Ñāṇamhi vattamānamhi,</div> </td> </tr> <tr> <td> <div class="G">sammā dhammaṁ vipassato.</div> </td> </tr> </table> </div>
</div>
<div class="q" id="p_19Th2_100"> <div class="divNumber">62.</div> <div class="p"> <table class="singleColumn"> <tr> <td> <div class="pN">100</div> <div class="G">Sabbattha vihatā nandī,</div> </td> </tr> <tr> <td> <div class="G">Tamokhandho padālito;</div> </td> </tr> <tr> <td> <div class="G">Evaṁ jānāhi pāpima,</div> </td> </tr> <tr> <td> <div class="G">Nihato tvamasi antakā”ti.</div> </td> </tr> </table> </div>
</div>
<div class="CENTER" id="p_19Th2_101">
<span class="pN">101</span>… Somā therī….</div>
<div class="ENDH3" id="p_19Th2_102">
<span class="pN">102</span>Tikanipāto niṭṭhito.</div>
</html>

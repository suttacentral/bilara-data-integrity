<html>
<div class="i">2.2.9 Khayadhammasutta</div>
<div class="h">Rādhasaṁyutta</div>
<div class="h">Dutiyamāravagga</div>
<div class="h">Khayadhammasutta</div>
<div class="q" id="p_13S3_864"> <div class="divNumber">178.</div> <div class="p">
<span class="pN">864</span>Sāvatthinidānaṁ. Ekamantaṁ nisinno kho āyasmā rādho bhagavantaṁ etadavoca—  “‘khayadhammo, khayadhammo’ti, bhante, vuccati. Katamo nu kho, bhante, khayadhammo”ti? “Rūpaṁ kho, rādha, khayadhammo, vedanā khayadhammo, saññā khayadhammo, saṅkhārā khayadhammo, viññāṇaṁ khayadhammo. Evaṁ passaṁ…pe…  nāparaṁ itthattāyāti pajānātī”ti. </div>
</div>
<div class="CENTER" id="p_13S3_865">
<span class="pN">865</span>Navamaṁ.</div>
</html>

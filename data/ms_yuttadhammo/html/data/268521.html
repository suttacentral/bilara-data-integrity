<html>
<div class="i">1.3.6 Daddallavimānavatthu</div>
<div class="h">Itthivimāna</div>
<div class="h">Pāricchattakavagga</div>
<div class="h">Daddallavimānavatthu</div>
<div class="q" id="p_19Vv_458"> <div class="divNumber">619.</div> <div class="p"> <table class="singleColumn"> <tr> <td> <div class="pN">458</div> <div class="G">“Daddallamānā vaṇṇena,</div> </td> </tr> <tr> <td> <div class="G">yasasā ca yasassinī;</div> </td> </tr> <tr> <td> <div class="G">Sabbe deve tāvatiṁse,</div> </td> </tr> <tr> <td> <div class="G">vaṇṇena atirocasi.</div> </td> </tr> </table> </div>
</div>
<div class="q" id="p_19Vv_459"> <div class="divNumber">620.</div> <div class="p"> <table class="singleColumn"> <tr> <td> <div class="pN">459</div> <div class="G">Dassanaṁ nābhijānāmi,</div> </td> </tr> <tr> <td> <div class="G">idaṁ paṭhamadassanaṁ;</div> </td> </tr> <tr> <td> <div class="G">Kasmā kāyā nu āgamma,</div> </td> </tr> <tr> <td> <div class="G">nāmena bhāsase maman”ti.</div> </td> </tr> </table> </div>
</div>
<div class="q" id="p_19Vv_460"> <div class="divNumber">621.</div> <div class="p"> <table class="singleColumn"> <tr> <td> <div class="pN">460</div> <div class="G">“Ahaṁ bhadde subhaddāsiṁ,</div> </td> </tr> <tr> <td> <div class="G">pubbe mānusake bhave;</div> </td> </tr> <tr> <td> <div class="G">Sahabhariyā ca te āsiṁ,</div> </td> </tr> <tr> <td> <div class="G">bhaginī ca kaniṭṭhikā.</div> </td> </tr> </table> </div>
</div>
<div class="q" id="p_19Vv_461"> <div class="divNumber">622.</div> <div class="p"> <table class="singleColumn"> <tr> <td> <div class="pN">461</div> <div class="G">Sā ahaṁ kāyassa bhedā,</div> </td> </tr> <tr> <td> <div class="G">vippamuttā tato cutā;</div> </td> </tr> <tr> <td> <div class="G">Nimmānaratīnaṁ devānaṁ,</div> </td> </tr> <tr> <td> <div class="G">upapannā sahabyatan”ti.</div> </td> </tr> </table> </div>
</div>
<div class="q" id="p_19Vv_462"> <div class="divNumber">623.</div> <div class="p"> <table class="singleColumn"> <tr> <td> <div class="pN">462</div> <div class="G">“Pahūtakatakalyāṇā,</div> </td> </tr> <tr> <td> <div class="G">te deve yanti pāṇino;</div> </td> </tr> <tr> <td> <div class="G">Yesaṁ tvaṁ kittayissasi,</div> </td> </tr> <tr> <td> <div class="G">subhadde jātimattano.</div> </td> </tr> </table> </div>
</div>
<div class="q" id="p_19Vv_463"> <div class="divNumber">624.</div> <div class="p"> <table class="singleColumn"> <tr> <td> <div class="pN">463</div> <div class="G">Atha tvaṁ kena vaṇṇena,</div> </td> </tr> <tr> <td> <div class="G">kena vā anusāsitā;</div> </td> </tr> <tr> <td> <div class="G">Kīdiseneva dānena,</div> </td> </tr> <tr> <td> <div class="G">subbatena yasassinī.</div> </td> </tr> </table> </div>
</div>
<div class="q" id="p_19Vv_464"> <div class="divNumber">625.</div> <div class="p"> <table class="singleColumn"> <tr> <td> <div class="pN">464</div> <div class="G">Yasaṁ etādisaṁ pattā,</div> </td> </tr> <tr> <td> <div class="G">visesaṁ vipulamajjhagā;</div> </td> </tr> <tr> <td> <div class="G">Devate pucchitācikkha,</div> </td> </tr> <tr> <td> <div class="G">kissa kammassidaṁ phalan”ti.</div> </td> </tr> </table> </div>
</div>
<div class="q" id="p_19Vv_465"> <div class="divNumber">626.</div> <div class="p"> <table class="singleColumn"> <tr> <td> <div class="pN">465</div> <div class="G">“Aṭṭheva piṇḍapātāni,</div> </td> </tr> <tr> <td> <div class="G">yaṁ dānaṁ adadaṁ pure;</div> </td> </tr> <tr> <td> <div class="G">Dakkhiṇeyyassa saṁghassa,</div> </td> </tr> <tr> <td> <div class="G">pasannā sehi pāṇibhi.</div> </td> </tr> </table> </div>
</div>
<div class="q" id="p_19Vv_466"> <div class="divNumber">627--628.</div> <div class="p"> <table class="singleColumn"> <tr> <td> <div class="pN">466</div> <div class="G">Tena metādiso vaṇṇo,</div> </td> </tr> <tr> <td> <div class="G">…pe…</div> </td> </tr> <tr> <td> <div class="G">vaṇṇo ca me sabbadisā pabhāsatī”ti.</div> </td> </tr> </table> </div>
</div>
<div class="q" id="p_19Vv_467"> <div class="divNumber">629.</div> <div class="p"> <table class="singleColumn"> <tr> <td> <div class="pN">467</div> <div class="G">“Ahaṁ tayā bahutare bhikkhū,</div> </td> </tr> <tr> <td> <div class="G">Saññate brahmacārayo;</div> </td> </tr> <tr> <td> <div class="G">Tappesiṁ annapānena,</div> </td> </tr> <tr> <td> <div class="G">Pasannā sehi pāṇibhi.</div> </td> </tr> </table> </div>
</div>
<div class="q" id="p_19Vv_468"> <div class="divNumber">630.</div> <div class="p"> <table class="singleColumn"> <tr> <td> <div class="pN">468</div> <div class="G">Tayā bahutaraṁ datvā,</div> </td> </tr> <tr> <td> <div class="G">hīnakāyūpagā ahaṁ;</div> </td> </tr> <tr> <td> <div class="G">Kathaṁ tvaṁ appataraṁ datvā,</div> </td> </tr> <tr> <td> <div class="G">visesaṁ vipulamajjhagā;</div> </td> </tr> <tr> <td> <div class="G">Devate pucchitācikkha,</div> </td> </tr> <tr> <td> <div class="G">kissa kammassidaṁ phalan”ti.</div> </td> </tr> </table> </div>
</div>
<div class="q" id="p_19Vv_469"> <div class="divNumber">631.</div> <div class="p"> <table class="singleColumn"> <tr> <td> <div class="pN">469</div> <div class="G">“Manobhāvanīyo bhikkhu,</div> </td> </tr> <tr> <td> <div class="G">sandiṭṭho me pure ahu;</div> </td> </tr> <tr> <td> <div class="G">Tāhaṁ bhattena nimantesiṁ,</div> </td> </tr> <tr> <td> <div class="G">revataṁ attanaṭṭhamaṁ.</div> </td> </tr> </table> </div>
</div>
<div class="q" id="p_19Vv_470"> <div class="divNumber">632.</div> <div class="p"> <table class="singleColumn"> <tr> <td> <div class="pN">470</div> <div class="G">So me atthapurekkhāro,</div> </td> </tr> <tr> <td> <div class="G">anukampāya revato;</div> </td> </tr> <tr> <td> <div class="G">Saṁghe dehīti maṁvoca,</div> </td> </tr> <tr> <td> <div class="G">tassāhaṁ vacanaṁ kariṁ.</div> </td> </tr> </table> </div>
</div>
<div class="q" id="p_19Vv_471"> <div class="divNumber">633.</div> <div class="p"> <table class="singleColumn"> <tr> <td> <div class="pN">471</div> <div class="G">Sā dakkhiṇā saṁghagatā,</div> </td> </tr> <tr> <td> <div class="G">appameyye patiṭṭhitā;</div> </td> </tr> <tr> <td> <div class="G">Puggalesu tayā dinnaṁ,</div> </td> </tr> <tr> <td> <div class="G">na taṁ tava mahapphalan”ti.</div> </td> </tr> </table> </div>
</div>
<div class="q" id="p_19Vv_472"> <div class="divNumber">634.</div> <div class="p"> <table class="singleColumn"> <tr> <td> <div class="pN">472</div> <div class="G">“Idānevāhaṁ jānāmi,</div> </td> </tr> <tr> <td> <div class="G">saṁghe dinnaṁ mahapphalaṁ;</div> </td> </tr> <tr> <td> <div class="G">Sāhaṁ gantvā manussattaṁ,</div> </td> </tr> <tr> <td> <div class="G">vadaññū vītamaccharā;</div> </td> </tr> <tr> <td> <div class="G">Saṁghe dānāni dassāmi,</div> </td> </tr> <tr> <td> <div class="G">appamattā punappunan”ti.</div> </td> </tr> </table> </div>
</div>
<div class="q" id="p_19Vv_473"> <div class="divNumber">635.</div> <div class="p"> <table class="singleColumn"> <tr> <td> <div class="pN">473</div> <div class="G">“Kā esā devatā bhadde,</div> </td> </tr> <tr> <td> <div class="G">tayā mantayate saha;</div> </td> </tr> <tr> <td> <div class="G">Sabbe deve tāvatiṁse,</div> </td> </tr> <tr> <td> <div class="G">vaṇṇena atirocatī”ti.</div> </td> </tr> </table> </div>
</div>
<div class="q" id="p_19Vv_474"> <div class="divNumber">636.</div> <div class="p"> <table class="singleColumn"> <tr> <td> <div class="pN">474</div> <div class="G">“Manussabhūtā devinda,</div> </td> </tr> <tr> <td> <div class="G">pubbe mānusake bhave;</div> </td> </tr> <tr> <td> <div class="G">Sahabhariyā ca me āsi,</div> </td> </tr> <tr> <td> <div class="G">bhaginī ca kaniṭṭhikā;</div> </td> </tr> <tr> <td> <div class="G">Saṁghe dānāni datvāna,</div> </td> </tr> <tr> <td> <div class="G">katapuññā virocatī”ti.</div> </td> </tr> </table> </div>
</div>
<div class="q" id="p_19Vv_475"> <div class="divNumber">637.</div> <div class="p"> <table class="singleColumn"> <tr> <td> <div class="pN">475</div> <div class="G">“Dhammena pubbe bhaginī,</div> </td> </tr> <tr> <td> <div class="G">tayā bhadde virocati;</div> </td> </tr> <tr> <td> <div class="G">Yaṁ saṁghamhi appameyye,</div> </td> </tr> <tr> <td> <div class="G">patiṭṭhāpesi dakkhiṇaṁ”.</div> </td> </tr> </table> </div>
</div>
<div class="q" id="p_19Vv_476"> <div class="divNumber">638.</div> <div class="p"> <table class="singleColumn"> <tr> <td> <div class="pN">476</div> <div class="G">“Pucchito hi mayā buddho,</div> </td> </tr> <tr> <td> <div class="G">gijjhakūṭamhi pabbate;</div> </td> </tr> <tr> <td> <div class="G">Vipākaṁ saṁvibhāgassa,</div> </td> </tr> <tr> <td> <div class="G">yattha dinnaṁ mahapphalaṁ.</div> </td> </tr> </table> </div>
</div>
<div class="q" id="p_19Vv_477"> <div class="divNumber">639.</div> <div class="p"> <table class="singleColumn"> <tr> <td> <div class="pN">477</div> <div class="G">Yajamānānaṁ manussānaṁ,</div> </td> </tr> <tr> <td> <div class="G">puññapekkhāna pāṇinaṁ;</div> </td> </tr> <tr> <td> <div class="G">Karotaṁ opadhikaṁ puññaṁ,</div> </td> </tr> <tr> <td> <div class="G">yattha dinnaṁ mahapphalaṁ.</div> </td> </tr> </table> </div>
</div>
<div class="q" id="p_19Vv_478"> <div class="divNumber">640.</div> <div class="p"> <table class="singleColumn"> <tr> <td> <div class="pN">478</div> <div class="G">Taṁ me buddho viyākāsi,</div> </td> </tr> <tr> <td> <div class="G">jānaṁ kammaphalaṁ sakaṁ;</div> </td> </tr> <tr> <td> <div class="G">Vipākaṁ saṁvibhāgassa,</div> </td> </tr> <tr> <td> <div class="G">yattha dinnaṁ mahapphalaṁ.</div> </td> </tr> </table> </div>
</div>
<div class="q" id="p_19Vv_479"> <div class="divNumber">641.</div> <div class="p"> <table class="singleColumn"> <tr> <td> <div class="pN">479</div> <div class="G">Cattāro ca paṭipannā,</div> </td> </tr> <tr> <td> <div class="G">cattāro ca phale ṭhitā;</div> </td> </tr> <tr> <td> <div class="G">Esa saṁgho ujubhūto,</div> </td> </tr> <tr> <td> <div class="G">paññāsīlasamāhito.</div> </td> </tr> </table> </div>
</div>
<div class="q" id="p_19Vv_480"> <div class="divNumber">642.</div> <div class="p"> <table class="singleColumn"> <tr> <td> <div class="pN">480</div> <div class="G">Yajamānānaṁ manussānaṁ,</div> </td> </tr> <tr> <td> <div class="G">puññapekkhāna pāṇinaṁ;</div> </td> </tr> <tr> <td> <div class="G">Karotaṁ opadhikaṁ puññaṁ,</div> </td> </tr> <tr> <td> <div class="G">saṁghe dinnaṁ mahapphalaṁ.</div> </td> </tr> </table> </div>
</div>
<div class="q" id="p_19Vv_481"> <div class="divNumber">643.</div> <div class="p"> <table class="singleColumn"> <tr> <td> <div class="pN">481</div> <div class="G">Eso hi saṁgho vipulo mahaggato,</div> </td> </tr> <tr> <td> <div class="G">Esappameyyo udadhīva sāgaro;</div> </td> </tr> <tr> <td> <div class="G">Ete hi seṭṭhā naravīrasāvakā,</div> </td> </tr> <tr> <td> <div class="G">Pabhaṅkarā dhammamudīrayanti.</div> </td> </tr> </table> </div>
</div>
<div class="q" id="p_19Vv_482"> <div class="divNumber">644.</div> <div class="p"> <table class="singleColumn"> <tr> <td> <div class="pN">482</div> <div class="G">Tesaṁ sudinnaṁ suhutaṁ suyiṭṭhaṁ,</div> </td> </tr> <tr> <td> <div class="G">Ye saṁghamuddissa dadanti dānaṁ;</div> </td> </tr> <tr> <td> <div class="G">Sā dakkhiṇā saṁghagatā patiṭṭhitā,</div> </td> </tr> <tr> <td> <div class="G">Mahapphalā lokavidūna vaṇṇitā.</div> </td> </tr> </table> </div>
</div>
<div class="q" id="p_19Vv_483"> <div class="divNumber">645.</div> <div class="p"> <table class="singleColumn"> <tr> <td> <div class="pN">483</div> <div class="G">Etādisaṁ yaññamanussarantā,</div> </td> </tr> <tr> <td> <div class="G">Ye vedajātā vicaranti loke;</div> </td> </tr> <tr> <td> <div class="G">Vineyya maccheramalaṁ samūlaṁ,</div> </td> </tr> <tr> <td> <div class="G">Aninditā saggamupenti ṭhānan”ti.</div> </td> </tr> </table> </div>
</div>
<div class="CENTER" id="p_19Vv_484">
<span class="pN">484</span>Daddallavimānaṁ chaṭṭhaṁ.</div>
</html>

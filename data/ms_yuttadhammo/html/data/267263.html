<html>
<div class="i">13.9 Gaṇṭhipupphiyattheraapadāna</div>
<div class="h">Sereyyavagga</div>
<div class="h">Gaṇṭhipupphiyattheraapadāna</div>
<div class="q" id="p_20Ap1_2160"> <div class="divNumber">91.</div> <div class="p"> <table class="singleColumn"> <tr> <td> <div class="pN">2160</div> <div class="G">“Suvaṇṇavaṇṇo sambuddho,</div> </td> </tr> <tr> <td> <div class="G">vipassī dakkhiṇāraho;</div> </td> </tr> <tr> <td> <div class="G">Purakkhato sāvakehi,</div> </td> </tr> <tr> <td> <div class="G">ārāmā abhinikkhami.</div> </td> </tr> </table> </div>
</div>
<div class="q" id="p_20Ap1_2161"> <div class="divNumber">92.</div> <div class="p"> <table class="singleColumn"> <tr> <td> <div class="pN">2161</div> <div class="G">Disvānahaṁ buddhaseṭṭhaṁ,</div> </td> </tr> <tr> <td> <div class="G">sabbaññuṁ tamanāsakaṁ;</div> </td> </tr> <tr> <td> <div class="G">Pasannacitto sumano,</div> </td> </tr> <tr> <td> <div class="G">gaṇṭhipupphaṁ apūjayiṁ.</div> </td> </tr> </table> </div>
</div>
<div class="q" id="p_20Ap1_2162"> <div class="divNumber">93.</div> <div class="p"> <table class="singleColumn"> <tr> <td> <div class="pN">2162</div> <div class="G">Tena cittappasādena,</div> </td> </tr> <tr> <td> <div class="G">dvipadindassa tādino;</div> </td> </tr> <tr> <td> <div class="G">Haṭṭho haṭṭhena cittena,</div> </td> </tr> <tr> <td> <div class="G">puna vandiṁ tathāgataṁ.</div> </td> </tr> </table> </div>
</div>
<div class="q" id="p_20Ap1_2163"> <div class="divNumber">94.</div> <div class="p"> <table class="singleColumn"> <tr> <td> <div class="pN">2163</div> <div class="G">Ekanavutito kappe,</div> </td> </tr> <tr> <td> <div class="G">yaṁ pupphamabhiropayiṁ;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">buddhapūjāyidaṁ phalaṁ.</div> </td> </tr> </table> </div>
</div>
<div class="q" id="p_20Ap1_2164"> <div class="divNumber">95.</div> <div class="p"> <table class="singleColumn"> <tr> <td> <div class="pN">2164</div> <div class="G">Ekatālīsito kappe,</div> </td> </tr> <tr> <td> <div class="G">caraṇo nāma khattiyo;</div> </td> </tr> <tr> <td> <div class="G">Sattaratanasampanno,</div> </td> </tr> <tr> <td> <div class="G">cakkavattī mahabbalo.</div> </td> </tr> </table> </div>
</div>
<div class="q" id="p_20Ap1_2165"> <div class="divNumber">96.</div> <div class="p"> <table class="singleColumn"> <tr> <td> <div class="pN">2165</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_2166"> <div class="p">
<span class="pN">2166</span>Itthaṁ sudaṁ āyasmā gaṇṭhipupphiyo thero imā gāthāyo abhāsitthāti. </div>
</div>
<div class="CENTER" id="p_20Ap1_2167">
<span class="pN">2167</span>Gaṇṭhipupphiyattherassāpadānaṁ navamaṁ.</div>
</html>

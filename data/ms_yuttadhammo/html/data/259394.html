<html>
<div class="i">10.8.1--7 Paṭiccādivāra</div>
<div class="h">Mahantaraduka</div>
<div class="h">Cittānuparivattiduka</div>
<div class="h">Paṭiccādivāra</div>
<div class="q" id="p_38P2_3001"> <div class="divNumber">277.</div> <div class="p">
<span class="pN">3001</span>Cittānuparivattiṁ dhammaṁ paṭicca cittānuparivattī dhammo uppajjati hetupaccayā—  cittānuparivattiṁ ekaṁ khandhaṁ paṭicca dve khandhā cittānuparivattiṁ cittasamuṭṭhānañca rūpaṁ, dve khandhe…pe…  paṭisandhikkhaṇe…pe… . (Yathā cittasahabhūdukaṁ evaṁ imaṁ dukaṁ kātabbaṁ, ninnānākaraṇaṁ.) </div>
</div>
<div class="CENTER" id="p_38P2_3002">
<span class="pN">3002</span>Cittānuparivattidukaṁ niṭṭhitaṁ.</div>
</html>

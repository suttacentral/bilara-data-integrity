<html>
<div class="i">4.2.8 Kammanidānasutta</div>
<div class="h">Catutthapaṇṇāsaka</div>
<div class="h">Jāṇussoṇivagga</div>
<div class="h">Kammanidānasutta</div>
<div class="q" id="p_17A10_1240"> <div class="divNumber">174.</div> <div class="p">
<span class="pN">1240</span>“Pāṇātipātampāhaṁ, bhikkhave, tividhaṁ vadāmi—  lobhahetukampi, dosahetukampi, mohahetukampi. </div>
</div>
<div class="q" id="p_17A10_1241"> <div class="p">
<span class="pN">1241</span>Adinnādānampāhaṁ, bhikkhave, tividhaṁ vadāmi—  lobhahetukampi, dosahetukampi, mohahetukampi. </div>
</div>
<div class="q" id="p_17A10_1242"> <div class="p">
<span class="pN">1242</span>Kāmesumicchācārampāhaṁ, bhikkhave, tividhaṁ vadāmi—  lobhahetukampi, dosahetukampi, mohahetukampi. </div>
</div>
<div class="q" id="p_17A10_1243"> <div class="p">
<span class="pN">1243</span>Musāvādampāhaṁ, bhikkhave, tividhaṁ vadāmi—  lobhahetukampi, dosahetukampi, mohahetukampi. </div>
</div>
<div class="q" id="p_17A10_1244"> <div class="p">
<span class="pN">1244</span>Pisuṇavācampāhaṁ, bhikkhave, tividhaṁ vadāmi—  lobhahetukampi, dosahetukampi, mohahetukampi. </div>
</div>
<div class="q" id="p_17A10_1245"> <div class="p">
<span class="pN">1245</span>Pharusavācampāhaṁ, bhikkhave, tividhaṁ vadāmi—  lobhahetukampi, dosahetukampi, mohahetukampi. </div>
</div>
<div class="q" id="p_17A10_1246"> <div class="p">
<span class="pN">1246</span>Samphappalāpampāhaṁ, bhikkhave, tividhaṁ vadāmi—  lobhahetukampi, dosahetukampi, mohahetukampi. </div>
</div>
<div class="q" id="p_17A10_1247"> <div class="p">
<span class="pN">1247</span>Abhijjhampāhaṁ, bhikkhave, tividhaṁ vadāmi—  lobhahetukampi, dosahetukampi, mohahetukampi. </div>
</div>
<div class="q" id="p_17A10_1248"> <div class="p">
<span class="pN">1248</span>Byāpādampāhaṁ, bhikkhave, tividhaṁ vadāmi—  lobhahetukampi, dosahetukampi, mohahetukampi. </div>
</div>
<div class="q" id="p_17A10_1249"> <div class="p">
<span class="pN">1249</span>Micchādiṭṭhimpāhaṁ, bhikkhave, tividhaṁ vadāmi—  lobhahetukampi, dosahetukampi, mohahetukampi. Iti kho, bhikkhave, lobho kammanidānasambhavo, doso kammanidānasambhavo, moho kammanidānasambhavo. Lobhakkhayā kammanidānasaṅkhayo, dosakkhayā kammanidānasaṅkhayo, mohakkhayā kammanidānasaṅkhayo”ti. </div>
</div>
<div class="CENTER" id="p_17A10_1250">
<span class="pN">1250</span>Aṭṭhamaṁ.</div>
</html>

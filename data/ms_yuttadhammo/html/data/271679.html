<html>
<div class="i">11 Dasuttarasutta</div> <div class="h">Dasuttarasutta</div>
<div class="q" id="p_8D_1132"> <div class="divNumber">350.</div> <div class="p">
<span class="pN">1132</span>Evaṁ me sutaṁ— ekaṁ samayaṁ bhagavā campāyaṁ viharati gaggarāya pokkharaṇiyā tīre mahatā bhikkhusaṁghena saddhiṁ pañcamattehi bhikkhusatehi. Tatra kho āyasmā sāriputto bhikkhū āmantesi— “āvuso bhikkhave”ti. “Āvuso”ti kho te bhikkhū āyasmato sāriputtassa paccassosuṁ. Āyasmā sāriputto etadavoca— </div>
</div>
<div class="h">Dasuttarasutta</div>
<div class="q" id="p_8D_1133"> <div class="p"> <table class="singleColumn"> <tr> <td> <div class="pN">1133</div> <div class="G">“Dasuttaraṁ pavakkhāmi,</div> </td> </tr> <tr> <td> <div class="G">dhammaṁ nibbānapattiyā;</div> </td> </tr> <tr> <td> <div class="G">Dukkhassantakiriyāya,</div> </td> </tr> <tr> <td> <div class="G">sabbaganthappamocanaṁ.</div> </td> </tr> </table> </div>
</div>
</html>

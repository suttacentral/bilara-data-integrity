<html>
<div class="i">3.2.2 Anupanāhīsutta</div>
<div class="h">Mātugāmasaṁyutta</div>
<div class="h">Dutiyapeyyālavagga</div>
<div class="h">Anupanāhīsutta</div>
<div class="q" id="p_13S4_1276"> <div class="divNumber">295.</div> <div class="p">
<span class="pN">1276</span>“Pañcahi, anuruddha, dhammehi samannāgato mātugāmo kāyassa bhedā paraṁ maraṇā sugatiṁ saggaṁ lokaṁ upapajjati. Katamehi pañcahi? Saddho ca hoti, hirimā ca hoti, ottappī ca hoti, anupanāhī ca hoti, paññavā ca hoti— imehi kho, anuruddha, pañcahi dhammehi samannāgato mātugāmo kāyassa bhedā paraṁ maraṇā sugatiṁ saggaṁ lokaṁ upapajjatī”ti. </div>
</div>
<div class="CENTER" id="p_13S4_1277">
<span class="pN">1277</span>Dutiyaṁ.</div>
</html>

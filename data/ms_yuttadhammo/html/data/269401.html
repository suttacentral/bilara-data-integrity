<html>
<div class="i">15.1.12 Pañcapaṇḍitajātaka</div>
<div class="h">Vīsatinipāta</div>
<div class="h">Mātaṅgavagga</div>
<div class="h">Pañcapaṇḍitajātaka</div>
<div class="q" id="p_22J_3178"> <div class="divNumber">315.</div> <div class="p"> <table class="singleColumn"> <tr> <td> <div class="pN">3178</div> <div class="G">“Pañca paṇḍitā samāgatāttha,</div> </td> </tr> <tr> <td> <div class="G">Pañhā me paṭibhāti taṁ suṇātha;</div> </td> </tr> <tr> <td> <div class="G">Nindiyamatthaṁ pasaṁsiyaṁ vā,</div> </td> </tr> <tr> <td> <div class="G">Kassevāvikareyya guyhamatthaṁ”.</div> </td> </tr> </table> </div>
</div>
<div class="q" id="p_22J_3179"> <div class="divNumber">316.</div> <div class="p"> <table class="singleColumn"> <tr> <td> <div class="pN">3179</div> <div class="G">“Tvaṁ āvikarohi bhūmipāla,</div> </td> </tr> <tr> <td> <div class="G">Bhattā bhārasaho tuvaṁ vade taṁ;</div> </td> </tr> <tr> <td> <div class="G">Tava chandarucīni sammasitvā,</div> </td> </tr> <tr> <td> <div class="G">Atha vakkhanti janinda pañca dhīrā”.</div> </td> </tr> </table> </div>
</div>
<div class="q" id="p_22J_3180"> <div class="divNumber">317.</div> <div class="p"> <table class="singleColumn"> <tr> <td> <div class="pN">3180</div> <div class="G">“Yā sīlavatī anaññatheyyā,</div> </td> </tr> <tr> <td> <div class="G">Bhattucchandavasānugā manāpā;</div> </td> </tr> <tr> <td> <div class="G">Nindiyamatthaṁ pasaṁsiyaṁ vā,</div> </td> </tr> <tr> <td> <div class="G">Bhariyāyāvikareyya guyhamatthaṁ”.</div> </td> </tr> </table> </div>
</div>
<div class="q" id="p_22J_3181"> <div class="divNumber">318.</div> <div class="p"> <table class="singleColumn"> <tr> <td> <div class="pN">3181</div> <div class="G">“Yo kicchagatassa āturassa,</div> </td> </tr> <tr> <td> <div class="G">Saraṇaṁ hoti gatī parāyanañca;</div> </td> </tr> <tr> <td> <div class="G">Nindiyamatthaṁ pasaṁsiyaṁ vā,</div> </td> </tr> <tr> <td> <div class="G">Sakhino vāvikareyya guyhamatthaṁ”.</div> </td> </tr> </table> </div>
</div>
<div class="q" id="p_22J_3182"> <div class="divNumber">319.</div> <div class="p"> <table class="singleColumn"> <tr> <td> <div class="pN">3182</div> <div class="G">“Jeṭṭho atha majjhimo kaniṭṭho,</div> </td> </tr> <tr> <td> <div class="G">Yo ce sīlasamāhito ṭhitatto;</div> </td> </tr> <tr> <td> <div class="G">Nindiyamatthaṁ pasaṁsiyaṁ vā,</div> </td> </tr> <tr> <td> <div class="G">Bhātu vāvīkareyya guyhamatthaṁ”.</div> </td> </tr> </table> </div>
</div>
<div class="q" id="p_22J_3183"> <div class="divNumber">320.</div> <div class="p"> <table class="singleColumn"> <tr> <td> <div class="pN">3183</div> <div class="G">“Yo ve pituhadayassa paddhagū,</div> </td> </tr> <tr> <td> <div class="G">Anujāto pitaraṁ anomapañño;</div> </td> </tr> <tr> <td> <div class="G">Nindiyamatthaṁ pasaṁsiyaṁ vā,</div> </td> </tr> <tr> <td> <div class="G">Puttassāvikareyya guyhamatthaṁ”.</div> </td> </tr> </table> </div>
</div>
<div class="q" id="p_22J_3184"> <div class="divNumber">321.</div> <div class="p"> <table class="singleColumn"> <tr> <td> <div class="pN">3184</div> <div class="G">“Mātā dvipadājanindaseṭṭha,</div> </td> </tr> <tr> <td> <div class="G">Yā naṁ poseti chandasā piyena;</div> </td> </tr> <tr> <td> <div class="G">Nindiyamatthaṁ pasaṁsiyaṁ vā,</div> </td> </tr> <tr> <td> <div class="G">Mātuyāvīkareyya guyhamatthaṁ”.</div> </td> </tr> </table> </div>
</div>
<div class="q" id="p_22J_3185"> <div class="divNumber">322.</div> <div class="p"> <table class="singleColumn"> <tr> <td> <div class="pN">3185</div> <div class="G">“Guyhassa hi guyhameva sādhu,</div> </td> </tr> <tr> <td> <div class="G">Na hi guyhassa pasatthamāvikammaṁ;</div> </td> </tr> <tr> <td> <div class="G">Anipphannatā saheyya dhīro,</div> </td> </tr> <tr> <td> <div class="G">Nipphannova yathāsukhaṁ bhaṇeyya”.</div> </td> </tr> </table> </div>
</div>
<div class="q" id="p_22J_3186"> <div class="divNumber">323.</div> <div class="p"> <table class="singleColumn"> <tr> <td> <div class="pN">3186</div> <div class="G">“Kiṁ tvaṁ vimanosi rājaseṭṭha,</div> </td> </tr> <tr> <td> <div class="G">Dvipadajaninda vacanaṁ suṇoma metaṁ;</div> </td> </tr> <tr> <td> <div class="G">Kiṁ cintayamāno dummanosi,</div> </td> </tr> <tr> <td> <div class="G">Nūna deva aparādho atthi mayhaṁ”.</div> </td> </tr> </table> </div>
</div>
<div class="q" id="p_22J_3187"> <div class="divNumber">324.</div> <div class="p"> <table class="singleColumn"> <tr> <td> <div class="pN">3187</div> <div class="G">“‘Paṇhe vajjho mahosadho’ti,</div> </td> </tr> <tr> <td> <div class="G">Āṇatto me vadhāya bhūripañño;</div> </td> </tr> <tr> <td> <div class="G">Taṁ cintayamāno dummanosmi,</div> </td> </tr> <tr> <td> <div class="G">Na hi devī aparādho atthi tuyhaṁ”.</div> </td> </tr> </table> </div>
</div>
<div class="q" id="p_22J_3188"> <div class="divNumber">325.</div> <div class="p"> <table class="singleColumn"> <tr> <td> <div class="pN">3188</div> <div class="G">“Abhidosagato dāni ehisi,</div> </td> </tr> <tr> <td> <div class="G">Kiṁ sutvā kiṁ saṅkate mano te;</div> </td> </tr> <tr> <td> <div class="G">Ko te kimavoca bhūripañña,</div> </td> </tr> <tr> <td> <div class="G">Iṅgha vacanaṁ suṇoma brūhi metaṁ”.</div> </td> </tr> </table> </div>
</div>
<div class="q" id="p_22J_3189"> <div class="divNumber">326.</div> <div class="p"> <table class="singleColumn"> <tr> <td> <div class="pN">3189</div> <div class="G">“‘Paṇhe vajjho mahosadho’ti,</div> </td> </tr> <tr> <td> <div class="G">Yadi te mantayitaṁ janinda dosaṁ;</div> </td> </tr> <tr> <td> <div class="G">Bhariyāya rahogato asaṁsi,</div> </td> </tr> <tr> <td> <div class="G">Guyhaṁ pātukataṁ sutaṁ mametaṁ”.</div> </td> </tr> </table> </div>
</div>
<div class="q" id="p_22J_3190"> <div class="divNumber">327.</div> <div class="p"> <table class="singleColumn"> <tr> <td> <div class="pN">3190</div> <div class="G">“Yaṁ sālavanasmiṁ senako,</div> </td> </tr> <tr> <td> <div class="G">Pāpakammaṁ akāsi asabbhirūpaṁ;</div> </td> </tr> <tr> <td> <div class="G">Sakhinova rahogato asaṁsi,</div> </td> </tr> <tr> <td> <div class="G">Guyhaṁ pātukataṁ sutaṁ mametaṁ.</div> </td> </tr> </table> </div>
</div>
<div class="q" id="p_22J_3191"> <div class="divNumber">328.</div> <div class="p"> <table class="singleColumn"> <tr> <td> <div class="pN">3191</div> <div class="G">Pukkusa purisassa te janinda,</div> </td> </tr> <tr> <td> <div class="G">Uppanno rogo arājayutto;</div> </td> </tr> <tr> <td> <div class="G">Bhātuñca rahogato asaṁsi,</div> </td> </tr> <tr> <td> <div class="G">Guyhaṁ pātukataṁ sutaṁ mametaṁ.</div> </td> </tr> </table> </div>
</div>
<div class="q" id="p_22J_3192"> <div class="divNumber">329.</div> <div class="p"> <table class="singleColumn"> <tr> <td> <div class="pN">3192</div> <div class="G">Ābādhoyaṁ asabbhirūpo,</div> </td> </tr> <tr> <td> <div class="G">Kāmindo naradevena phuṭṭho;</div> </td> </tr> <tr> <td> <div class="G">Puttassa rahogato asaṁsi,</div> </td> </tr> <tr> <td> <div class="G">Guyhaṁ pātukataṁ sutaṁ mametaṁ.</div> </td> </tr> </table> </div>
</div>
<div class="q" id="p_22J_3193"> <div class="divNumber">330.</div> <div class="p"> <table class="singleColumn"> <tr> <td> <div class="pN">3193</div> <div class="G">Aṭṭhavaṅkaṁ maṇiratanaṁ uḷāraṁ,</div> </td> </tr> <tr> <td> <div class="G">Sakko te adadā pitāmahassa;</div> </td> </tr> <tr> <td> <div class="G">Devindassa gataṁ tadajja hatthaṁ,</div> </td> </tr> <tr> <td> <div class="G">Mātuñca rahogato asaṁsi;</div> </td> </tr> <tr> <td> <div class="G">Guyhaṁ pātukataṁ sutaṁ mametaṁ.</div> </td> </tr> </table> </div>
</div>
<div class="q" id="p_22J_3194"> <div class="divNumber">331.</div> <div class="p"> <table class="singleColumn"> <tr> <td> <div class="pN">3194</div> <div class="G">Guyhassa hi guyhameva sādhu,</div> </td> </tr> <tr> <td> <div class="G">Na hi guyhassa pasatthamāvikammaṁ;</div> </td> </tr> <tr> <td> <div class="G">Anipphannatā saheyya dhīro,</div> </td> </tr> <tr> <td> <div class="G">Nipphannova yathāsukhaṁ bhaṇeyya.</div> </td> </tr> </table> </div>
</div>
<div class="q" id="p_22J_3195"> <div class="divNumber">332.</div> <div class="p"> <table class="singleColumn"> <tr> <td> <div class="pN">3195</div> <div class="G">Na guyhamatthaṁ vivareyya,</div> </td> </tr> <tr> <td> <div class="G">rakkheyya naṁ yathā nidhiṁ;</div> </td> </tr> <tr> <td> <div class="G">Na hi pātukato sādhu,</div> </td> </tr> <tr> <td> <div class="G">guyho attho pajānatā.</div> </td> </tr> </table> </div>
</div>
<div class="q" id="p_22J_3196"> <div class="divNumber">333.</div> <div class="p"> <table class="singleColumn"> <tr> <td> <div class="pN">3196</div> <div class="G">Thiyā guyhaṁ na saṁseyya,</div> </td> </tr> <tr> <td> <div class="G">amittassa ca paṇḍito;</div> </td> </tr> <tr> <td> <div class="G">Yo cāmisena saṁhīro,</div> </td> </tr> <tr> <td> <div class="G">hadayattheno ca yo naro.</div> </td> </tr> </table> </div>
</div>
<div class="q" id="p_22J_3197"> <div class="divNumber">334.</div> <div class="p"> <table class="singleColumn"> <tr> <td> <div class="pN">3197</div> <div class="G">Guyhamatthaṁ asambuddhaṁ,</div> </td> </tr> <tr> <td> <div class="G">sambodhayati yo naro;</div> </td> </tr> <tr> <td> <div class="G">Mantabhedabhayā tassa,</div> </td> </tr> <tr> <td> <div class="G">dāsabhūto titikkhati.</div> </td> </tr> </table> </div>
</div>
<div class="q" id="p_22J_3198"> <div class="divNumber">335.</div> <div class="p"> <table class="singleColumn"> <tr> <td> <div class="pN">3198</div> <div class="G">Yāvanto purisassatthaṁ,</div> </td> </tr> <tr> <td> <div class="G">guyhaṁ jānanti mantinaṁ;</div> </td> </tr> <tr> <td> <div class="G">Tāvanto tassa ubbegā,</div> </td> </tr> <tr> <td> <div class="G">tasmā guyhaṁ na vissaje.</div> </td> </tr> </table> </div>
</div>
<div class="q" id="p_22J_3199"> <div class="divNumber">336.</div> <div class="p"> <table class="singleColumn"> <tr> <td> <div class="pN">3199</div> <div class="G">Vivicca bhāseyya divā rahassaṁ,</div> </td> </tr> <tr> <td> <div class="G">Rattiṁ giraṁ nātivelaṁ pamuñce;</div> </td> </tr> <tr> <td> <div class="G">Upassutikā hi suṇanti mantaṁ,</div> </td> </tr> <tr> <td> <div class="G">Tasmā manto khippamupeti bhedan”ti.</div> </td> </tr> </table> </div>
</div>
<div class="CENTER" id="p_22J_3200">
<span class="pN">3200</span>Pañcapaṇḍitajātakaṁ dvādasamaṁ.</div>
</html>

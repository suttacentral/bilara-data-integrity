<html>
<div class="i">11.1.54 Uṇhavalāhakasutta</div>
<div class="h">Valāhakasaṁyutta</div>
<div class="h">Valāhakavagga</div>
<div class="h">Uṇhavalāhakasutta</div>
<div class="q" id="p_13S3_1226"> <div class="divNumber">603.</div> <div class="p">
<span class="pN">1226</span>Sāvatthinidānaṁ. Ekamantaṁ nisinno kho so bhikkhu bhagavantaṁ etadavoca— “ko nu kho, bhante, hetu, ko paccayo, yenekadā uṇhaṁ hotī”ti? “Santi, bhikkhu, uṇhavalāhakā nāma devā. Tesaṁ yadā evaṁ hoti— ‘yannūna mayaṁ sakāya ratiyā vaseyyāmā’ti, tesaṁ taṁ cetopaṇidhimanvāya uṇhaṁ hoti. Ayaṁ kho, bhikkhu, hetu, ayaṁ paccayo, yenekadā uṇhaṁ hotī”ti. </div>
</div>
<div class="CENTER" id="p_13S3_1227">
<span class="pN">1227</span>Catupaññāsamaṁ.</div>
</html>

<html>
<div class="i">1.14.2 Yogasutta</div>
<div class="h">Maggasaṁyutta</div>
<div class="h">Oghavagga</div>
<div class="h">Yogasutta</div>
<div class="q" id="p_14S5_337"> <div class="divNumber">173.</div> <div class="p">
<span class="pN">337</span>“Cattārome, bhikkhave, yogā. Katame cattāro? Kāmayogo, bhavayogo, diṭṭhiyogo avijjāyogo— ime kho, bhikkhave, cattāro yogā. Imesaṁ kho, bhikkhave, catunnaṁ yogānaṁ abhiññāya pariññāya parikkhayāya pahānāya…pe… ayaṁ ariyo aṭṭhaṅgiko maggo bhāvetabbo”ti. </div>
</div>
<div class="CENTER" id="p_14S5_338">
<span class="pN">338</span>Dutiyaṁ.</div>
</html>

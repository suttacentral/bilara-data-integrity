<html>
<div class="i"> Adhipati</div>
<div class="h">Hetugocchaka</div>
<div class="h">Hetusahetukaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Adhipati</div>
<div class="q" id="p_38P2_388"> <div class="divNumber">139.</div> <div class="p">
<span class="pN">388</span>Hetu ceva sahetuko ca dhammo hetussa ceva sahetukassa ca dhammassa adhipatipaccayena paccayo—  ārammaṇādhipati, sahajātādhipati. <span class="bold">Ārammaṇādhipati</span>—  hetuṁ garuṁ katvā hetū uppajjanti. <span class="bold">Sahajātādhipati</span>—  hetu ceva sahetukādhipati sampayuttakānaṁ hetūnaṁ adhipatipaccayena paccayo. (1) </div>
</div>
<div class="q" id="p_38P2_389"> <div class="p">
<span class="pN">389</span>Hetu ceva sahetuko ca dhammo sahetukassa ceva na ca hetussa dhammassa adhipatipaccayena paccayo—  ārammaṇādhipati, sahajātādhipati. <span class="bold">Ārammaṇādhipati</span>—  hetuṁ garuṁ katvā sahetukā ceva na ca hetū khandhā uppajjanti. <span class="bold">Sahajātādhipati</span>—  hetu ceva sahetukādhipati sampayuttakānaṁ khandhānaṁ adhipatipaccayena paccayo. (2) </div>
</div>
<div class="q" id="p_38P2_390"> <div class="p">
<span class="pN">390</span>Hetu ceva sahetuko ca dhammo hetussa ceva sahetukassa ca sahetukassa ceva na ca hetussa ca dhammassa adhipatipaccayena paccayo—  ārammaṇādhipati, sahajātādhipati. <span class="bold">Ārammaṇādhipati</span>—  hetuṁ garuṁ katvā hetū ca sampayuttakā ca khandhā uppajjanti. <span class="bold">Sahajātādhipati</span>—  hetu ceva sahetukādhipati sampayuttakānaṁ khandhānaṁ hetūnañca adhipatipaccayena paccayo. (3) </div>
</div>
<div class="q" id="p_38P2_391"> <div class="divNumber">140.</div> <div class="p">
<span class="pN">391</span>Sahetuko ceva na ca hetu dhammo sahetukassa ceva na ca hetussa dhammassa adhipatipaccayena paccayo—  ārammaṇādhipati, sahajātādhipati. <span class="bold">Ārammaṇādhipati</span>—  dānaṁ datvā sīlaṁ…pe…  uposathakammaṁ katvā taṁ garuṁ katvā paccavekkhati, pubbe suciṇṇāni…pe…  jhānā vuṭṭhahitvā jhānaṁ garuṁ katvā paccavekkhati, ariyā maggā vuṭṭhahitvā maggaṁ garuṁ katvā paccavekkhanti, phalaṁ garuṁ katvā paccavekkhanti, sahetuke ceva na ca hetū khandhe garuṁ katvā assādeti abhinandati; taṁ garuṁ katvā rāgo uppajjati, diṭṭhi uppajjati. <span class="bold">Sahajātādhipati</span>—  sahetuko ceva na ca hetu adhipati sampayuttakānaṁ khandhānaṁ adhipatipaccayena paccayo. (1) </div>
</div>
<div class="q" id="p_38P2_392"> <div class="p">
<span class="pN">392</span>Sahetuko ceva na ca hetu dhammo hetussa ceva sahetukassa ca dhammassa adhipatipaccayena paccayo—  ārammaṇādhipati, sahajātādhipati. <span class="bold">Ārammaṇādhipati</span>—  dānaṁ datvā…  (paṭhamagamanaṁyeva). <span class="bold">Sahajātādhipati</span>—  sahetuko ceva na ca hetu adhipati sampayuttakānaṁ hetūnaṁ adhipatipaccayena paccayo. (2) </div>
</div>
<div class="q" id="p_38P2_393"> <div class="p">
<span class="pN">393</span>Sahetuko ceva na ca hetu dhammo hetussa ceva sahetukassa ca sahetukassa ceva na ca hetussa ca dhammassa adhipatipaccayena paccayo—  ārammaṇādhipati, sahajātādhipati. <span class="bold">Ārammaṇādhipati</span>—  dānaṁ datvā…  (paṭhamagamanaṁyeva). <span class="bold">Sahajātādhipati</span>—  sahetuko ceva na ca hetu adhipati sampayuttakānaṁ khandhānaṁ hetūnañca adhipatipaccayena paccayo. (3) </div>
</div>
<div class="q" id="p_38P2_394"> <div class="divNumber">141.</div> <div class="p">
<span class="pN">394</span>Hetu ceva sahetuko ca sahetuko ceva na ca hetu ca dhammā hetussa ceva sahetukassa ca dhammassa adhipatipaccayena paccayo. <span class="bold">Ārammaṇādhipati</span>—  hetū ca sampayuttake ca khandhe garuṁ katvā hetū uppajjanti. (1) </div>
</div>
<div class="q" id="p_38P2_395"> <div class="p">
<span class="pN">395</span>Hetu ceva sahetuko ca sahetuko ceva na ca hetu ca dhammā sahetukassa ceva na ca hetussa dhammassa adhipatipaccayena paccayo. <span class="bold">Ārammaṇādhipati</span>—  hetuñca sampayuttake ca khandhe garuṁ katvā sahetukā ceva na ca hetū khandhā uppajjanti. (2) </div>
</div>
<div class="q" id="p_38P2_396"> <div class="p">
<span class="pN">396</span>Hetu ceva sahetuko ca sahetuko ceva na ca hetu ca dhammā hetussa ceva sahetukassa ca sahetukassa ceva na ca hetussa ca dhammassa adhipatipaccayena paccayo. <span class="bold">Ārammaṇādhipati</span>—  hetuñca sampayuttake ca khandhe garuṁ katvā hetū ca sampayuttakā ca khandhā uppajjanti. (3) </div>
</div>
</html>

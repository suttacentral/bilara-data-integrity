<html>
<div class="i">2.3.1--11 Mārādisuttaekādasaka</div>
<div class="h">Rādhasaṁyutta</div>
<div class="h">Āyācanavagga</div>
<div class="h">Mārādisuttaekādasaka</div>
<div class="q" id="p_13S3_875"> <div class="divNumber">182.</div> <div class="p">
<span class="pN">875</span>Sāvatthinidānaṁ. Ekamantaṁ nisinno kho āyasmā rādho bhagavantaṁ etadavoca—  “sādhu me, bhante, bhagavā saṁkhittena dhammaṁ desetu, yamahaṁ bhagavato dhammaṁ sutvā eko vūpakaṭṭho appamatto ātāpī pahitatto vihareyyan”ti. </div>
</div>
<div class="q" id="p_13S3_876"> <div class="p">
<span class="pN">876</span>“Yo kho, rādha, māro; tatra te chando pahātabbo, rāgo pahātabbo, chandarāgo pahātabbo. Ko ca, rādha, māro? Rūpaṁ kho, rādha, māro; tatra te chando pahātabbo, rāgo pahātabbo, chandarāgo pahātabbo. Vedanā māro; tatra te chando pahātabbo…pe…  saññā māro; tatra te chando pahātabbo…pe…  saṅkhārā māro; tatra te chando pahātabbo…pe…  viññāṇaṁ māro; tatra te chando pahātabbo…pe…  yo kho, rādha, māro; tatra te chando pahātabbo, rāgo pahātabbo, chandarāgo pahātabbo”ti. (1) </div>
</div>
<div class="q" id="p_13S3_877"> <div class="divNumber">183.</div> <div class="p">
<span class="pN">877</span>“Yo kho, rādha, māradhammo; tatra te chando pahātabbo, rāgo pahātabbo, chandarāgo pahātabbo…pe… . (2) </div>
</div>
<div class="q" id="p_13S3_878"> <div class="divNumber">184.</div> <div class="p">
<span class="pN">878</span>“Yaṁ kho, rādha, aniccaṁ…pe… . (3) </div>
</div>
<div class="q" id="p_13S3_879"> <div class="divNumber">185.</div> <div class="p">
<span class="pN">879</span>“Yo kho, rādha, aniccadhammo…pe… . (4) </div>
</div>
<div class="q" id="p_13S3_880"> <div class="divNumber">186.</div> <div class="p">
<span class="pN">880</span>“Yaṁ kho, rādha, dukkhaṁ…pe… . (5) </div>
</div>
<div class="q" id="p_13S3_881"> <div class="divNumber">187.</div> <div class="p">
<span class="pN">881</span>“Yo kho, rādha, dukkhadhammo…pe… . (6) </div>
</div>
<div class="q" id="p_13S3_882"> <div class="divNumber">188.</div> <div class="p">
<span class="pN">882</span>“Yo kho, rādha, anattā…pe… . (7) </div>
</div>
<div class="q" id="p_13S3_883"> <div class="divNumber">189.</div> <div class="p">
<span class="pN">883</span>“Yo kho, rādha, anattadhammo…pe… . (8) </div>
</div>
<div class="q" id="p_13S3_884"> <div class="divNumber">190.</div> <div class="p">
<span class="pN">884</span>“Yo kho, rādha, khayadhammo…pe… . (9) </div>
</div>
<div class="q" id="p_13S3_885"> <div class="divNumber">191.</div> <div class="p">
<span class="pN">885</span>“Yo kho, rādha, vayadhammo…pe… . (10) </div>
</div>
<div class="q" id="p_13S3_886"> <div class="divNumber">192.</div> <div class="p">
<span class="pN">886</span>“Yo kho, rādha, samudayadhammo; tatra te chando pahātabbo, rāgo pahātabbo, chandarāgo pahātabbo…pe… . (11) </div>
</div>
</html>

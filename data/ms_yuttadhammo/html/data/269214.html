<html>
<div class="i">4.3.1 Kuṭidūsakajātaka</div>
<div class="h">Catukkanipāta</div>
<div class="h">Kuṭidūsakavagga</div>
<div class="h">Kuṭidūsakajātaka</div>
<div class="q" id="p_22J_987"> <div class="divNumber">81.</div> <div class="p"> <table class="singleColumn"> <tr> <td> <div class="pN">987</div> <div class="G">“Manussasseva te sīsaṁ,</div> </td> </tr> <tr> <td> <div class="G">hatthapādā ca vānara;</div> </td> </tr> <tr> <td> <div class="G">Atha kena nu vaṇṇena,</div> </td> </tr> <tr> <td> <div class="G">agāraṁ te na vijjati”.</div> </td> </tr> </table> </div>
</div>
<div class="q" id="p_22J_988"> <div class="divNumber">82.</div> <div class="p"> <table class="singleColumn"> <tr> <td> <div class="pN">988</div> <div class="G">“Manussasseva me sīsaṁ,</div> </td> </tr> <tr> <td> <div class="G">hatthapādā ca siṅgila;</div> </td> </tr> <tr> <td> <div class="G">Yāhu seṭṭhā manussesu,</div> </td> </tr> <tr> <td> <div class="G">sā me paññā na vijjati”.</div> </td> </tr> </table> </div>
</div>
<div class="q" id="p_22J_989"> <div class="divNumber">83.</div> <div class="p"> <table class="singleColumn"> <tr> <td> <div class="pN">989</div> <div class="G">“Anavaṭṭhitacittassa,</div> </td> </tr> <tr> <td> <div class="G">lahucittassa dubbhino;</div> </td> </tr> <tr> <td> <div class="G">Niccaṁ addhuvasīlassa,</div> </td> </tr> <tr> <td> <div class="G">sukhabhāvo na vijjati.</div> </td> </tr> </table> </div>
</div>
<div class="q" id="p_22J_990"> <div class="divNumber">84.</div> <div class="p"> <table class="singleColumn"> <tr> <td> <div class="pN">990</div> <div class="G">So karassu ānubhāvaṁ,</div> </td> </tr> <tr> <td> <div class="G">vītivattassu sīliyaṁ;</div> </td> </tr> <tr> <td> <div class="G">Sītavātaparittāṇaṁ,</div> </td> </tr> <tr> <td> <div class="G">karassu kuṭavaṁ kapī”ti.</div> </td> </tr> </table> </div>
</div>
<div class="CENTER" id="p_22J_991">
<span class="pN">991</span>Kuṭidūsakajātakaṁ paṭhamaṁ.</div>
</html>

<html>
<div class="i"> Hetu</div>
<div class="h">Kusalattika</div>
<div class="h">Sampayuttavāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Hetu</div>
<div class="q" id="p_36P1_818"> <div class="divNumber">256.</div> <div class="p">
<span class="pN">818</span>Kusalaṁ dhammaṁ sampayutto kusalo dhammo uppajjati hetupaccayā—  kusalaṁ ekaṁ khandhaṁ sampayuttā tayo khandhā, tayo khandhe sampayutto eko khandho, dve khandhe sampayuttā dve khandhā. (1) </div>
</div>
<div class="q" id="p_36P1_819"> <div class="divNumber">257.</div> <div class="p">
<span class="pN">819</span>Akusalaṁ dhammaṁ sampayutto akusalo dhammo uppajjati hetupaccayā—  akusalaṁ ekaṁ khandhaṁ sampayuttā tayo khandhā, tayo khandhe sampayutto eko khandho, dve khandhe sampayuttā dve khandhā. (1) </div>
</div>
<div class="q" id="p_36P1_820"> <div class="divNumber">258.</div> <div class="p">
<span class="pN">820</span>Abyākataṁ dhammaṁ sampayutto abyākato dhammo uppajjati hetupaccayā—  vipākābyākataṁ kiriyābyākataṁ ekaṁ khandhaṁ sampayuttā tayo khandhā, tayo khandhe sampayutto eko khandho, dve khandhe sampayuttā dve khandhā; paṭisandhikkhaṇe vipākābyākataṁ ekaṁ khandhaṁ sampayuttā tayo khandhā, tayo khandhe sampayutto eko khandho, dve khandhe sampayuttā dve khandhā. (Saṁkhittaṁ.) (1) </div>
</div>
</html>

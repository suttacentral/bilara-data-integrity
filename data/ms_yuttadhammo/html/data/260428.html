<html>
<div class="i">2.1.2.6 Paccanīkapuggalokāsa</div>
<div class="h">Pavattivāra</div>
<div class="h">Uppādavāra</div>
<div class="h">Atītavāra</div>
<div class="h">Paccanīkapuggalokāsa</div>
<div class="q" id="p_35Y10_2354"> <div class="divNumber">272.</div> <div class="p">
<span class="pN">2354</span>» Yassa yattha cakkhundriyaṁ na uppajjittha tassa tattha sotindriyaṁ na uppajjitthāti? Āmantā. </div>
</div>
<div class="q" id="p_35Y10_2355"> <div class="p">
<span class="pN">2355</span>« Yassa vā pana yattha sotindriyaṁ na uppajjittha tassa tattha cakkhundriyaṁ na uppajjitthāti? Āmantā. </div>
</div>
<div class="q" id="p_35Y10_2356"> <div class="p">
<span class="pN">2356</span>» Yassa yattha cakkhundriyaṁ na uppajjittha tassa tattha ghānindriyaṁ na uppajjitthāti? Āmantā. </div>
</div>
<div class="q" id="p_35Y10_2357"> <div class="p">
<span class="pN">2357</span>« Yassa vā pana yattha ghānindriyaṁ na uppajjittha tassa tattha cakkhundriyaṁ na uppajjitthāti? </div>
</div>
<div class="q" id="p_35Y10_2358"> <div class="p">
<span class="pN">2358</span>Rūpāvacarānaṁ tesaṁ tattha ghānindriyaṁ na uppajjittha, no ca tesaṁ tattha cakkhundriyaṁ na uppajjittha. Suddhāvāsānaṁ asaññasattānaṁ arūpānaṁ tesaṁ tattha ghānindriyañca na uppajjittha cakkhundriyañca na uppajjittha. </div>
</div>
<div class="q" id="p_35Y10_2359"> <div class="p">
<span class="pN">2359</span>» Yassa yattha cakkhundriyaṁ na uppajjittha tassa tattha itthindriyaṁ…pe… purisindriyaṁ na uppajjitthāti? Āmantā. </div>
</div>
<div class="q" id="p_35Y10_2360"> <div class="p">
<span class="pN">2360</span>« Yassa vā pana yattha purisindriyaṁ na uppajjittha tassa tattha cakkhundriyaṁ na uppajjitthāti? </div>
</div>
<div class="q" id="p_35Y10_2361"> <div class="p">
<span class="pN">2361</span>Rūpāvacarānaṁ tesaṁ tattha purisindriyaṁ na uppajjittha, no ca tesaṁ tattha cakkhundriyaṁ na uppajjittha. Suddhāvāsānaṁ asaññasattānaṁ arūpānaṁ tesaṁ tattha purisindriyañca na uppajjittha cakkhundriyañca na uppajjittha. </div>
</div>
<div class="q" id="p_35Y10_2362"> <div class="p">
<span class="pN">2362</span>» Yassa yattha cakkhundriyaṁ na uppajjittha tassa tattha jīvitindriyaṁ na uppajjitthāti? </div>
</div>
<div class="q" id="p_35Y10_2363"> <div class="p">
<span class="pN">2363</span>Asaññasattānaṁ arūpānaṁ tesaṁ tattha cakkhundriyaṁ na uppajjittha, no ca tesaṁ tattha jīvitindriyaṁ na uppajjittha. Suddhāvāsānaṁ tesaṁ tattha cakkhundriyañca na uppajjittha jīvitindriyañca na uppajjittha. </div>
</div>
<div class="q" id="p_35Y10_2364"> <div class="p">
<span class="pN">2364</span>« Yassa vā pana yattha jīvitindriyaṁ na uppajjittha tassa tattha cakkhundriyaṁ na uppajjitthāti? Āmantā. </div>
</div>
<div class="q" id="p_35Y10_2365"> <div class="p">
<span class="pN">2365</span>» Yassa yattha cakkhundriyaṁ na uppajjittha tassa tattha somanassindriyaṁ na uppajjitthāti? Āmantā. </div>
</div>
<div class="q" id="p_35Y10_2366"> <div class="p">
<span class="pN">2366</span>« Yassa vā pana yattha somanassindriyaṁ na uppajjittha tassa tattha cakkhundriyaṁ na uppajjitthāti? Āmantā. </div>
</div>
<div class="q" id="p_35Y10_2367"> <div class="p">
<span class="pN">2367</span>» Yassa yattha cakkhundriyaṁ na uppajjittha tassa tattha upekkhindriyaṁ na uppajjitthāti? </div>
</div>
<div class="q" id="p_35Y10_2368"> <div class="p">
<span class="pN">2368</span>Arūpānaṁ tesaṁ tattha cakkhundriyaṁ na uppajjittha, no ca tesaṁ tattha upekkhindriyaṁ na uppajjittha. Suddhāvāsānaṁ asaññasattānaṁ tesaṁ tattha cakkhundriyañca na uppajjittha upekkhindriyañca na uppajjittha. </div>
</div>
<div class="q" id="p_35Y10_2369"> <div class="p">
<span class="pN">2369</span>« Yassa vā pana yattha upekkhindriyaṁ na uppajjittha tassa tattha cakkhundriyaṁ na uppajjitthāti? Āmantā. </div>
</div>
<div class="q" id="p_35Y10_2370"> <div class="p">
<span class="pN">2370</span>» Yassa yattha cakkhundriyaṁ na uppajjittha tassa tattha saddhindriyaṁ…pe… paññindriyaṁ…pe… manindriyaṁ na uppajjitthāti? </div>
</div>
<div class="q" id="p_35Y10_2371"> <div class="p">
<span class="pN">2371</span>Arūpānaṁ tesaṁ tattha cakkhundriyaṁ na uppajjittha, no ca tesaṁ tattha manindriyaṁ na uppajjittha. Suddhāvāsānaṁ asaññasattānaṁ tesaṁ tattha cakkhundriyañca na uppajjittha manindriyañca na uppajjittha. </div>
</div>
<div class="q" id="p_35Y10_2372"> <div class="p">
<span class="pN">2372</span>« Yassa vā pana yattha manindriyaṁ na uppajjittha tassa tattha cakkhundriyaṁ na uppajjitthāti? Āmantā. (Cakkhundriyamūlakaṁ.) </div>
</div>
<div class="q" id="p_35Y10_2373"> <div class="divNumber">273.</div> <div class="p">
<span class="pN">2373</span>» Yassa yattha ghānindriyaṁ na uppajjittha tassa tattha itthindriyaṁ…pe… purisindriyaṁ na uppajjitthāti? Āmantā. </div>
</div>
<div class="q" id="p_35Y10_2374"> <div class="p">
<span class="pN">2374</span>« Yassa vā pana yattha purisindriyaṁ na uppajjittha tassa tattha ghānindriyaṁ na uppajjitthāti? Āmantā. </div>
</div>
<div class="q" id="p_35Y10_2375"> <div class="p">
<span class="pN">2375</span>» Yassa yattha ghānindriyaṁ na uppajjittha tassa tattha jīvitindriyaṁ na uppajjitthāti? </div>
</div>
<div class="q" id="p_35Y10_2376"> <div class="p">
<span class="pN">2376</span>Rūpāvacarānaṁ arūpāvacarānaṁ tesaṁ tattha ghānindriyaṁ na uppajjittha, no ca tesaṁ tattha jīvitindriyaṁ na uppajjittha. Suddhāvāsānaṁ tesaṁ tattha ghānindriyañca na uppajjittha jīvitindriyañca na uppajjittha. </div>
</div>
<div class="q" id="p_35Y10_2377"> <div class="p">
<span class="pN">2377</span>« Yassa vā pana yattha jīvitindriyaṁ na uppajjittha tassa tattha ghānindriyaṁ na uppajjitthāti? Āmantā. </div>
</div>
<div class="q" id="p_35Y10_2378"> <div class="p">
<span class="pN">2378</span>» Yassa yattha ghānindriyaṁ na uppajjittha tassa tattha somanassindriyaṁ na uppajjitthāti? </div>
</div>
<div class="q" id="p_35Y10_2379"> <div class="p">
<span class="pN">2379</span>Rūpāvacarānaṁ tesaṁ tattha ghānindriyaṁ na uppajjittha, no ca tesaṁ tattha somanassindriyaṁ na uppajjittha. Suddhāvāsānaṁ asaññasattānaṁ arūpānaṁ tesaṁ tattha ghānindriyañca na uppajjittha somanassindriyañca na uppajjittha. </div>
</div>
<div class="q" id="p_35Y10_2380"> <div class="p">
<span class="pN">2380</span>« Yassa vā pana yattha somanassindriyaṁ na uppajjittha tassa tattha ghānindriyaṁ na uppajjitthāti? Āmantā. </div>
</div>
<div class="q" id="p_35Y10_2381"> <div class="p">
<span class="pN">2381</span>» Yassa yattha ghānindriyaṁ na uppajjittha tassa tattha upekkhindriyaṁ na uppajjitthāti? </div>
</div>
<div class="q" id="p_35Y10_2382"> <div class="p">
<span class="pN">2382</span>Rūpāvacarānaṁ arūpāvacarānaṁ tesaṁ tattha ghānindriyaṁ na uppajjittha, no ca tesaṁ tattha upekkhindriyaṁ na uppajjittha. Suddhāvāsānaṁ asaññasattānaṁ tesaṁ tattha ghānindriyañca na uppajjittha upekkhindriyañca na uppajjittha. </div>
</div>
<div class="q" id="p_35Y10_2383"> <div class="p">
<span class="pN">2383</span>« Yassa vā pana yattha upekkhindriyaṁ na uppajjittha tassa tattha ghānindriyaṁ na uppajjitthāti? Āmantā. </div>
</div>
<div class="q" id="p_35Y10_2384"> <div class="p">
<span class="pN">2384</span>» Yassa yattha ghānindriyaṁ na uppajjittha tassa tattha saddhindriyaṁ…pe… paññindriyaṁ…pe… manindriyaṁ na uppajjitthāti? </div>
</div>
<div class="q" id="p_35Y10_2385"> <div class="p">
<span class="pN">2385</span>Rūpāvacarānaṁ arūpāvacarānaṁ tesaṁ tattha ghānindriyaṁ na uppajjittha, no ca tesaṁ tattha manindriyaṁ na uppajjittha. Suddhāvāsānaṁ asaññasattānaṁ tesaṁ tattha ghānindriyañca na uppajjittha manindriyañca na uppajjittha. </div>
</div>
<div class="q" id="p_35Y10_2386"> <div class="p">
<span class="pN">2386</span>« Yassa vā pana yattha manindriyaṁ na uppajjittha tassa tattha ghānindriyaṁ na uppajjitthāti? Āmantā. (Ghānindriyamūlakaṁ.) </div>
</div>
<div class="q" id="p_35Y10_2387"> <div class="divNumber">274.</div> <div class="p">
<span class="pN">2387</span>» Yassa yattha itthindriyaṁ na uppajjittha tassa tattha purisindriyaṁ na uppajjitthāti? Āmantā. </div>
</div>
<div class="q" id="p_35Y10_2388"> <div class="p">
<span class="pN">2388</span>« Yassa vā pana yattha purisindriyaṁ na uppajjittha tassa tattha itthindriyaṁ na uppajjitthāti? Āmantā…pe…. </div>
</div>
<div class="q" id="p_35Y10_2389"> <div class="divNumber">275.</div> <div class="p">
<span class="pN">2389</span>» Yassa yattha purisindriyaṁ na uppajjittha tassa tattha jīvitindriyaṁ na uppajjitthāti? </div>
</div>
<div class="q" id="p_35Y10_2390"> <div class="p">
<span class="pN">2390</span>Rūpāvacarānaṁ arūpāvacarānaṁ tesaṁ tattha purisindriyaṁ na uppajjittha, no ca tesaṁ tattha jīvitindriyaṁ na uppajjittha. Suddhāvāsānaṁ tesaṁ tattha purisindriyañca na uppajjittha jīvitindriyañca na uppajjittha. </div>
</div>
<div class="q" id="p_35Y10_2391"> <div class="p">
<span class="pN">2391</span>« Yassa vā pana yattha jīvitindriyaṁ na uppajjittha tassa tattha purisindriyaṁ na uppajjitthāti? Āmantā. </div>
</div>
<div class="q" id="p_35Y10_2392"> <div class="p">
<span class="pN">2392</span>» Yassa yattha purisindriyaṁ na uppajjittha tassa tattha somanassindriyaṁ na uppajjitthāti? </div>
</div>
<div class="q" id="p_35Y10_2393"> <div class="p">
<span class="pN">2393</span>Rūpāvacarānaṁ tesaṁ tattha purisindriyaṁ na uppajjittha, no ca tesaṁ tattha somanassindriyaṁ na uppajjittha. Suddhāvāsānaṁ asaññasattānaṁ arūpānaṁ tesaṁ tattha purisindriyañca na uppajjittha somanassindriyañca na uppajjittha. </div>
</div>
<div class="q" id="p_35Y10_2394"> <div class="p">
<span class="pN">2394</span>« Yassa vā pana yattha somanassindriyaṁ na uppajjittha tassa tattha purisindriyaṁ na uppajjitthāti? Āmantā. </div>
</div>
<div class="q" id="p_35Y10_2395"> <div class="p">
<span class="pN">2395</span>» Yassa yattha purisindriyaṁ na uppajjittha tassa tattha upekkhindriyaṁ na uppajjitthāti? </div>
</div>
<div class="q" id="p_35Y10_2396"> <div class="p">
<span class="pN">2396</span>Rūpāvacarānaṁ arūpāvacarānaṁ tesaṁ tattha purisindriyaṁ na uppajjittha, no ca tesaṁ tattha upekkhindriyaṁ na uppajjittha. Suddhāvāsānaṁ asaññasattānaṁ tesaṁ tattha purisindriyañca na uppajjittha upekkhindriyañca na uppajjittha. </div>
</div>
<div class="q" id="p_35Y10_2397"> <div class="p">
<span class="pN">2397</span>« Yassa vā pana yattha upekkhindriyaṁ na uppajjittha tassa tattha purisindriyaṁ na uppajjitthāti? Āmantā. </div>
</div>
<div class="q" id="p_35Y10_2398"> <div class="p">
<span class="pN">2398</span>» Yassa yattha purisindriyaṁ na uppajjittha tassa tattha saddhindriyaṁ…pe… paññindriyaṁ…pe… manindriyaṁ na uppajjitthāti? </div>
</div>
<div class="q" id="p_35Y10_2399"> <div class="p">
<span class="pN">2399</span>Rūpāvacarānaṁ arūpāvacarānaṁ tesaṁ tattha purisindriyaṁ na uppajjittha, no ca tesaṁ tattha manindriyaṁ na uppajjittha. Suddhāvāsānaṁ asaññasattānaṁ tesaṁ tattha purisindriyañca na uppajjittha manindriyañca na uppajjittha. </div>
</div>
<div class="q" id="p_35Y10_2400"> <div class="p">
<span class="pN">2400</span>« Yassa vā pana yattha manindriyaṁ na uppajjittha tassa tattha purisindriyaṁ na uppajjitthāti? Āmantā. (Purisindriyamūlakaṁ.) </div>
</div>
<div class="q" id="p_35Y10_2401"> <div class="divNumber">276.</div> <div class="p">
<span class="pN">2401</span>» Yassa yattha jīvitindriyaṁ na uppajjittha tassa tattha somanassindriyaṁ na uppajjitthāti? Āmantā. </div>
</div>
<div class="q" id="p_35Y10_2402"> <div class="p">
<span class="pN">2402</span>« Yassa vā pana yattha somanassindriyaṁ na uppajjittha tassa tattha jīvitindriyaṁ na uppajjitthāti? </div>
</div>
<div class="q" id="p_35Y10_2403"> <div class="p">
<span class="pN">2403</span>Suddhāvāsānaṁ dutiye citte vattamāne asaññasattānaṁ tesaṁ tattha somanassindriyaṁ na uppajjittha, no ca tesaṁ tattha jīvitindriyaṁ na uppajjittha. Suddhāvāsānaṁ upapatticittassa uppādakkhaṇe tesaṁ tattha somanassindriyañca na uppajjittha jīvitindriyañca na uppajjittha. </div>
</div>
<div class="q" id="p_35Y10_2404"> <div class="p">
<span class="pN">2404</span>» Yassa yattha jīvitindriyaṁ na uppajjittha tassa tattha upekkhindriyaṁ…pe… saddhindriyaṁ…pe… paññindriyaṁ…pe… manindriyaṁ na uppajjitthāti? Āmantā. </div>
</div>
<div class="q" id="p_35Y10_2405"> <div class="p">
<span class="pN">2405</span>« Yassa vā pana yattha manindriyaṁ na uppajjittha tassa tattha jīvitindriyaṁ na uppajjitthāti? </div>
</div>
<div class="q" id="p_35Y10_2406"> <div class="p">
<span class="pN">2406</span>Asaññasattānaṁ tesaṁ tattha manindriyaṁ na uppajjittha, no ca tesaṁ tattha jīvitindriyaṁ na uppajjittha. Suddhāvāsānaṁ upapatticittassa uppādakkhaṇe tesaṁ tattha manindriyañca na uppajjittha jīvitindriyañca na uppajjittha. (Jīvitindriyamūlakaṁ.) </div>
</div>
<div class="q" id="p_35Y10_2407"> <div class="divNumber">277.</div> <div class="p">
<span class="pN">2407</span>» Yassa yattha somanassindriyaṁ na uppajjittha tassa tattha upekkhindriyaṁ…pe… saddhindriyaṁ…pe… paññindriyaṁ…pe… manindriyaṁ na uppajjitthāti? </div>
</div>
<div class="q" id="p_35Y10_2408"> <div class="p">
<span class="pN">2408</span>Suddhāvāsānaṁ dutiye citte vattamāne tesaṁ tattha somanassindriyaṁ na uppajjittha, no ca tesaṁ tattha manindriyaṁ na uppajjittha. Suddhāvāsaṁ upapajjantānaṁ asaññasattānaṁ tesaṁ tattha somanassindriyañca na uppajjittha manindriyañca na uppajjittha. </div>
</div>
<div class="q" id="p_35Y10_2409"> <div class="p">
<span class="pN">2409</span>« Yassa vā pana yattha manindriyaṁ na uppajjittha tassa tattha somanassindriyaṁ na uppajjitthāti? Āmantā. (Somanassindriyamūlakaṁ.) </div>
</div>
<div class="q" id="p_35Y10_2410"> <div class="divNumber">278.</div> <div class="p">
<span class="pN">2410</span>» Yassa yattha upekkhindriyaṁ na uppajjittha tassa tattha saddhindriyaṁ…pe… paññindriyaṁ…pe… manindriyaṁ na uppajjitthāti? Āmantā. </div>
</div>
<div class="q" id="p_35Y10_2411"> <div class="p">
<span class="pN">2411</span>« Yassa vā pana yattha manindriyaṁ na uppajjittha tassa tattha upekkhindriyaṁ na uppajjitthāti? Āmantā. (Upekkhindriyamūlakaṁ.) </div>
</div>
<div class="q" id="p_35Y10_2412"> <div class="divNumber">279.</div> <div class="p">
<span class="pN">2412</span>» Yassa yattha saddhindriyaṁ na uppajjittha tassa tattha paññindriyaṁ…pe… manindriyaṁ na uppajjitthāti? Āmantā. </div>
</div>
<div class="q" id="p_35Y10_2413"> <div class="p">
<span class="pN">2413</span>« Yassa vā pana yattha manindriyaṁ na uppajjittha tassa tattha saddhindriyaṁ na uppajjitthāti? Āmantā. (Saddhindriyamūlakaṁ.) </div>
</div>
<div class="q" id="p_35Y10_2414"> <div class="divNumber">280.</div> <div class="p">
<span class="pN">2414</span>» Yassa yattha paññindriyaṁ na uppajjittha tassa tattha manindriyaṁ na uppajjitthāti? Āmantā. </div>
</div>
<div class="q" id="p_35Y10_2415"> <div class="p">
<span class="pN">2415</span>« Yassa vā pana yattha manindriyaṁ na uppajjittha tassa tattha paññindriyaṁ na uppajjitthāti? Āmantā. (Paññindriyamūlakaṁ.) </div>
</div>
</html>

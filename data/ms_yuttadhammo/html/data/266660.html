<html>
<div class="i">15.8 Sakkavatthu</div>
<div class="h">Sukhavagga</div>
<div class="h">Sakkavatthu</div>
<div class="q" id="p_18Dh_222"> <div class="divNumber">206.</div> <div class="p"> <table class="singleColumn"> <tr> <td> <div class="pN">222</div> <div class="G">Sāhu dassanamariyānaṁ,</div> </td> </tr> <tr> <td> <div class="G">sannivāso sadā sukho;</div> </td> </tr> <tr> <td> <div class="G">Adassanena bālānaṁ,</div> </td> </tr> <tr> <td> <div class="G">niccameva sukhī siyā.</div> </td> </tr> </table> </div>
</div>
<div class="q" id="p_18Dh_223"> <div class="divNumber">207.</div> <div class="p"> <table class="singleColumn"> <tr> <td> <div class="pN">223</div> <div class="G">Bālasaṅgatacārī hi,</div> </td> </tr> <tr> <td> <div class="G">dīghamaddhāna socati;</div> </td> </tr> <tr> <td> <div class="G">Dukkho bālehi saṁvāso,</div> </td> </tr> <tr> <td> <div class="G">amitteneva sabbadā;</div> </td> </tr> <tr> <td> <div class="G">Dhīro ca sukhasaṁvāso,</div> </td> </tr> <tr> <td> <div class="G">ñātīnaṁva samāgamo.</div> </td> </tr> </table> </div>
</div>
<div class="q" id="p_18Dh_224"> <div class="divNumber">208.</div> <div class="p">
<span class="pN">224</span>Tasmā hi— </div>
</div>
<div class="q" id="p_18Dh_225"> <div class="p"> <table class="singleColumn"> <tr> <td> <div class="pN">225</div> <div class="G">Dhīrañca paññañca bahussutañca,</div> </td> </tr> <tr> <td> <div class="G">Dhorayhasīlaṁ vatavantamariyaṁ;</div> </td> </tr> <tr> <td> <div class="G">Taṁ tādisaṁ sappurisaṁ sumedhaṁ,</div> </td> </tr> <tr> <td> <div class="G">Bhajetha nakkhattapathaṁva candimā.</div> </td> </tr> </table> </div>
</div>
<div class="CENTER" id="p_18Dh_226">
<span class="pN">226</span>Sukhavaggo pannarasamo.</div>
</html>

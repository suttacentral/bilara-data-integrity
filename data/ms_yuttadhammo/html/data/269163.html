<html>
<div class="i">3.2.10 Ulūkajātaka</div>
<div class="h">Tikanipāta</div>
<div class="h">Padumavagga</div>
<div class="h">Ulūkajātaka</div>
<div class="q" id="p_22J_748"> <div class="divNumber">58.</div> <div class="p"> <table class="singleColumn"> <tr> <td> <div class="pN">748</div> <div class="G">“Sabbehi kira ñātīhi,</div> </td> </tr> <tr> <td> <div class="G">kosiyo issaro kato;</div> </td> </tr> <tr> <td> <div class="G">Sace ñātīhi anuññāto,</div> </td> </tr> <tr> <td> <div class="G">bhaṇeyyāhaṁ ekavācikaṁ”.</div> </td> </tr> </table> </div>
</div>
<div class="q" id="p_22J_749"> <div class="divNumber">59.</div> <div class="p"> <table class="singleColumn"> <tr> <td> <div class="pN">749</div> <div class="G">“Bhaṇa samma anuññāto,</div> </td> </tr> <tr> <td> <div class="G">atthaṁ dhammañca kevalaṁ;</div> </td> </tr> <tr> <td> <div class="G">Santi hi daharā pakkhī,</div> </td> </tr> <tr> <td> <div class="G">paññavanto jutindharā”.</div> </td> </tr> </table> </div>
</div>
<div class="q" id="p_22J_750"> <div class="divNumber">60.</div> <div class="p"> <table class="singleColumn"> <tr> <td> <div class="pN">750</div> <div class="G">“Na me ruccati bhaddaṁ vo,</div> </td> </tr> <tr> <td> <div class="G">ulūkassābhisecanaṁ;</div> </td> </tr> <tr> <td> <div class="G">Akkuddhassa mukhaṁ passa,</div> </td> </tr> <tr> <td> <div class="G">kathaṁ kuddho karissatī”ti.</div> </td> </tr> </table> </div>
</div>
<div class="CENTER" id="p_22J_751">
<span class="pN">751</span>Ulūkajātakaṁ dasamaṁ.<br> Padumavaggo dutiyo.</div>
<div class="SUMMARY" id="p_22J_752">
<span class="pN">752</span><span class="firstLetter">T</span>assuddānaṁ</div>
<div class="q" id="p_22J_753"> <div class="p"> <table class="singleColumn"> <tr> <td> <div class="pN">753</div> <div class="G">Padumuttama nāgasirivhayano,</div> </td> </tr> <tr> <td> <div class="G">Sa-mahaṇṇava yūpa khurappavaro;</div> </td> </tr> <tr> <td> <div class="G">Atha bhaddalī kuñjara rukkha puna,</div> </td> </tr> <tr> <td> <div class="G">Kharavāca ulūkavarena dasāti.</div> </td> </tr> </table> </div>
</div>
</html>

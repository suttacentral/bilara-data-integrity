<html>
<div class="i">6.4 Sujātātherīgāthā</div>
<div class="h">Chakkanipāta</div>
<div class="h">Sujātātherīgāthā</div>
<div class="q" id="p_19Th2_203"> <div class="divNumber">145.</div> <div class="p"> <table class="singleColumn"> <tr> <td> <div class="pN">203</div> <div class="G">“Alaṅkatā suvasanā,</div> </td> </tr> <tr> <td> <div class="G">mālinī candanokkhitā;</div> </td> </tr> <tr> <td> <div class="G">Sabbābharaṇasañchannā,</div> </td> </tr> <tr> <td> <div class="G">dāsīgaṇapurakkhatā.</div> </td> </tr> </table> </div>
</div>
<div class="q" id="p_19Th2_204"> <div class="divNumber">146.</div> <div class="p"> <table class="singleColumn"> <tr> <td> <div class="pN">204</div> <div class="G">Annaṁ pānañca ādāya,</div> </td> </tr> <tr> <td> <div class="G">khajjaṁ bhojjaṁ anappakaṁ;</div> </td> </tr> <tr> <td> <div class="G">Gehato nikkhamitvāna,</div> </td> </tr> <tr> <td> <div class="G">uyyānamabhihārayiṁ.</div> </td> </tr> </table> </div>
</div>
<div class="q" id="p_19Th2_205"> <div class="divNumber">147.</div> <div class="p"> <table class="singleColumn"> <tr> <td> <div class="pN">205</div> <div class="G">Tattha ramitvā kīḷitvā,</div> </td> </tr> <tr> <td> <div class="G">āgacchantī sakaṁ gharaṁ;</div> </td> </tr> <tr> <td> <div class="G">Vihāraṁ daṭṭhuṁ pāvisiṁ,</div> </td> </tr> <tr> <td> <div class="G">sākete añjanaṁ vanaṁ.</div> </td> </tr> </table> </div>
</div>
<div class="q" id="p_19Th2_206"> <div class="divNumber">148.</div> <div class="p"> <table class="singleColumn"> <tr> <td> <div class="pN">206</div> <div class="G">Disvāna lokapajjotaṁ,</div> </td> </tr> <tr> <td> <div class="G">vanditvāna upāvisiṁ;</div> </td> </tr> <tr> <td> <div class="G">So me dhammamadesesi,</div> </td> </tr> <tr> <td> <div class="G">anukampāya cakkhumā.</div> </td> </tr> </table> </div>
</div>
<div class="q" id="p_19Th2_207"> <div class="divNumber">149.</div> <div class="p"> <table class="singleColumn"> <tr> <td> <div class="pN">207</div> <div class="G">Sutvā ca kho mahesissa,</div> </td> </tr> <tr> <td> <div class="G">saccaṁ sampaṭivijjhahaṁ;</div> </td> </tr> <tr> <td> <div class="G">Tattheva virajaṁ dhammaṁ,</div> </td> </tr> <tr> <td> <div class="G">phusayiṁ amataṁ padaṁ.</div> </td> </tr> </table> </div>
</div>
<div class="q" id="p_19Th2_208"> <div class="divNumber">150.</div> <div class="p"> <table class="singleColumn"> <tr> <td> <div class="pN">208</div> <div class="G">Tato viññātasaddhammā,</div> </td> </tr> <tr> <td> <div class="G">pabbajiṁ anagāriyaṁ;</div> </td> </tr> <tr> <td> <div class="G">Tisso vijjā anuppattā,</div> </td> </tr> <tr> <td> <div class="G">amoghaṁ buddhasāsanan”ti.</div> </td> </tr> </table> </div>
</div>
<div class="CENTER" id="p_19Th2_209">
<span class="pN">209</span>… Sujātā therī….</div>
</html>

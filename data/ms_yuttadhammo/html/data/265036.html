<html>
<div class="i"> Hetu</div>
<div class="h">Ganthagocchaka</div>
<div class="h">Ganthasampayuttaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Hetu</div>
<div class="q" id="p_38P2_1768"> <div class="divNumber">69.</div> <div class="p">
<span class="pN">1768</span>Ganthasampayutto dhammo ganthasampayuttassa dhammassa hetupaccayena paccayo—  ganthasampayuttā hetū sampayuttakānaṁ khandhānaṁ hetupaccayena paccayo. (1) </div>
</div>
<div class="q" id="p_38P2_1769"> <div class="p">
<span class="pN">1769</span>Ganthasampayutto dhammo ganthavippayuttassa dhammassa hetupaccayena paccayo—  ganthasampayuttā hetū cittasamuṭṭhānānaṁ rūpānaṁ hetupaccayena paccayo; diṭṭhigatavippayuttalobhasahagato hetu lobhassa cittasamuṭṭhānānañca rūpānaṁ hetupaccayena paccayo; domanassasahagato hetu paṭighassa cittasamuṭṭhānānañca rūpānaṁ hetupaccayena paccayo. (2) </div>
</div>
<div class="q" id="p_38P2_1770"> <div class="p">
<span class="pN">1770</span>Ganthasampayutto dhammo ganthasampayuttassa ca ganthavippayuttassa ca dhammassa hetupaccayena paccayo—  ganthasampayuttā hetū sampayuttakānaṁ khandhānaṁ cittasamuṭṭhānānañca rūpānaṁ hetupaccayena paccayo; diṭṭhigatavippayuttalobhasahagato hetu sampayuttakānaṁ khandhānaṁ lobhassa ca cittasamuṭṭhānānañca rūpānaṁ hetupaccayena paccayo; domanassasahagato hetu sampayuttakānaṁ khandhānaṁ paṭighassa ca cittasamuṭṭhānānañca rūpānaṁ hetupaccayena paccayo. (3) </div>
</div>
<div class="q" id="p_38P2_1771"> <div class="divNumber">70.</div> <div class="p">
<span class="pN">1771</span>Ganthavippayutto dhammo ganthavippayuttassa dhammassa hetupaccayena paccayo—  ganthavippayuttā hetū sampayuttakānaṁ khandhānaṁ cittasamuṭṭhānānañca rūpānaṁ hetupaccayena paccayo; diṭṭhigatavippayutto lobho cittasamuṭṭhānānaṁ rūpānaṁ hetupaccayena paccayo; paṭighaṁ cittasamuṭṭhānānaṁ rūpānaṁ hetupaccayena paccayo; paṭisandhikkhaṇe…pe… . (1) </div>
</div>
<div class="q" id="p_38P2_1772"> <div class="p">
<span class="pN">1772</span>Ganthavippayutto dhammo ganthasampayuttassa dhammassa hetupaccayena paccayo—  diṭṭhigatavippayutto lobho sampayuttakānaṁ khandhānaṁ hetupaccayena paccayo; paṭighaṁ sampayuttakānaṁ khandhānaṁ hetupaccayena paccayo. (2) </div>
</div>
<div class="q" id="p_38P2_1773"> <div class="p">
<span class="pN">1773</span>Ganthavippayutto dhammo ganthasampayuttassa ca ganthavippayuttassa ca dhammassa hetupaccayena paccayo—  diṭṭhigatavippayutto lobho sampayuttakānaṁ khandhānaṁ cittasamuṭṭhānānañca rūpānaṁ hetupaccayena paccayo; paṭighaṁ sampayuttakānaṁ khandhānaṁ cittasamuṭṭhānānañca rūpānaṁ hetupaccayena paccayo. (3) </div>
</div>
<div class="q" id="p_38P2_1774"> <div class="divNumber">71.</div> <div class="p">
<span class="pN">1774</span>Ganthasampayutto ca ganthavippayutto ca dhammā ganthasampayuttassa dhammassa hetupaccayena paccayo—  diṭṭhigatavippayuttalobhasahagato hetu ca lobho ca sampayuttakānaṁ khandhānaṁ hetupaccayena paccayo; domanassasahagato hetu ca paṭighañca sampayuttakānaṁ khandhānaṁ hetupaccayena paccayo. (1) </div>
</div>
<div class="q" id="p_38P2_1775"> <div class="p">
<span class="pN">1775</span>Ganthasampayutto ca ganthavippayutto ca dhammā ganthavippayuttassa dhammassa hetupaccayena paccayo—  diṭṭhigatavippayuttalobhasahagato hetu ca lobho ca cittasamuṭṭhānānaṁ rūpānaṁ hetupaccayena paccayo; domanassasahagato hetu ca paṭighañca cittasamuṭṭhānānaṁ rūpānaṁ hetupaccayena paccayo. (2) </div>
</div>
<div class="q" id="p_38P2_1776"> <div class="p">
<span class="pN">1776</span>Ganthasampayutto ca ganthavippayutto ca dhammā ganthasampayuttassa ca ganthavippayuttassa ca dhammassa hetupaccayena paccayo—  diṭṭhigatavippayuttalobhasahagato hetu ca lobho ca sampayuttakānaṁ khandhānaṁ cittasamuṭṭhānānañca rūpānaṁ hetupaccayena paccayo; domanassasahagato hetu ca paṭighañca sampayuttakānaṁ khandhānaṁ cittasamuṭṭhānānañca rūpānaṁ hetupaccayena paccayo. (3) </div>
</div>
</html>

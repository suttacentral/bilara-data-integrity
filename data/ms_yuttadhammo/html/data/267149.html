<html>
<div class="i">2.5 Pilindavacchattheraapadāna</div>
<div class="h">Sīhāsaniyavagga</div>
<div class="h">Pilindavacchattheraapadāna</div>
<div class="q" id="p_20Ap1_758"> <div class="divNumber">55.</div> <div class="p"> <table class="singleColumn"> <tr> <td> <div class="pN">758</div> <div class="G">“Nibbute lokanāthamhi,</div> </td> </tr> <tr> <td> <div class="G">sumedhe aggapuggale;</div> </td> </tr> <tr> <td> <div class="G">Pasannacitto sumano,</div> </td> </tr> <tr> <td> <div class="G">thūpapūjaṁ akāsahaṁ.</div> </td> </tr> </table> </div>
</div>
<div class="q" id="p_20Ap1_759"> <div class="divNumber">56.</div> <div class="p"> <table class="singleColumn"> <tr> <td> <div class="pN">759</div> <div class="G">Ye ca khīṇāsavā tattha,</div> </td> </tr> <tr> <td> <div class="G">chaḷabhiññā mahiddhikā;</div> </td> </tr> <tr> <td> <div class="G">Tehaṁ tattha samānetvā,</div> </td> </tr> <tr> <td> <div class="G">saṁghabhattaṁ akāsahaṁ.</div> </td> </tr> </table> </div>
</div>
<div class="q" id="p_20Ap1_760"> <div class="divNumber">57.</div> <div class="p"> <table class="singleColumn"> <tr> <td> <div class="pN">760</div> <div class="G">Sumedhassa bhagavato,</div> </td> </tr> <tr> <td> <div class="G">upaṭṭhāko tadā ahu;</div> </td> </tr> <tr> <td> <div class="G">Sumedho nāma nāmena,</div> </td> </tr> <tr> <td> <div class="G">anumodittha so tadā.</div> </td> </tr> </table> </div>
</div>
<div class="q" id="p_20Ap1_761"> <div class="divNumber">58.</div> <div class="p"> <table class="singleColumn"> <tr> <td> <div class="pN">761</div> <div class="G">Tena cittappasādena,</div> </td> </tr> <tr> <td> <div class="G">vimānaṁ upapajjahaṁ;</div> </td> </tr> <tr> <td> <div class="G">Chaḷāsītisahassāni,</div> </td> </tr> <tr> <td> <div class="G">accharāyo ramiṁsu me.</div> </td> </tr> </table> </div>
</div>
<div class="q" id="p_20Ap1_762"> <div class="divNumber">59.</div> <div class="p"> <table class="singleColumn"> <tr> <td> <div class="pN">762</div> <div class="G">Mameva anuvattanti,</div> </td> </tr> <tr> <td> <div class="G">sabbakāmehi tā sadā;</div> </td> </tr> <tr> <td> <div class="G">Aññe deve abhibhomi,</div> </td> </tr> <tr> <td> <div class="G">puññakammassidaṁ phalaṁ.</div> </td> </tr> </table> </div>
</div>
<div class="q" id="p_20Ap1_763"> <div class="divNumber">60.</div> <div class="p"> <table class="singleColumn"> <tr> <td> <div class="pN">763</div> <div class="G">Pañcavīsatikappamhi,</div> </td> </tr> <tr> <td> <div class="G">varuṇo nāma khattiyo;</div> </td> </tr> <tr> <td> <div class="G">Visuddhabhojano āsiṁ,</div> </td> </tr> <tr> <td> <div class="G">cakkavattī ahaṁ tadā.</div> </td> </tr> </table> </div>
</div>
<div class="q" id="p_20Ap1_764"> <div class="divNumber">61.</div> <div class="p"> <table class="singleColumn"> <tr> <td> <div class="pN">764</div> <div class="G">Na te bījaṁ pavapanti,</div> </td> </tr> <tr> <td> <div class="G">napi nīyanti naṅgalā;</div> </td> </tr> <tr> <td> <div class="G">Akaṭṭhapākimaṁ sāliṁ,</div> </td> </tr> <tr> <td> <div class="G">paribhuñjanti mānusā.</div> </td> </tr> </table> </div>
</div>
<div class="q" id="p_20Ap1_765"> <div class="divNumber">62.</div> <div class="p"> <table class="singleColumn"> <tr> <td> <div class="pN">765</div> <div class="G">Tattha rajjaṁ karitvāna,</div> </td> </tr> <tr> <td> <div class="G">devattaṁ puna gacchahaṁ;</div> </td> </tr> <tr> <td> <div class="G">Tadāpi edisā mayhaṁ,</div> </td> </tr> <tr> <td> <div class="G">nibbattā bhogasampadā.</div> </td> </tr> </table> </div>
</div>
<div class="q" id="p_20Ap1_766"> <div class="divNumber">63.</div> <div class="p"> <table class="singleColumn"> <tr> <td> <div class="pN">766</div> <div class="G">Na maṁ mittā amittā vā,</div> </td> </tr> <tr> <td> <div class="G">hiṁsanti sabbapāṇino;</div> </td> </tr> <tr> <td> <div class="G">Sabbesampi piyo homi,</div> </td> </tr> <tr> <td> <div class="G">puññakammassidaṁ phalaṁ.</div> </td> </tr> </table> </div>
</div>
<div class="q" id="p_20Ap1_767"> <div class="divNumber">64.</div> <div class="p"> <table class="singleColumn"> <tr> <td> <div class="pN">767</div> <div class="G">Tiṁsakappasahassamhi,</div> </td> </tr> <tr> <td> <div class="G">yaṁ dānamadadiṁ tadā;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">gandhālepassidaṁ phalaṁ.</div> </td> </tr> </table> </div>
</div>
<div class="q" id="p_20Ap1_768"> <div class="divNumber">65.</div> <div class="p"> <table class="singleColumn"> <tr> <td> <div class="pN">768</div> <div class="G">Imasmiṁ bhaddake kappe,</div> </td> </tr> <tr> <td> <div class="G">eko āsiṁ janādhipo;</div> </td> </tr> <tr> <td> <div class="G">Mahānubhāvo rājāhaṁ,</div> </td> </tr> <tr> <td> <div class="G">cakkavattī mahabbalo.</div> </td> </tr> </table> </div>
</div>
<div class="q" id="p_20Ap1_769"> <div class="divNumber">66.</div> <div class="p"> <table class="singleColumn"> <tr> <td> <div class="pN">769</div> <div class="G">Sohaṁ pañcasu sīlesu,</div> </td> </tr> <tr> <td> <div class="G">ṭhapetvā janataṁ bahuṁ;</div> </td> </tr> <tr> <td> <div class="G">Pāpetvā sugatiṁyeva,</div> </td> </tr> <tr> <td> <div class="G">devatānaṁ piyo ahuṁ.</div> </td> </tr> </table> </div>
</div>
<div class="q" id="p_20Ap1_770"> <div class="divNumber">67.</div> <div class="p"> <table class="singleColumn"> <tr> <td> <div class="pN">770</div> <div class="G">Paṭisambhidā catasso,</div> </td> </tr> <tr> <td> <div class="G">vimokkhāpi ca aṭṭhime;</div> </td> </tr> <tr> <td> <div class="G">Chaḷabhiññā sacchikatā,</div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_771"> <div class="p">
<span class="pN">771</span>Itthaṁ sudaṁ āyasmā pilindavaccho thero imā gāthāyo abhāsitthāti. </div>
</div>
<div class="CENTER" id="p_20Ap1_772">
<span class="pN">772</span>Pilindavacchattherassāpadānaṁ pañcamaṁ.</div>
</html>

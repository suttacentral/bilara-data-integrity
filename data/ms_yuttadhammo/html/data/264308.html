<html>
<div class="i"> Paccayacatukka</div>
<div class="h">Tika, Hetuduka</div>
<div class="h">Dassanenapahātabbattika, Hetuduka</div>
<div class="h">Nahetupada</div>
<div class="h">Pañhāvāra</div>
<div class="h">Paccayacatukka</div>
<div class="q" id="p_39P4_425"> <div class="divNumber">122.</div> <div class="p">
<span class="pN">425</span>Dassanena pahātabbo nahetu dhammo dassanena pahātabbassa nahetussa dhammassa ārammaṇapaccayena paccayo. Dassanena pahātabbo hetu dhammo nevadassanena nabhāvanāya pahātabbassa nahetussa dhammassa ārammaṇapaccayena paccayo… dve. </div>
</div>
<div class="q" id="p_39P4_426"> <div class="p">
<span class="pN">426</span>Bhāvanāya pahātabbo nahetu dhammo bhāvanāya pahātabbassa nahetussa dhammassa ārammaṇapaccayena paccayo… tīṇi. </div>
</div>
<div class="q" id="p_39P4_427"> <div class="p">
<span class="pN">427</span>Nevadassanena nabhāvanāya pahātabbo nahetu dhammo nevadassanena nabhāvanāya pahātabbassa nahetussa dhammassa ārammaṇapaccayena paccayo… tīṇi. (Saṁkhittaṁ.) </div>
</div>
<div class="q" id="p_39P4_428"> <div class="divNumber">123.</div> <div class="p">
<span class="pN">428</span>Ārammaṇe aṭṭha, adhipatiyā dasa, anantare samanantare satta, sahajāte nava, aññamaññe tīṇi, nissaye terasa, upanissaye aṭṭha, purejāte pacchājāte āsevane tīṇi, kamme satta, vipāke ekaṁ, āhāre indriye jhāne magge satta, sampayutte tīṇi, vippayutte pañca…pe… avigate terasa. (Saṁkhittaṁ.) </div>
</div>
<div class="q" id="p_39P4_429"> <div class="p">
<span class="pN">429</span>Nahetuyā cuddasa, naārammaṇe cuddasa. (Saṁkhittaṁ.) </div>
</div>
<div class="q" id="p_39P4_430"> <div class="p">
<span class="pN">430</span>Ārammaṇapaccayā nahetuyā aṭṭha. (Saṁkhittaṁ.) </div>
</div>
<div class="q" id="p_39P4_431"> <div class="p">
<span class="pN">431</span>Nahetupaccayā ārammaṇe aṭṭha. (Saṁkhittaṁ.) </div>
</div>
<div class="q" id="p_39P4_432"> <div class="p">
<span class="pN">432</span>(Yathā kusalattike pañhāvāraṁ, evaṁ vitthāretabbaṁ.) </div>
</div>
</html>

<html>
<div class="i"> Adhipati</div>
<div class="h">Kilesagocchaka</div>
<div class="h">Saṁkiliṭṭhaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Adhipati</div>
<div class="q" id="p_38P2_3959"> <div class="divNumber">54.</div> <div class="p">
<span class="pN">3959</span>Saṁkiliṭṭho dhammo saṁkiliṭṭhassa dhammassa adhipatipaccayena paccayo— ārammaṇādhipati, sahajātādhipati. <span class="bold">Ārammaṇādhipati</span>— rāgaṁ garuṁ katvā assādeti abhinandati, taṁ garuṁ katvā rāgo uppajjati, diṭṭhi uppajjati; diṭṭhiṁ garuṁ katvā assādeti abhinandati, taṁ garuṁ katvā rāgo uppajjati, diṭṭhi uppajjati. <span class="bold">Sahajātādhipati</span>— saṁkiliṭṭhādhipati sampayuttakānaṁ khandhānaṁ adhipatipaccayena paccayo. (1) </div>
</div>
<div class="q" id="p_38P2_3960"> <div class="p">
<span class="pN">3960</span>Saṁkiliṭṭho dhammo asaṁkiliṭṭhassa dhammassa adhipatipaccayena paccayo. <span class="bold">Sahajātādhipati</span>— saṁkiliṭṭhādhipati cittasamuṭṭhānānaṁ rūpānaṁ adhipatipaccayena paccayo. (2) </div>
</div>
<div class="q" id="p_38P2_3961"> <div class="p">
<span class="pN">3961</span>Saṁkiliṭṭho dhammo saṁkiliṭṭhassa ca asaṁkiliṭṭhassa ca dhammassa adhipatipaccayena paccayo. <span class="bold">Sahajātādhipati</span>— saṁkiliṭṭhādhipati sampayuttakānaṁ khandhānaṁ cittasamuṭṭhānānañca rūpānaṁ adhipatipaccayena paccayo. (3) </div>
</div>
<div class="q" id="p_38P2_3962"> <div class="divNumber">55.</div> <div class="p">
<span class="pN">3962</span>Asaṁkiliṭṭho dhammo asaṁkiliṭṭhassa dhammassa adhipatipaccayena paccayo— ārammaṇādhipati, sahajātādhipati. <span class="bold">Ārammaṇādhipati</span>— dānaṁ…pe… sīlaṁ…pe… uposathakammaṁ…pe… pubbe…pe… jhānā vuṭṭhahitvā jhānaṁ garuṁ katvā paccavekkhati, ariyā maggā vuṭṭhahitvā maggaṁ garuṁ katvā paccavekkhanti…pe… nibbānaṁ phalassa adhipatipaccayena paccayo. <span class="bold">Sahajātādhipati</span>— asaṁkiliṭṭhādhipati sampayuttakānaṁ khandhānaṁ cittasamuṭṭhānānañca rūpānaṁ adhipatipaccayena paccayo. (1) </div>
</div>
<div class="q" id="p_38P2_3963"> <div class="p">
<span class="pN">3963</span>Asaṁkiliṭṭho dhammo saṁkiliṭṭhassa dhammassa adhipatipaccayena paccayo. <span class="bold">Ārammaṇādhipati</span>— dānaṁ…pe… sīlaṁ…pe… uposathakammaṁ…pe… pubbe…pe… jhānā vuṭṭhahitvā…pe… cakkhuṁ…pe… vatthuṁ asaṁkiliṭṭhe khandhe garuṁ katvā assādeti abhinandati, taṁ garuṁ katvā rāgo uppajjati, diṭṭhi uppajjati. (2) </div>
</div>
</html>

<html>
<div class="i">16.1.10 Pārāpariyattheragāthā</div>
<div class="h">Vīsatinipāta</div>
<div class="h">Paṭhamavagga</div>
<div class="h">Pārāpariyattheragāthā</div>
<div class="q" id="p_19Th1_1265"> <div class="divNumber">920.</div> <div class="p"> <table class="singleColumn"> <tr> <td> <div class="pN">1265</div> <div class="G">Samaṇassa ahu cintā,</div> </td> </tr> <tr> <td> <div class="G">pupphitamhi mahāvane;</div> </td> </tr> <tr> <td> <div class="G">Ekaggassa nisinnassa,</div> </td> </tr> <tr> <td> <div class="G">pavivittassa jhāyino.</div> </td> </tr> </table> </div>
</div>
<div class="q" id="p_19Th1_1266"> <div class="divNumber">921.</div> <div class="p"> <table class="singleColumn"> <tr> <td> <div class="pN">1266</div> <div class="G">“Aññathā lokanāthamhi,</div> </td> </tr> <tr> <td> <div class="G">tiṭṭhante purisuttame;</div> </td> </tr> <tr> <td> <div class="G">Iriyaṁ āsi bhikkhūnaṁ,</div> </td> </tr> <tr> <td> <div class="G">aññathā dāni dissati.</div> </td> </tr> </table> </div>
</div>
<div class="q" id="p_19Th1_1267"> <div class="divNumber">922.</div> <div class="p"> <table class="singleColumn"> <tr> <td> <div class="pN">1267</div> <div class="G">Sītavātaparittāṇaṁ,</div> </td> </tr> <tr> <td> <div class="G">hirikopīnachādanaṁ;</div> </td> </tr> <tr> <td> <div class="G">Mattaṭṭhiyaṁ abhuñjiṁsu,</div> </td> </tr> <tr> <td> <div class="G">santuṭṭhā itarītare.</div> </td> </tr> </table> </div>
</div>
<div class="q" id="p_19Th1_1268"> <div class="divNumber">923.</div> <div class="p"> <table class="singleColumn"> <tr> <td> <div class="pN">1268</div> <div class="G">Paṇītaṁ yadi vā lūkhaṁ,</div> </td> </tr> <tr> <td> <div class="G">appaṁ vā yadi vā bahuṁ;</div> </td> </tr> <tr> <td> <div class="G">Yāpanatthaṁ abhuñjiṁsu,</div> </td> </tr> <tr> <td> <div class="G">agiddhā nādhimucchitā.</div> </td> </tr> </table> </div>
</div>
<div class="q" id="p_19Th1_1269"> <div class="divNumber">924.</div> <div class="p"> <table class="singleColumn"> <tr> <td> <div class="pN">1269</div> <div class="G">Jīvitānaṁ parikkhāre,</div> </td> </tr> <tr> <td> <div class="G">bhesajje atha paccaye;</div> </td> </tr> <tr> <td> <div class="G">Na bāḷhaṁ ussukā āsuṁ,</div> </td> </tr> <tr> <td> <div class="G">yathā te āsavakkhaye.</div> </td> </tr> </table> </div>
</div>
<div class="q" id="p_19Th1_1270"> <div class="divNumber">925.</div> <div class="p"> <table class="singleColumn"> <tr> <td> <div class="pN">1270</div> <div class="G">Araññe rukkhamūlesu,</div> </td> </tr> <tr> <td> <div class="G">kandarāsu guhāsu ca;</div> </td> </tr> <tr> <td> <div class="G">Vivekamanubrūhantā,</div> </td> </tr> <tr> <td> <div class="G">vihaṁsu tapparāyaṇā.</div> </td> </tr> </table> </div>
</div>
<div class="q" id="p_19Th1_1271"> <div class="divNumber">926.</div> <div class="p"> <table class="singleColumn"> <tr> <td> <div class="pN">1271</div> <div class="G">Nīcā niviṭṭhā subharā,</div> </td> </tr> <tr> <td> <div class="G">mudū atthaddhamānasā;</div> </td> </tr> <tr> <td> <div class="G">Abyāsekā amukharā,</div> </td> </tr> <tr> <td> <div class="G">atthacintā vasānugā.</div> </td> </tr> </table> </div>
</div>
<div class="q" id="p_19Th1_1272"> <div class="divNumber">927.</div> <div class="p"> <table class="singleColumn"> <tr> <td> <div class="pN">1272</div> <div class="G">Tato pāsādikaṁ āsi,</div> </td> </tr> <tr> <td> <div class="G">gataṁ bhuttaṁ nisevitaṁ;</div> </td> </tr> <tr> <td> <div class="G">Siniddhā teladhārāva,</div> </td> </tr> <tr> <td> <div class="G">ahosi iriyāpatho.</div> </td> </tr> </table> </div>
</div>
<div class="q" id="p_19Th1_1273"> <div class="divNumber">928.</div> <div class="p"> <table class="singleColumn"> <tr> <td> <div class="pN">1273</div> <div class="G">Sabbāsavaparikkhīṇā,</div> </td> </tr> <tr> <td> <div class="G">mahājhāyī mahāhitā;</div> </td> </tr> <tr> <td> <div class="G">Nibbutā dāni te therā,</div> </td> </tr> <tr> <td> <div class="G">parittā dāni tādisā.</div> </td> </tr> </table> </div>
</div>
<div class="q" id="p_19Th1_1274"> <div class="divNumber">929.</div> <div class="p"> <table class="singleColumn"> <tr> <td> <div class="pN">1274</div> <div class="G">Kusalānañca dhammānaṁ,</div> </td> </tr> <tr> <td> <div class="G">paññāya ca parikkhayā;</div> </td> </tr> <tr> <td> <div class="G">Sabbākāravarūpetaṁ,</div> </td> </tr> <tr> <td> <div class="G">lujjate jinasāsanaṁ.</div> </td> </tr> </table> </div>
</div>
<div class="q" id="p_19Th1_1275"> <div class="divNumber">930.</div> <div class="p"> <table class="singleColumn"> <tr> <td> <div class="pN">1275</div> <div class="G">Pāpakānañca dhammānaṁ,</div> </td> </tr> <tr> <td> <div class="G">kilesānañca yo utu;</div> </td> </tr> <tr> <td> <div class="G">Upaṭṭhitā vivekāya,</div> </td> </tr> <tr> <td> <div class="G">ye ca saddhammasesakā.</div> </td> </tr> </table> </div>
</div>
<div class="q" id="p_19Th1_1276"> <div class="divNumber">931.</div> <div class="p"> <table class="singleColumn"> <tr> <td> <div class="pN">1276</div> <div class="G">Te kilesā pavaḍḍhantā,</div> </td> </tr> <tr> <td> <div class="G">āvisanti bahuṁ janaṁ;</div> </td> </tr> <tr> <td> <div class="G">Kīḷanti maññe bālehi,</div> </td> </tr> <tr> <td> <div class="G">ummattehiva rakkhasā.</div> </td> </tr> </table> </div>
</div>
<div class="q" id="p_19Th1_1277"> <div class="divNumber">932.</div> <div class="p"> <table class="singleColumn"> <tr> <td> <div class="pN">1277</div> <div class="G">Kilesehābhibhūtā te,</div> </td> </tr> <tr> <td> <div class="G">tena tena vidhāvitā;</div> </td> </tr> <tr> <td> <div class="G">Narā kilesavatthūsu,</div> </td> </tr> <tr> <td> <div class="G">sasaṅgāmeva ghosite.</div> </td> </tr> </table> </div>
</div>
<div class="q" id="p_19Th1_1278"> <div class="divNumber">933.</div> <div class="p"> <table class="singleColumn"> <tr> <td> <div class="pN">1278</div> <div class="G">Pariccajitvā saddhammaṁ,</div> </td> </tr> <tr> <td> <div class="G">aññamaññehi bhaṇḍare;</div> </td> </tr> <tr> <td> <div class="G">Diṭṭhigatāni anventā,</div> </td> </tr> <tr> <td> <div class="G">idaṁ seyyoti maññare.</div> </td> </tr> </table> </div>
</div>
<div class="q" id="p_19Th1_1279"> <div class="divNumber">934.</div> <div class="p"> <table class="singleColumn"> <tr> <td> <div class="pN">1279</div> <div class="G">Dhanañca puttaṁ bhariyañca,</div> </td> </tr> <tr> <td> <div class="G">chaḍḍayitvāna niggatā;</div> </td> </tr> <tr> <td> <div class="G">Kaṭacchubhikkhahetūpi,</div> </td> </tr> <tr> <td> <div class="G">akicchāni nisevare.</div> </td> </tr> </table> </div>
</div>
<div class="q" id="p_19Th1_1280"> <div class="divNumber">935.</div> <div class="p"> <table class="singleColumn"> <tr> <td> <div class="pN">1280</div> <div class="G">Udarāvadehakaṁ bhutvā,</div> </td> </tr> <tr> <td> <div class="G">sayantuttānaseyyakā;</div> </td> </tr> <tr> <td> <div class="G">Kathaṁ vattenti paṭibuddhā,</div> </td> </tr> <tr> <td> <div class="G">yā kathā satthugarahitā.</div> </td> </tr> </table> </div>
</div>
<div class="q" id="p_19Th1_1281"> <div class="divNumber">936.</div> <div class="p"> <table class="singleColumn"> <tr> <td> <div class="pN">1281</div> <div class="G">Sabbakārukasippāni,</div> </td> </tr> <tr> <td> <div class="G">cittiṁ katvāna sikkhare;</div> </td> </tr> <tr> <td> <div class="G">Avūpasantā ajjhattaṁ,</div> </td> </tr> <tr> <td> <div class="G">sāmaññatthotiacchati.</div> </td> </tr> </table> </div>
</div>
<div class="q" id="p_19Th1_1282"> <div class="divNumber">937.</div> <div class="p"> <table class="singleColumn"> <tr> <td> <div class="pN">1282</div> <div class="G">Mattikaṁ telacuṇṇañca,</div> </td> </tr> <tr> <td> <div class="G">udakāsanabhojanaṁ;</div> </td> </tr> <tr> <td> <div class="G">Gihīnaṁ upanāmenti,</div> </td> </tr> <tr> <td> <div class="G">ākaṅkhantā bahuttaraṁ.</div> </td> </tr> </table> </div>
</div>
<div class="q" id="p_19Th1_1283"> <div class="divNumber">938.</div> <div class="p"> <table class="singleColumn"> <tr> <td> <div class="pN">1283</div> <div class="G">Dantaponaṁ kapitthañca,</div> </td> </tr> <tr> <td> <div class="G">pupphaṁ khādaniyāni ca;</div> </td> </tr> <tr> <td> <div class="G">Piṇḍapāte ca sampanne,</div> </td> </tr> <tr> <td> <div class="G">ambe āmalakāni ca.</div> </td> </tr> </table> </div>
</div>
<div class="q" id="p_19Th1_1284"> <div class="divNumber">939.</div> <div class="p"> <table class="singleColumn"> <tr> <td> <div class="pN">1284</div> <div class="G">Bhesajjesu yathā vejjā,</div> </td> </tr> <tr> <td> <div class="G">kiccākicce yathā gihī;</div> </td> </tr> <tr> <td> <div class="G">Gaṇikāva vibhūsāyaṁ,</div> </td> </tr> <tr> <td> <div class="G">issare khattiyā yathā.</div> </td> </tr> </table> </div>
</div>
<div class="q" id="p_19Th1_1285"> <div class="divNumber">940.</div> <div class="p"> <table class="singleColumn"> <tr> <td> <div class="pN">1285</div> <div class="G">Nekatikā vañcanikā,</div> </td> </tr> <tr> <td> <div class="G">kūṭasakkhī apāṭukā;</div> </td> </tr> <tr> <td> <div class="G">Bahūhi parikappehi,</div> </td> </tr> <tr> <td> <div class="G">āmisaṁ paribhuñjare.</div> </td> </tr> </table> </div>
</div>
<div class="q" id="p_19Th1_1286"> <div class="divNumber">941.</div> <div class="p"> <table class="singleColumn"> <tr> <td> <div class="pN">1286</div> <div class="G">Lesakappe pariyāye,</div> </td> </tr> <tr> <td> <div class="G">parikappenudhāvitā;</div> </td> </tr> <tr> <td> <div class="G">Jīvikatthā upāyena,</div> </td> </tr> <tr> <td> <div class="G">saṅkaḍḍhanti bahuṁ dhanaṁ.</div> </td> </tr> </table> </div>
</div>
<div class="q" id="p_19Th1_1287"> <div class="divNumber">942.</div> <div class="p"> <table class="singleColumn"> <tr> <td> <div class="pN">1287</div> <div class="G">Upaṭṭhāpenti parisaṁ,</div> </td> </tr> <tr> <td> <div class="G">kammato no ca dhammato;</div> </td> </tr> <tr> <td> <div class="G">Dhammaṁ paresaṁ desenti,</div> </td> </tr> <tr> <td> <div class="G">lābhato no ca atthato.</div> </td> </tr> </table> </div>
</div>
<div class="q" id="p_19Th1_1288"> <div class="divNumber">943.</div> <div class="p"> <table class="singleColumn"> <tr> <td> <div class="pN">1288</div> <div class="G">Saṁghalābhassa bhaṇḍanti,</div> </td> </tr> <tr> <td> <div class="G">saṁghato paribāhirā;</div> </td> </tr> <tr> <td> <div class="G">Paralābhopajīvantā,</div> </td> </tr> <tr> <td> <div class="G">ahirīkā na lajjare.</div> </td> </tr> </table> </div>
</div>
<div class="q" id="p_19Th1_1289"> <div class="divNumber">944.</div> <div class="p"> <table class="singleColumn"> <tr> <td> <div class="pN">1289</div> <div class="G">Nānuyuttā tathā eke,</div> </td> </tr> <tr> <td> <div class="G">muṇḍā saṅghāṭipārutā;</div> </td> </tr> <tr> <td> <div class="G">Sambhāvanaṁyevicchanti,</div> </td> </tr> <tr> <td> <div class="G">lābhasakkāramucchitā.</div> </td> </tr> </table> </div>
</div>
<div class="q" id="p_19Th1_1290"> <div class="divNumber">945.</div> <div class="p"> <table class="singleColumn"> <tr> <td> <div class="pN">1290</div> <div class="G">Evaṁ nānappayātamhi,</div> </td> </tr> <tr> <td> <div class="G">na dāni sukaraṁ tathā;</div> </td> </tr> <tr> <td> <div class="G">Aphusitaṁ vā phusituṁ,</div> </td> </tr> <tr> <td> <div class="G">phusitaṁ vānurakkhituṁ.</div> </td> </tr> </table> </div>
</div>
<div class="q" id="p_19Th1_1291"> <div class="divNumber">946.</div> <div class="p"> <table class="singleColumn"> <tr> <td> <div class="pN">1291</div> <div class="G">Yathā kaṇṭakaṭṭhānamhi,</div> </td> </tr> <tr> <td> <div class="G">careyya anupāhano;</div> </td> </tr> <tr> <td> <div class="G">Satiṁ upaṭṭhapetvāna,</div> </td> </tr> <tr> <td> <div class="G">evaṁ gāme munī care.</div> </td> </tr> </table> </div>
</div>
<div class="q" id="p_19Th1_1292"> <div class="divNumber">947.</div> <div class="p"> <table class="singleColumn"> <tr> <td> <div class="pN">1292</div> <div class="G">Saritvā pubbake yogī,</div> </td> </tr> <tr> <td> <div class="G">tesaṁ vattamanussaraṁ;</div> </td> </tr> <tr> <td> <div class="G">Kiñcāpi pacchimo kālo,</div> </td> </tr> <tr> <td> <div class="G">phuseyya amataṁ padaṁ.</div> </td> </tr> </table> </div>
</div>
<div class="q" id="p_19Th1_1293"> <div class="divNumber">948.</div> <div class="p"> <table class="singleColumn"> <tr> <td> <div class="pN">1293</div> <div class="G">Idaṁ vatvā sālavane,</div> </td> </tr> <tr> <td> <div class="G">samaṇo bhāvitindriyo;</div> </td> </tr> <tr> <td> <div class="G">Brāhmaṇo parinibbāyī,</div> </td> </tr> <tr> <td> <div class="G">isi khīṇapunabbhavo”ti.</div> </td> </tr> </table> </div>
</div>
<div class="CENTER" id="p_19Th1_1294">
<span class="pN">1294</span>…  Pārāpariyo thero… .</div>
<div class="ENDH3" id="p_19Th1_1295">
<span class="pN">1295</span>Vīsatinipāto niṭṭhito.</div>
<div class="SUMMARY" id="p_19Th1_1296">
<span class="pN">1296</span><span class="firstLetter">T</span>atruddānaṁ</div>
<div class="q" id="p_19Th1_1297"> <div class="p"> <table class="singleColumn"> <tr> <td> <div class="pN">1297</div> <div class="G">Adhimutto pārāpariyo,</div> </td> </tr> <tr> <td> <div class="G">telakāni raṭṭhapālo;</div> </td> </tr> <tr> <td> <div class="G">Mālukyaselo bhaddiyo,</div> </td> </tr> <tr> <td> <div class="G">aṅguli dibbacakkhuko;</div> </td> </tr> <tr> <td> <div class="G">Pārāpariyo dasete,</div> </td> </tr> <tr> <td> <div class="G">vīsamhi parikittitā;</div> </td> </tr> <tr> <td> <div class="G">Gāthāyo dve satā honti,</div> </td> </tr> <tr> <td> <div class="G">pañcatālīsa uttarinti.</div> </td> </tr> </table> </div>
</div>
</html>

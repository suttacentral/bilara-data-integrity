<html>
<div class="i"> Hetu</div>
<div class="h">Hetugocchaka</div>
<div class="h">Hetuduka</div>
<div class="h">Paṭiccavāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Hetu</div>
<div class="q" id="p_38P2_2"> <div class="divNumber">1.</div> <div class="p">
<span class="pN">2</span>Hetuṁ dhammaṁ paṭicca hetu dhammo uppajjati hetupaccayā— alobhaṁ paṭicca adoso amoho, adosaṁ paṭicca alobho amoho, amohaṁ paṭicca alobho adoso, lobhaṁ paṭicca moho, mohaṁ paṭicca lobho, dosaṁ paṭicca moho, mohaṁ paṭicca doso; paṭisandhikkhaṇe…pe…. (1) </div>
</div>
<div class="q" id="p_38P2_3"> <div class="p">
<span class="pN">3</span>Hetuṁ dhammaṁ paṭicca nahetu dhammo uppajjati hetupaccayā— hetuṁ dhammaṁ paṭicca sampayuttakā khandhā cittasamuṭṭhānañca rūpaṁ; paṭisandhikkhaṇe…pe…. (2) </div>
</div>
<div class="q" id="p_38P2_4"> <div class="p">
<span class="pN">4</span>Hetuṁ dhammaṁ paṭicca hetu ca nahetu ca dhammā uppajjanti hetupaccayā— alobhaṁ paṭicca adoso amoho sampayuttakā ca khandhā cittasamuṭṭhānañca rūpaṁ (cakkaṁ). Lobhaṁ paṭicca moho sampayuttakā ca khandhā cittasamuṭṭhānañca rūpaṁ…pe… paṭisandhikkhaṇe…pe…. (3) </div>
</div>
<div class="q" id="p_38P2_5"> <div class="divNumber">2.</div> <div class="p">
<span class="pN">5</span>Nahetuṁ dhammaṁ paṭicca nahetu dhammo uppajjati hetupaccayā— nahetuṁ ekaṁ khandhaṁ paṭicca tayo khandhā cittasamuṭṭhānañca rūpaṁ…pe… dve khandhe paṭicca dve khandhā cittasamuṭṭhānañca rūpaṁ; paṭisandhikkhaṇe…pe… khandhe paṭicca vatthu, vatthuṁ paṭicca khandhā; ekaṁ mahābhūtaṁ…pe…. (1) </div>
</div>
<div class="q" id="p_38P2_6"> <div class="p">
<span class="pN">6</span>Nahetuṁ dhammaṁ paṭicca hetu dhammo uppajjati hetupaccayā— nahetū khandhe paṭicca hetū; paṭisandhikkhaṇe…pe… vatthuṁ paṭicca hetū. (2) </div>
</div>
<div class="q" id="p_38P2_7"> <div class="p">
<span class="pN">7</span>Nahetuṁ dhammaṁ paṭicca hetu ca nahetu ca dhammā uppajjanti hetupaccayā— nahetuṁ ekaṁ khandhaṁ paṭicca tayo khandhā hetu ca cittasamuṭṭhānañca rūpaṁ…pe… dve khandhe paṭicca dve khandhā hetu ca cittasamuṭṭhānañca rūpaṁ; paṭisandhikkhaṇe…pe… paṭisandhikkhaṇe vatthuṁ paṭicca hetū sampayuttakā ca khandhā. (3) </div>
</div>
<div class="q" id="p_38P2_8"> <div class="divNumber">3.</div> <div class="p">
<span class="pN">8</span>Hetuñca nahetuñca dhammaṁ paṭicca hetu dhammo uppajjati hetupaccayā— alobhañca sampayuttake ca khandhe paṭicca adoso amoho (cakkaṁ). Lobhañca sampayuttake ca khandhe paṭicca moho, dosañca sampayuttake ca khandhe paṭicca moho…pe… paṭisandhikkhaṇe…pe… alobhañca vatthuñca paṭicca adoso amoho…pe…. (1) </div>
</div>
<div class="q" id="p_38P2_9"> <div class="p">
<span class="pN">9</span>Hetuñca nahetuñca dhammaṁ paṭicca nahetu dhammo uppajjati hetupaccayā— nahetuṁ ekaṁ khandhañca hetuñca paṭicca tayo khandhā cittasamuṭṭhānañca rūpaṁ…pe… dve khandhe ca hetuñca paṭicca dve khandhā cittasamuṭṭhānañca rūpaṁ; paṭisandhikkhaṇe…pe… paṭisandhikkhaṇe vatthuñca hetuñca paṭicca sampayuttakā khandhā. (2) </div>
</div>
<div class="q" id="p_38P2_10"> <div class="p">
<span class="pN">10</span>Hetuñca nahetuñca dhammaṁ paṭicca hetu ca nahetu ca dhammā uppajjanti hetupaccayā— nahetuṁ ekaṁ khandhañca alobhañca paṭicca tayo khandhā adoso amoho ca cittasamuṭṭhānañca rūpaṁ…pe… dve khandhe ca alobhañca paṭicca dve khandhā adoso amoho ca cittasamuṭṭhānañca rūpaṁ. (Cakkaṁ.) Nahetuṁ ekaṁ khandhañca lobhañca paṭicca tayo khandhā moho ca cittasamuṭṭhānañca rūpaṁ…pe… dve khandhe…pe… paṭisandhikkhaṇe…pe… vatthuñca alobhañca paṭicca adoso amoho sampayuttakā ca khandhā. (3) </div>
</div>
</html>

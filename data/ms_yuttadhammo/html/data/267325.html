<html>
<div class="i">20.1 Tamālapupphiyattheraapadāna</div>
<div class="h">Tamālapupphiyavagga</div>
<div class="h">Tamālapupphiyattheraapadāna</div>
<div class="q" id="p_20Ap1_2666"> <div class="divNumber">1.</div> <div class="p"> <table class="singleColumn"> <tr> <td> <div class="pN">2666</div> <div class="G">“Cullāsītisahassāni,</div> </td> </tr> <tr> <td> <div class="G">thambhā sovaṇṇayā ahū;</div> </td> </tr> <tr> <td> <div class="G">Devalaṭṭhipaṭibhāgaṁ,</div> </td> </tr> <tr> <td> <div class="G">vimānaṁ me sunimmitaṁ.</div> </td> </tr> </table> </div>
</div>
<div class="q" id="p_20Ap1_2667"> <div class="divNumber">2.</div> <div class="p"> <table class="singleColumn"> <tr> <td> <div class="pN">2667</div> <div class="G">Tamālapupphaṁ paggayha,</div> </td> </tr> <tr> <td> <div class="G">vippasannena cetasā;</div> </td> </tr> <tr> <td> <div class="G">Buddhassa abhiropayiṁ,</div> </td> </tr> <tr> <td> <div class="G">sikhino lokabandhuno.</div> </td> </tr> </table> </div>
</div>
<div class="q" id="p_20Ap1_2668"> <div class="divNumber">3.</div> <div class="p"> <table class="singleColumn"> <tr> <td> <div class="pN">2668</div> <div class="G">Ekattiṁse ito kappe,</div> </td> </tr> <tr> <td> <div class="G">yaṁ kammamakariṁ tadā;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">buddhapūjāyidaṁ phalaṁ.</div> </td> </tr> </table> </div>
</div>
<div class="q" id="p_20Ap1_2669"> <div class="divNumber">4.</div> <div class="p"> <table class="singleColumn"> <tr> <td> <div class="pN">2669</div> <div class="G">Ito vīsatime kappe,</div> </td> </tr> <tr> <td> <div class="G">candatittoti ekako;</div> </td> </tr> <tr> <td> <div class="G">Sattaratanasampanno,</div> </td> </tr> <tr> <td> <div class="G">cakkavattī mahabbalo.</div> </td> </tr> </table> </div>
</div>
<div class="q" id="p_20Ap1_2670"> <div class="divNumber">5.</div> <div class="p"> <table class="singleColumn"> <tr> <td> <div class="pN">2670</div> <div class="G">Paṭisambhidā catasso,</div> </td> </tr> <tr> <td> <div class="G">vimokkhāpi ca aṭṭhime;</div> </td> </tr> <tr> <td> <div class="G">Chaḷabhiññā sacchikatā,</div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_2671"> <div class="p">
<span class="pN">2671</span>Itthaṁ sudaṁ āyasmā tamālapupphiyo thero imā gāthāyo abhāsitthāti. </div>
</div>
<div class="CENTER" id="p_20Ap1_2672">
<span class="pN">2672</span>Tamālapupphiyattherassāpadānaṁ paṭhamaṁ.</div>
</html>

<html>
<div class="i"> Atthi</div>
<div class="h">Saṁkiliṭṭhattika</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Atthi</div>
<div class="q" id="p_36P1_2894"> <div class="divNumber">26.</div> <div class="p">
<span class="pN">2894</span>Saṁkiliṭṭhasaṁkilesiko dhammo saṁkiliṭṭhasaṁkilesikassa dhammassa atthipaccayena paccayo— saṁkiliṭṭhasaṁkilesiko eko khandho tiṇṇannaṁ khandhānaṁ atthipaccayena paccayo. (1) </div>
</div>
<div class="q" id="p_36P1_2895"> <div class="p">
<span class="pN">2895</span>Saṁkiliṭṭhasaṁkilesiko dhammo asaṁkiliṭṭhasaṁkilesikassa dhammassa atthipaccayena paccayo— sahajātaṁ, pacchājātaṁ. <span class="bold">Sahajātā</span>— saṁkiliṭṭhasaṁkilesikā khandhā cittasamuṭṭhānānaṁ rūpānaṁ atthipaccayena paccayo. <span class="bold">Pacchājātā</span>— saṁkiliṭṭhasaṁkilesikā khandhā purejātassa imassa kāyassa atthipaccayena paccayo. (2) </div>
</div>
<div class="q" id="p_36P1_2896"> <div class="p">
<span class="pN">2896</span>Saṁkiliṭṭhasaṁkilesiko dhammo saṁkiliṭṭhasaṁkilesikassa ca asaṁkiliṭṭhasaṁkilesikassa ca dhammassa atthipaccayena paccayo— saṁkiliṭṭhasaṁkilesiko eko khandho tiṇṇannaṁ khandhānaṁ cittasamuṭṭhānānañca rūpānaṁ atthipaccayena paccayo…pe… dve khandhā…pe…. (3) </div>
</div>
<div class="q" id="p_36P1_2897"> <div class="divNumber">27.</div> <div class="p">
<span class="pN">2897</span>Asaṁkiliṭṭhasaṁkilesiko dhammo asaṁkiliṭṭhasaṁkilesikassa dhammassa atthipaccayena paccayo— sahajātaṁ, purejātaṁ, pacchājātaṁ, āhāraṁ, indriyaṁ. <span class="bold">Sahajāto</span>— asaṁkiliṭṭhasaṁkilesiko eko khandho tiṇṇannaṁ khandhānaṁ cittasamuṭṭhānānañca rūpānaṁ atthipaccayena paccayo…pe… paṭisandhikkhaṇe…pe… asaññasattānaṁ ekaṁ mahābhūtaṁ tiṇṇannaṁ mahābhūtānaṁ atthipaccayena paccayo…pe… <span class="bold">purejātaṁ</span>— cakkhuṁ aniccato dukkhato anattato vipassati. Sotaṁ…pe… kāyaṁ… rūpe…pe… phoṭṭhabbe… vatthuṁ aniccato dukkhato anattato vipassati, dibbena cakkhunā rūpaṁ passati, dibbāya sotadhātuyā saddaṁ suṇāti. Rūpāyatanaṁ cakkhuviññāṇassa…pe… phoṭṭhabbāyatanaṁ kāyaviññāṇassa atthipaccayena paccayo. Cakkhāyatanaṁ cakkhuviññāṇassa…pe… kāyāyatanaṁ kāyaviññāṇassa…pe… vatthu asaṁkiliṭṭhasaṁkilesikānaṁ khandhānaṁ atthipaccayena paccayo. <span class="bold">Pacchājātā</span>— asaṁkiliṭṭhasaṁkilesikā khandhā purejātassa imassa kāyassa atthipaccayena paccayo. <span class="bold">Kabaḷīkāro āhāro</span>— imassa kāyassa…pe…. <span class="bold">Rūpajīvitindriyaṁ</span>— kaṭattārūpānaṁ atthipaccayena paccayo. (1) </div>
</div>
<div class="q" id="p_36P1_2898"> <div class="p">
<span class="pN">2898</span>Asaṁkiliṭṭhasaṁkilesiko dhammo saṁkiliṭṭhasaṁkilesikassa dhammassa atthipaccayena paccayo. <span class="bold">Purejātaṁ</span>— cakkhuṁ assādeti abhinandati; taṁ ārabbha rāgo uppajjati…pe… domanassaṁ uppajjati; vatthuṁ assādeti…pe… vatthu saṁkiliṭṭhasaṁkilesikānaṁ khandhānaṁ atthipaccayena paccayo. (2) </div>
</div>
<div class="q" id="p_36P1_2899"> <div class="p">
<span class="pN">2899</span>Asaṁkiliṭṭhasaṁkilesiko dhammo asaṁkiliṭṭhaasaṁkilesikassa dhammassa atthipaccayena paccayo. <span class="bold">Purejātaṁ</span>— vatthu asaṁkiliṭṭhaasaṁkilesikānaṁ khandhānaṁ atthipaccayena paccayo. (3) </div>
</div>
<div class="q" id="p_36P1_2900"> <div class="divNumber">28.</div> <div class="p">
<span class="pN">2900</span>Asaṁkiliṭṭhaasaṁkilesiko dhammo asaṁkiliṭṭhaasaṁkilesikassa dhammassa atthipaccayena paccayo— asaṁkiliṭṭhaasaṁkilesiko eko khandho tiṇṇannaṁ khandhānaṁ atthipaccayena paccayo…. (1) </div>
</div>
<div class="q" id="p_36P1_2901"> <div class="p">
<span class="pN">2901</span>Asaṁkiliṭṭhaasaṁkilesiko dhammo asaṁkiliṭṭhasaṁkilesikassa dhammassa atthipaccayena paccayo— sahajātaṁ, pacchājātaṁ. <span class="bold">Sahajātā</span>— asaṁkiliṭṭhaasaṁkilesikā khandhā cittasamuṭṭhānānaṁ rūpānaṁ atthipaccayena paccayo. <span class="bold">Pacchājātā</span>— asaṁkiliṭṭhaasaṁkilesikā khandhā purejātassa imassa kāyassa atthipaccayena paccayo. (2) </div>
</div>
<div class="q" id="p_36P1_2902"> <div class="p">
<span class="pN">2902</span>Asaṁkiliṭṭhaasaṁkilesiko dhammo asaṁkiliṭṭhasaṁkilesikassa ca asaṁkiliṭṭhaasaṁkilesikassa ca dhammassa atthipaccayena paccayo— asaṁkiliṭṭhaasaṁkilesiko eko khandho tiṇṇannaṁ khandhānaṁ cittasamuṭṭhānānañca rūpānaṁ atthipaccayena paccayo…. (3) </div>
</div>
<div class="q" id="p_36P1_2903"> <div class="divNumber">29.</div> <div class="p">
<span class="pN">2903</span>Asaṁkiliṭṭhasaṁkilesiko ca asaṁkiliṭṭhaasaṁkilesiko ca dhammā asaṁkiliṭṭhasaṁkilesikassa dhammassa atthipaccayena paccayo— sahajātaṁ, pacchājātaṁ, āhāraṁ, indriyaṁ. <span class="bold">Sahajātā</span>— asaṁkiliṭṭhaasaṁkilesikā khandhā ca mahābhūtā ca cittasamuṭṭhānānaṁ rūpānaṁ atthipaccayena paccayo. <span class="bold">Pacchājātā</span>— asaṁkiliṭṭhaasaṁkilesikā khandhā ca kabaḷīkāro āhāro ca imassa kāyassa atthipaccayena paccayo. <span class="bold">Pacchājātā</span>— asaṁkiliṭṭhasaṁkilesikā khandhā ca rūpajīvitindriyañca kaṭattārūpānaṁ atthipaccayena paccayo. (1) </div>
</div>
<div class="q" id="p_36P1_2904"> <div class="p">
<span class="pN">2904</span>Asaṁkiliṭṭhasaṁkilesiko ca asaṁkiliṭṭhaasaṁkilesiko ca dhammā asaṁkiliṭṭhaasaṁkilesikassa dhammassa atthipaccayena paccayo— sahajātaṁ, purejātaṁ. <span class="bold">Sahajāto</span>— asaṁkiliṭṭhaasaṁkilesiko eko khandho ca vatthu ca tiṇṇannaṁ khandhānaṁ atthipaccayena paccayo…pe…. (2) </div>
</div>
<div class="q" id="p_36P1_2905"> <div class="p">
<span class="pN">2905</span>Saṁkiliṭṭhasaṁkilesiko ca asaṁkiliṭṭhasaṁkilesiko ca dhammā saṁkiliṭṭhasaṁkilesikassa dhammassa atthipaccayena paccayo— sahajātaṁ, purejātaṁ. <span class="bold">Sahajāto</span>— saṁkiliṭṭhasaṁkilesiko eko khandho ca vatthu ca tiṇṇannaṁ khandhānaṁ atthipaccayena paccayo… dve khandhā…pe…. (1) </div>
</div>
<div class="q" id="p_36P1_2906"> <div class="p">
<span class="pN">2906</span>Saṁkiliṭṭhasaṁkilesiko ca asaṁkiliṭṭhasaṁkilesiko ca dhammā asaṁkiliṭṭhasaṁkilesikassa dhammassa atthipaccayena paccayo— sahajātaṁ, pacchājātaṁ, āhāraṁ, indriyaṁ. <span class="bold">Sahajātā</span>— saṁkiliṭṭhasaṁkilesikā khandhā ca mahābhūtā ca cittasamuṭṭhānānaṁ rūpānaṁ atthipaccayena paccayo. <span class="bold">Pacchājātā</span>— saṁkiliṭṭhasaṁkilesikā khandhā ca kabaḷīkāro āhāro ca purejātassa imassa kāyassa atthipaccayena paccayo. <span class="bold">Pacchājātā</span>— saṁkiliṭṭhasaṁkilesikā khandhā ca rūpajīvitindriyañca kaṭattārūpānaṁ atthipaccayena paccayo. (2) </div>
</div>
</html>

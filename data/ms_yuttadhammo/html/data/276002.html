<html>
<div class="i">5.1.2 Dhammassavanasutta</div>
<div class="h">Pañcamapaṇṇāsaka</div>
<div class="h">Kimilavagga</div>
<div class="h">Dhammassavanasutta</div>
<div class="q" id="p_16A5_1194"> <div class="divNumber">202.</div> <div class="p">
<span class="pN">1194</span>“Pañcime, bhikkhave, ānisaṁsā dhammassavane. Katame pañca? Assutaṁ suṇāti, sutaṁ pariyodāpeti, kaṅkhaṁ vitarati, diṭṭhiṁ ujuṁ karoti, cittamassa pasīdati. Ime kho, bhikkhave, pañca ānisaṁsā dhammassavane”ti. </div>
</div>
<div class="CENTER" id="p_16A5_1195">
<span class="pN">1195</span>Dutiyaṁ.</div>
</html>

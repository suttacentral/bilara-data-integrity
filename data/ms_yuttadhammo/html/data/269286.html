<html>
<div class="i">6.2.8 Vighāsādajātaka</div>
<div class="h">Chakkanipāta</div>
<div class="h">Kharaputtavagga</div>
<div class="h">Vighāsādajātaka</div>
<div class="q" id="p_22J_1459"> <div class="divNumber">123.</div> <div class="p"> <table class="singleColumn"> <tr> <td> <div class="pN">1459</div> <div class="G">“Susukhaṁ vata jīvanti,</div> </td> </tr> <tr> <td> <div class="G">ye janā vighāsādino;</div> </td> </tr> <tr> <td> <div class="G">Diṭṭheva dhamme pāsaṁsā,</div> </td> </tr> <tr> <td> <div class="G">samparāye ca suggatī”.</div> </td> </tr> </table> </div>
</div>
<div class="q" id="p_22J_1460"> <div class="divNumber">124.</div> <div class="p"> <table class="singleColumn"> <tr> <td> <div class="pN">1460</div> <div class="G">“Sukassa bhāsamānassa,</div> </td> </tr> <tr> <td> <div class="G">na nisāmetha paṇḍitā;</div> </td> </tr> <tr> <td> <div class="G">Idaṁ suṇātha sodariyā,</div> </td> </tr> <tr> <td> <div class="G">amhevāyaṁ pasaṁsati”.</div> </td> </tr> </table> </div>
</div>
<div class="q" id="p_22J_1461"> <div class="divNumber">125.</div> <div class="p"> <table class="singleColumn"> <tr> <td> <div class="pN">1461</div> <div class="G">“Nāhaṁ tumhe pasaṁsāmi,</div> </td> </tr> <tr> <td> <div class="G">kuṇapādā suṇātha me;</div> </td> </tr> <tr> <td> <div class="G">Ucchiṭṭhabhojino tumhe,</div> </td> </tr> <tr> <td> <div class="G">na tumhe vighāsādino”.</div> </td> </tr> </table> </div>
</div>
<div class="q" id="p_22J_1462"> <div class="divNumber">126.</div> <div class="p"> <table class="singleColumn"> <tr> <td> <div class="pN">1462</div> <div class="G">“Sattavassā pabbajitā,</div> </td> </tr> <tr> <td> <div class="G">mejjhāraññe sikhaṇḍino;</div> </td> </tr> <tr> <td> <div class="G">Vighāseneva yāpentā,</div> </td> </tr> <tr> <td> <div class="G">mayañce bhoto gārayhā;</div> </td> </tr> <tr> <td> <div class="G">Ke nu bhoto pasaṁsiyā”.</div> </td> </tr> </table> </div>
</div>
<div class="q" id="p_22J_1463"> <div class="divNumber">127.</div> <div class="p"> <table class="singleColumn"> <tr> <td> <div class="pN">1463</div> <div class="G">“Tumhe sīhānaṁ byagghānaṁ,</div> </td> </tr> <tr> <td> <div class="G">vāḷānañcāvasiṭṭhakaṁ;</div> </td> </tr> <tr> <td> <div class="G">Ucchiṭṭheneva yāpentā,</div> </td> </tr> <tr> <td> <div class="G">maññivho vighāsādino.</div> </td> </tr> </table> </div>
</div>
<div class="q" id="p_22J_1464"> <div class="divNumber">128.</div> <div class="p"> <table class="singleColumn"> <tr> <td> <div class="pN">1464</div> <div class="G">Ye brāhmaṇassa samaṇassa,</div> </td> </tr> <tr> <td> <div class="G">aññassa vā vanibbino;</div> </td> </tr> <tr> <td> <div class="G">Datvāva sesaṁ bhuñjanti,</div> </td> </tr> <tr> <td> <div class="G">te janā vighāsādino”ti.</div> </td> </tr> </table> </div>
</div>
<div class="CENTER" id="p_22J_1465">
<span class="pN">1465</span>Vighāsādajātakaṁ aṭṭhamaṁ.</div>
</html>

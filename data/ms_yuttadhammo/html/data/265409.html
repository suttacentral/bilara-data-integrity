<html>
<div class="i"> Nahetu</div>
<div class="h">Mahantaraduka</div>
<div class="h">Upādinnaduka</div>
<div class="h">Paṭiccavāra</div>
<div class="h">Paccayapaccanīya</div>
<div class="h">Vibhaṅgavāra</div>
<div class="h">Nahetu</div>
<div class="q" id="p_38P2_3383"> <div class="divNumber">420.</div> <div class="p">
<span class="pN">3383</span>Upādinnaṁ dhammaṁ paṭicca upādinno dhammo uppajjati nahetupaccayā—  ahetukaṁ upādinnaṁ ekaṁ khandhaṁ paṭicca tayo khandhā…pe…  dve khandhe…pe…  ahetukapaṭisandhikkhaṇe upādinnaṁ ekaṁ khandhaṁ paṭicca tayo khandhā kaṭattā ca rūpaṁ…pe…  dve khandhe…pe…  khandhe paṭicca vatthu, vatthuṁ paṭicca khandhā, ekaṁ mahābhūtaṁ paṭicca…pe…  mahābhūte paṭicca kaṭattārūpaṁ upādārūpaṁ, asaññasattānaṁ ekaṁ mahābhūtaṁ paṭicca…pe…  mahābhūte paṭicca kaṭattārūpaṁ upādārūpaṁ. (1) </div>
</div>
<div class="q" id="p_38P2_3384"> <div class="p">
<span class="pN">3384</span>Upādinnaṁ dhammaṁ paṭicca anupādinno dhammo uppajjati nahetupaccayā—  ahetuke upādinne khandhe paṭicca cittasamuṭṭhānaṁ rūpaṁ. (2) </div>
</div>
<div class="q" id="p_38P2_3385"> <div class="p">
<span class="pN">3385</span>Upādinnaṁ dhammaṁ paṭicca upādinno ca anupādinno ca dhammā uppajjanti nahetupaccayā—  ahetukaṁ upādinnaṁ ekaṁ khandhaṁ paṭicca tayo khandhā cittasamuṭṭhānañca rūpaṁ…pe…  dve khandhe…pe… . (3) </div>
</div>
<div class="q" id="p_38P2_3386"> <div class="divNumber">421.</div> <div class="p">
<span class="pN">3386</span>Anupādinnaṁ dhammaṁ paṭicca anupādinno dhammo uppajjati nahetupaccayā—  ahetukaṁ anupādinnaṁ ekaṁ khandhaṁ paṭicca tayo khandhā cittasamuṭṭhānañca rūpaṁ…pe…  dve khandhe…pe…  ekaṁ mahābhūtaṁ…pe…  mahābhūte paṭicca cittasamuṭṭhānaṁ rūpaṁ upādārūpaṁ. Bāhiraṁ…  āhārasamuṭṭhānaṁ…  utusamuṭṭhānaṁ ekaṁ mahābhūtaṁ…pe…  mahābhūte paṭicca upādārūpaṁ. Vicikicchāsahagate uddhaccasahagate khandhe paṭicca vicikicchāsahagato uddhaccasahagato moho. (1) </div>
</div>
<div class="q" id="p_38P2_3387"> <div class="p">
<span class="pN">3387</span>Upādinnañca anupādinnañca dhammaṁ paṭicca anupādinno dhammo uppajjati nahetupaccayā—  ahetuke upādinne khandhe ca mahābhūte ca paṭicca cittasamuṭṭhānaṁ rūpaṁ. (1) </div>
</div>
</html>

<html>
<div class="i"> Hetu</div>
<div class="h">Mahantaraduka</div>
<div class="h">Cittaduka</div>
<div class="h">Saṁsaṭṭhavāra</div>
<div class="h">Paccayānulomādi</div>
<div class="h">Hetu</div>
<div class="q" id="p_38P2_2475"> <div class="divNumber">69.</div> <div class="p">
<span class="pN">2475</span>Cittaṁ dhammaṁ saṁsaṭṭho nocitto dhammo uppajjati hetupaccayā— cittaṁ saṁsaṭṭhā sampayuttakā khandhā; paṭisandhikkhaṇe…pe…. (1) </div>
</div>
<div class="q" id="p_38P2_2476"> <div class="p">
<span class="pN">2476</span>Nocittaṁ dhammaṁ saṁsaṭṭho nocitto dhammo uppajjati hetupaccayā— nocittaṁ ekaṁ khandhaṁ saṁsaṭṭhā dve khandhā, dve khandhe saṁsaṭṭho eko khandho; paṭisandhikkhaṇe…pe…. (1) </div>
</div>
<div class="q" id="p_38P2_2477"> <div class="p">
<span class="pN">2477</span>Nocittaṁ dhammaṁ saṁsaṭṭho citto dhammo uppajjati hetupaccayā— nocitte khandhe saṁsaṭṭhaṁ cittaṁ; paṭisandhikkhaṇe…pe…. (2) </div>
</div>
<div class="q" id="p_38P2_2478"> <div class="p">
<span class="pN">2478</span>Nocittaṁ dhammaṁ saṁsaṭṭho citto ca nocitto ca dhammā uppajjanti hetupaccayā— nocittaṁ ekaṁ khandhaṁ saṁsaṭṭhā dve khandhā cittañca, dve khandhe…pe… paṭisandhikkhaṇe…pe…. (3) </div>
</div>
<div class="q" id="p_38P2_2479"> <div class="p">
<span class="pN">2479</span>Cittañca nocittañca dhammaṁ saṁsaṭṭho nocitto dhammo uppajjati hetupaccayā— nocittaṁ ekaṁ khandhañca cittañca saṁsaṭṭhā dve khandhā, dve khandhe ca…pe… paṭisandhikkhaṇe…pe… (Saṁkhittaṁ.) </div>
</div>
<div class="q" id="p_38P2_2480"> <div class="p">
<span class="pN">2480</span>Hetuyā pañca, ārammaṇe pañca, adhipatiyā pañca (sabbattha pañca), avigate pañca. (Saṁkhittaṁ.) </div>
</div>
<div class="q" id="p_38P2_2481"> <div class="p">
<span class="pN">2481</span>Nahetuyā pañca, naadhipatiyā pañca, napurejāte pañca, napacchājāte pañca, naāsevane pañca, nakamme tīṇi, navipāke pañca, najhāne pañca, namagge pañca, navippayutte pañca. </div>
</div>
</html>

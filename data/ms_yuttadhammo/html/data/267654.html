<html>
<div class="i">52.10 Padumadhārikattheraapadāna</div>
<div class="h">Phaladāyakavagga</div>
<div class="h">Padumadhārikattheraapadāna</div>
<div class="q" id="p_20Ap1_6786"> <div class="divNumber">78.</div> <div class="p"> <table class="singleColumn"> <tr> <td> <div class="pN">6786</div> <div class="G">“Himavantassāvidūre,</div> </td> </tr> <tr> <td> <div class="G">romaso nāma pabbato;</div> </td> </tr> <tr> <td> <div class="G">Buddhopi sambhavo nāma,</div> </td> </tr> <tr> <td> <div class="G">abbhokāse vasī tadā.</div> </td> </tr> </table> </div>
</div>
<div class="q" id="p_20Ap1_6787"> <div class="divNumber">79.</div> <div class="p"> <table class="singleColumn"> <tr> <td> <div class="pN">6787</div> <div class="G">Bhavanā nikkhamitvāna,</div> </td> </tr> <tr> <td> <div class="G">padumaṁ dhārayiṁ ahaṁ;</div> </td> </tr> <tr> <td> <div class="G">Ekāhaṁ dhārayitvāna,</div> </td> </tr> <tr> <td> <div class="G">bhavanaṁ punarāgamiṁ.</div> </td> </tr> </table> </div>
</div>
<div class="q" id="p_20Ap1_6788"> <div class="divNumber">80.</div> <div class="p"> <table class="singleColumn"> <tr> <td> <div class="pN">6788</div> <div class="G">Ekatiṁse ito kappe,</div> </td> </tr> <tr> <td> <div class="G">yaṁ buddhamabhipūjayiṁ;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">buddhapūjāyidaṁ phalaṁ.</div> </td> </tr> </table> </div>
</div>
<div class="q" id="p_20Ap1_6789"> <div class="divNumber">81.</div> <div class="p"> <table class="singleColumn"> <tr> <td> <div class="pN">6789</div> <div class="G">Kilesā jhāpitā mayhaṁ,</div> </td> </tr> <tr> <td> <div class="G">…pe…</div> </td> </tr> <tr> <td> <div class="G">viharāmi anāsavo.</div> </td> </tr> </table> </div>
</div>
<div class="q" id="p_20Ap1_6790"> <div class="divNumber">82.</div> <div class="p"> <table class="singleColumn"> <tr> <td> <div class="pN">6790</div> <div class="G">Svāgataṁ vata me āsi,</div> </td> </tr> <tr> <td> <div class="G">…pe…</div> </td> </tr> <tr> <td> <div class="G">kataṁ buddhassa sāsanaṁ.</div> </td> </tr> </table> </div>
</div>
<div class="q" id="p_20Ap1_6791"> <div class="divNumber">83.</div> <div class="p"> <table class="singleColumn"> <tr> <td> <div class="pN">6791</div> <div class="G">Paṭisambhidā catasso,</div> </td> </tr> <tr> <td> <div class="G">…pe…</div> </td> </tr> <tr> <td> <div class="G">kataṁ buddhassa sāsanaṁ”. (5449)</div> </td> </tr> </table> </div>
</div>
<div class="q" id="p_20Ap1_6792"> <div class="p">
<span class="pN">6792</span>Itthaṁ sudaṁ āyasmā padumadhāriko thero imā gāthāyo abhāsitthāti. </div>
</div>
<div class="CENTER" id="p_20Ap1_6793">
<span class="pN">6793</span>Padumadhārikattherassāpadānaṁ dasamaṁ.</div>
<div class="ENDH3" id="p_20Ap1_6794">
<span class="pN">6794</span>Phaladāyakavaggo dvepaññāsamo.</div>
<div class="SUMMARY" id="p_20Ap1_6795">
<span class="pN">6795</span><span class="firstLetter">T</span>assuddānaṁ</div>
<div class="q" id="p_20Ap1_6796"> <div class="p"> <table class="singleColumn"> <tr> <td> <div class="pN">6796</div> <div class="G">Kurañciyaṁ kapitthañca,</div> </td> </tr> <tr> <td> <div class="G">kosambamatha ketakaṁ;</div> </td> </tr> <tr> <td> <div class="G">Nāgapupphajjunañceva,</div> </td> </tr> <tr> <td> <div class="G">kuṭajī ghosasaññako.</div> </td> </tr> </table> </div>
</div>
<div class="q" id="p_20Ap1_6797"> <div class="p"> <table class="singleColumn"> <tr> <td> <div class="pN">6797</div> <div class="G">Thero ca sabbaphalado,</div> </td> </tr> <tr> <td> <div class="G">tathā padumadhāriko;</div> </td> </tr> <tr> <td> <div class="G">Asīti cettha gāthāyo,</div> </td> </tr> <tr> <td> <div class="G">tisso gāthā taduttari.</div> </td> </tr> </table> </div>
</div>
</html>

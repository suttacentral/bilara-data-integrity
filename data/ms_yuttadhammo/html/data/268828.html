<html>
<div class="i">16.1.9 Anuruddhattheragāthā</div>
<div class="h">Vīsatinipāta</div>
<div class="h">Paṭhamavagga</div>
<div class="h">Anuruddhattheragāthā</div>
<div class="q" id="p_19Th1_1236"> <div class="divNumber">892.</div> <div class="p"> <table class="singleColumn"> <tr> <td> <div class="pN">1236</div> <div class="G">“Pahāya mātāpitaro,</div> </td> </tr> <tr> <td> <div class="G">bhaginī ñātibhātaro;</div> </td> </tr> <tr> <td> <div class="G">Pañca kāmaguṇe hitvā,</div> </td> </tr> <tr> <td> <div class="G">anuruddhova jhāyati.</div> </td> </tr> </table> </div>
</div>
<div class="q" id="p_19Th1_1237"> <div class="divNumber">893.</div> <div class="p"> <table class="singleColumn"> <tr> <td> <div class="pN">1237</div> <div class="G">Sameto naccagītehi,</div> </td> </tr> <tr> <td> <div class="G">sammatāḷappabodhano;</div> </td> </tr> <tr> <td> <div class="G">Na tena suddhimajjhagaṁ,</div> </td> </tr> <tr> <td> <div class="G">mārassa visaye rato.</div> </td> </tr> </table> </div>
</div>
<div class="q" id="p_19Th1_1238"> <div class="divNumber">894.</div> <div class="p"> <table class="singleColumn"> <tr> <td> <div class="pN">1238</div> <div class="G">Etañca samatikkamma,</div> </td> </tr> <tr> <td> <div class="G">rato buddhassa sāsane;</div> </td> </tr> <tr> <td> <div class="G">Sabboghaṁ samatikkamma,</div> </td> </tr> <tr> <td> <div class="G">anuruddhova jhāyati.</div> </td> </tr> </table> </div>
</div>
<div class="q" id="p_19Th1_1239"> <div class="divNumber">895.</div> <div class="p"> <table class="singleColumn"> <tr> <td> <div class="pN">1239</div> <div class="G">Rūpā saddā rasā gandhā,</div> </td> </tr> <tr> <td> <div class="G">phoṭṭhabbā ca manoramā;</div> </td> </tr> <tr> <td> <div class="G">Ete ca samatikkamma,</div> </td> </tr> <tr> <td> <div class="G">anuruddhova jhāyati.</div> </td> </tr> </table> </div>
</div>
<div class="q" id="p_19Th1_1240"> <div class="divNumber">896.</div> <div class="p"> <table class="singleColumn"> <tr> <td> <div class="pN">1240</div> <div class="G">Piṇḍapātamatikkanto,</div> </td> </tr> <tr> <td> <div class="G">eko adutiyo muni;</div> </td> </tr> <tr> <td> <div class="G">Esati paṁsukūlāni,</div> </td> </tr> <tr> <td> <div class="G">anuruddho anāsavo.</div> </td> </tr> </table> </div>
</div>
<div class="q" id="p_19Th1_1241"> <div class="divNumber">897.</div> <div class="p"> <table class="singleColumn"> <tr> <td> <div class="pN">1241</div> <div class="G">Vicinī aggahī dhovi,</div> </td> </tr> <tr> <td> <div class="G">rajayī dhārayī muni;</div> </td> </tr> <tr> <td> <div class="G">Paṁsukūlāni matimā,</div> </td> </tr> <tr> <td> <div class="G">anuruddho anāsavo.</div> </td> </tr> </table> </div>
</div>
<div class="q" id="p_19Th1_1242"> <div class="divNumber">898.</div> <div class="p"> <table class="singleColumn"> <tr> <td> <div class="pN">1242</div> <div class="G">Mahiccho ca asantuṭṭho,</div> </td> </tr> <tr> <td> <div class="G">saṁsaṭṭho yo ca uddhato;</div> </td> </tr> <tr> <td> <div class="G">Tassa dhammā ime honti,</div> </td> </tr> <tr> <td> <div class="G">pāpakā saṁkilesikā.</div> </td> </tr> </table> </div>
</div>
<div class="q" id="p_19Th1_1243"> <div class="divNumber">899.</div> <div class="p"> <table class="singleColumn"> <tr> <td> <div class="pN">1243</div> <div class="G">Sato ca hoti appiccho,</div> </td> </tr> <tr> <td> <div class="G">santuṭṭho avighātavā;</div> </td> </tr> <tr> <td> <div class="G">Pavivekarato vitto,</div> </td> </tr> <tr> <td> <div class="G">niccamāraddhavīriyo.</div> </td> </tr> </table> </div>
</div>
<div class="q" id="p_19Th1_1244"> <div class="divNumber">900.</div> <div class="p"> <table class="singleColumn"> <tr> <td> <div class="pN">1244</div> <div class="G">Tassa dhammā ime honti,</div> </td> </tr> <tr> <td> <div class="G">kusalā bodhipakkhikā;</div> </td> </tr> <tr> <td> <div class="G">Anāsavo ca so hoti,</div> </td> </tr> <tr> <td> <div class="G">iti vuttaṁ mahesinā.</div> </td> </tr> </table> </div>
</div>
<div class="q" id="p_19Th1_1245"> <div class="divNumber">901.</div> <div class="p"> <table class="singleColumn"> <tr> <td> <div class="pN">1245</div> <div class="G">Mama saṅkappamaññāya,</div> </td> </tr> <tr> <td> <div class="G">satthā loke anuttaro;</div> </td> </tr> <tr> <td> <div class="G">Manomayena kāyena,</div> </td> </tr> <tr> <td> <div class="G">iddhiyā upasaṅkami.</div> </td> </tr> </table> </div>
</div>
<div class="q" id="p_19Th1_1246"> <div class="divNumber">902.</div> <div class="p"> <table class="singleColumn"> <tr> <td> <div class="pN">1246</div> <div class="G">Yadā me ahu saṅkappo,</div> </td> </tr> <tr> <td> <div class="G">tato uttari desayi;</div> </td> </tr> <tr> <td> <div class="G">Nippapañcarato buddho,</div> </td> </tr> <tr> <td> <div class="G">nippapañcamadesayi.</div> </td> </tr> </table> </div>
</div>
<div class="q" id="p_19Th1_1247"> <div class="divNumber">903.</div> <div class="p"> <table class="singleColumn"> <tr> <td> <div class="pN">1247</div> <div class="G">Tassāhaṁ dhammamaññāya,</div> </td> </tr> <tr> <td> <div class="G">vihāsiṁ sāsane rato;</div> </td> </tr> <tr> <td> <div class="G">Tisso vijjā anuppattā,</div> </td> </tr> <tr> <td> <div class="G">kataṁ buddhassa sāsanaṁ.</div> </td> </tr> </table> </div>
</div>
<div class="q" id="p_19Th1_1248"> <div class="divNumber">904.</div> <div class="p"> <table class="singleColumn"> <tr> <td> <div class="pN">1248</div> <div class="G">Pañcapaññāsavassāni,</div> </td> </tr> <tr> <td> <div class="G">yato nesajjiko ahaṁ;</div> </td> </tr> <tr> <td> <div class="G">Pañcavīsativassāni,</div> </td> </tr> <tr> <td> <div class="G">yato middhaṁ samūhataṁ.</div> </td> </tr> </table> </div>
</div>
<div class="q" id="p_19Th1_1249"> <div class="divNumber">905.</div> <div class="p"> <table class="singleColumn"> <tr> <td> <div class="pN">1249</div> <div class="G">Nāhu assāsapassāsā,</div> </td> </tr> <tr> <td> <div class="G">ṭhitacittassa tādino;</div> </td> </tr> <tr> <td> <div class="G">Anejo santimārabbha,</div> </td> </tr> <tr> <td> <div class="G">cakkhumā parinibbuto.</div> </td> </tr> </table> </div>
</div>
<div class="q" id="p_19Th1_1250"> <div class="divNumber">906.</div> <div class="p"> <table class="singleColumn"> <tr> <td> <div class="pN">1250</div> <div class="G">Asallīnena cittena,</div> </td> </tr> <tr> <td> <div class="G">vedanaṁ ajjhavāsayi;</div> </td> </tr> <tr> <td> <div class="G">Pajjotasseva nibbānaṁ,</div> </td> </tr> <tr> <td> <div class="G">vimokkho cetaso ahu.</div> </td> </tr> </table> </div>
</div>
<div class="q" id="p_19Th1_1251"> <div class="divNumber">907.</div> <div class="p"> <table class="singleColumn"> <tr> <td> <div class="pN">1251</div> <div class="G">Ete pacchimakā dāni,</div> </td> </tr> <tr> <td> <div class="G">munino phassapañcamā;</div> </td> </tr> <tr> <td> <div class="G">Nāññe dhammā bhavissanti,</div> </td> </tr> <tr> <td> <div class="G">sambuddhe parinibbute.</div> </td> </tr> </table> </div>
</div>
<div class="q" id="p_19Th1_1252"> <div class="divNumber">908.</div> <div class="p"> <table class="singleColumn"> <tr> <td> <div class="pN">1252</div> <div class="G">Natthi dāni punāvāso,</div> </td> </tr> <tr> <td> <div class="G">devakāyasmi jālini;</div> </td> </tr> <tr> <td> <div class="G">Vikkhīṇo jātisaṁsāro,</div> </td> </tr> <tr> <td> <div class="G">natthi dāni punabbhavo.</div> </td> </tr> </table> </div>
</div>
<div class="q" id="p_19Th1_1253"> <div class="divNumber">909.</div> <div class="p"> <table class="singleColumn"> <tr> <td> <div class="pN">1253</div> <div class="G">Yassa muhuttena sahassadhā,</div> </td> </tr> <tr> <td> <div class="G">Loko saṁvidito sabrahmakappo;</div> </td> </tr> <tr> <td> <div class="G">Vasī iddhiguṇe cutūpapāte,</div> </td> </tr> <tr> <td> <div class="G">Kāle passati devatā sa bhikkhu.</div> </td> </tr> </table> </div>
</div>
<div class="q" id="p_19Th1_1254"> <div class="divNumber">910.</div> <div class="p"> <table class="singleColumn"> <tr> <td> <div class="pN">1254</div> <div class="G">Annabhāro pure āsiṁ,</div> </td> </tr> <tr> <td> <div class="G">daliddo ghāsahārako;</div> </td> </tr> <tr> <td> <div class="G">Samaṇaṁ paṭipādesiṁ,</div> </td> </tr> <tr> <td> <div class="G">upariṭṭhaṁ yasassinaṁ.</div> </td> </tr> </table> </div>
</div>
<div class="q" id="p_19Th1_1255"> <div class="divNumber">911.</div> <div class="p"> <table class="singleColumn"> <tr> <td> <div class="pN">1255</div> <div class="G">Somhi sakyakule jāto,</div> </td> </tr> <tr> <td> <div class="G">anuruddhoti maṁ vidū;</div> </td> </tr> <tr> <td> <div class="G">Upeto naccagītehi,</div> </td> </tr> <tr> <td> <div class="G">sammatāḷappabodhano.</div> </td> </tr> </table> </div>
</div>
<div class="q" id="p_19Th1_1256"> <div class="divNumber">912.</div> <div class="p"> <table class="singleColumn"> <tr> <td> <div class="pN">1256</div> <div class="G">Athaddasāsiṁ sambuddhaṁ,</div> </td> </tr> <tr> <td> <div class="G">satthāraṁ akutobhayaṁ;</div> </td> </tr> <tr> <td> <div class="G">Tasmiṁ cittaṁ pasādetvā,</div> </td> </tr> <tr> <td> <div class="G">pabbajiṁ anagāriyaṁ.</div> </td> </tr> </table> </div>
</div>
<div class="q" id="p_19Th1_1257"> <div class="divNumber">913.</div> <div class="p"> <table class="singleColumn"> <tr> <td> <div class="pN">1257</div> <div class="G">Pubbenivāsaṁ jānāmi,</div> </td> </tr> <tr> <td> <div class="G">yattha me vusitaṁ pure;</div> </td> </tr> <tr> <td> <div class="G">Tāvatiṁsesu devesu,</div> </td> </tr> <tr> <td> <div class="G">aṭṭhāsiṁ sakkajātiyā.</div> </td> </tr> </table> </div>
</div>
<div class="q" id="p_19Th1_1258"> <div class="divNumber">914.</div> <div class="p"> <table class="singleColumn"> <tr> <td> <div class="pN">1258</div> <div class="G">Sattakkhattuṁ manussindo,</div> </td> </tr> <tr> <td> <div class="G">ahaṁ rajjamakārayiṁ;</div> </td> </tr> <tr> <td> <div class="G">Cāturanto vijitāvī,</div> </td> </tr> <tr> <td> <div class="G">jambusaṇḍassa issaro;</div> </td> </tr> <tr> <td> <div class="G">Adaṇḍena asatthena,</div> </td> </tr> <tr> <td> <div class="G">dhammena anusāsayiṁ.</div> </td> </tr> </table> </div>
</div>
<div class="q" id="p_19Th1_1259"> <div class="divNumber">915.</div> <div class="p"> <table class="singleColumn"> <tr> <td> <div class="pN">1259</div> <div class="G">Ito satta tato satta,</div> </td> </tr> <tr> <td> <div class="G">saṁsārāni catuddasa;</div> </td> </tr> <tr> <td> <div class="G">Nivāsamabhijānissaṁ,</div> </td> </tr> <tr> <td> <div class="G">devaloke ṭhito tadā.</div> </td> </tr> </table> </div>
</div>
<div class="q" id="p_19Th1_1260"> <div class="divNumber">916.</div> <div class="p"> <table class="singleColumn"> <tr> <td> <div class="pN">1260</div> <div class="G">Pañcaṅgike samādhimhi,</div> </td> </tr> <tr> <td> <div class="G">sante ekodibhāvite;</div> </td> </tr> <tr> <td> <div class="G">Paṭippassaddhiladdhamhi,</div> </td> </tr> <tr> <td> <div class="G">dibbacakkhu visujjhi me.</div> </td> </tr> </table> </div>
</div>
<div class="q" id="p_19Th1_1261"> <div class="divNumber">917.</div> <div class="p"> <table class="singleColumn"> <tr> <td> <div class="pN">1261</div> <div class="G">Cutūpapātaṁ jānāmi,</div> </td> </tr> <tr> <td> <div class="G">sattānaṁ āgatiṁ gatiṁ;</div> </td> </tr> <tr> <td> <div class="G">Itthabhāvaññathābhāvaṁ,</div> </td> </tr> <tr> <td> <div class="G">jhāne pañcaṅgike ṭhito.</div> </td> </tr> </table> </div>
</div>
<div class="q" id="p_19Th1_1262"> <div class="divNumber">918.</div> <div class="p"> <table class="singleColumn"> <tr> <td> <div class="pN">1262</div> <div class="G">Pariciṇṇo mayā satthā,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">bhavanetti samūhatā.</div> </td> </tr> </table> </div>
</div>
<div class="q" id="p_19Th1_1263"> <div class="divNumber">919.</div> <div class="p"> <table class="singleColumn"> <tr> <td> <div class="pN">1263</div> <div class="G">Vajjīnaṁ veḷuvagāme,</div> </td> </tr> <tr> <td> <div class="G">ahaṁ jīvitasaṅkhayā;</div> </td> </tr> <tr> <td> <div class="G">Heṭṭhato veḷugumbasmiṁ,</div> </td> </tr> <tr> <td> <div class="G">nibbāyissaṁ anāsavo”ti.</div> </td> </tr> </table> </div>
</div>
<div class="CENTER" id="p_19Th1_1264">
<span class="pN">1264</span>…  Anuruddho thero… .</div>
</html>

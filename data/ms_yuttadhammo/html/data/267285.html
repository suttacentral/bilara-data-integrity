<html>
<div class="i">16.1 Bandhujīvakattheraapadāna</div>
<div class="h">Bandhujīvakavagga</div>
<div class="h">Bandhujīvakattheraapadāna</div>
<div class="q" id="p_20Ap1_2353"> <div class="divNumber">1.</div> <div class="p"> <table class="singleColumn"> <tr> <td> <div class="pN">2353</div> <div class="G">“Candaṁva vimalaṁ suddhaṁ,</div> </td> </tr> <tr> <td> <div class="G">vippasannamanāvilaṁ;</div> </td> </tr> <tr> <td> <div class="G">Nandībhavaparikkhīṇaṁ,</div> </td> </tr> <tr> <td> <div class="G">tiṇṇaṁ loke visattikaṁ.</div> </td> </tr> </table> </div>
</div>
<div class="q" id="p_20Ap1_2354"> <div class="divNumber">2.</div> <div class="p"> <table class="singleColumn"> <tr> <td> <div class="pN">2354</div> <div class="G">Nibbāpayantaṁ janataṁ,</div> </td> </tr> <tr> <td> <div class="G">Tiṇṇaṁ tārayataṁ varaṁ;</div> </td> </tr> <tr> <td> <div class="G">Muniṁ vanamhi jhāyantaṁ,</div> </td> </tr> <tr> <td> <div class="G">Ekaggaṁ susamāhitaṁ.</div> </td> </tr> </table> </div>
</div>
<div class="q" id="p_20Ap1_2355"> <div class="divNumber">3.</div> <div class="p"> <table class="singleColumn"> <tr> <td> <div class="pN">2355</div> <div class="G">Bandhujīvakapupphāni,</div> </td> </tr> <tr> <td> <div class="G">lagetvā suttakenahaṁ;</div> </td> </tr> <tr> <td> <div class="G">Buddhassa abhiropayiṁ,</div> </td> </tr> <tr> <td> <div class="G">sikhino lokabandhuno.</div> </td> </tr> </table> </div>
</div>
<div class="q" id="p_20Ap1_2356"> <div class="divNumber">4.</div> <div class="p"> <table class="singleColumn"> <tr> <td> <div class="pN">2356</div> <div class="G">Ekattiṁse ito kappe,</div> </td> </tr> <tr> <td> <div class="G">yaṁ kammamakariṁ tadā;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">buddhapūjāyidaṁ phalaṁ.</div> </td> </tr> </table> </div>
</div>
<div class="q" id="p_20Ap1_2357"> <div class="divNumber">5.</div> <div class="p"> <table class="singleColumn"> <tr> <td> <div class="pN">2357</div> <div class="G">Ito sattamake kappe,</div> </td> </tr> <tr> <td> <div class="G">manujindo mahāyaso;</div> </td> </tr> <tr> <td> <div class="G">Samantacakkhu nāmāsi,</div> </td> </tr> <tr> <td> <div class="G">cakkavattī mahabbalo.</div> </td> </tr> </table> </div>
</div>
<div class="q" id="p_20Ap1_2358"> <div class="divNumber">6.</div> <div class="p"> <table class="singleColumn"> <tr> <td> <div class="pN">2358</div> <div class="G">Paṭisambhidā catasso,</div> </td> </tr> <tr> <td> <div class="G">vimokkhāpi ca aṭṭhime;</div> </td> </tr> <tr> <td> <div class="G">Chaḷabhiññā sacchikatā,</div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_2359"> <div class="p">
<span class="pN">2359</span>Itthaṁ sudaṁ āyasmā bandhujīvako thero imā gāthāyo abhāsitthāti. </div>
</div>
<div class="CENTER" id="p_20Ap1_2360">
<span class="pN">2360</span>Bandhujīvakattherassāpadānaṁ paṭhamaṁ.</div>
</html>

<html>
<div class="i">1.1.1.7.1 Parimaṇḍalavagga</div>
<div class="h">Bhikkhuvibhaṅga</div>
<div class="h">Paṭhamabhāga</div>
<div class="h">Katthapaññattivāra</div>
<div class="h">Sekhiyakaṇḍa</div>
<div class="h">Parimaṇḍalavagga</div>
<div class="q" id="p_5V_239"> <div class="divNumber">150.</div> <div class="p">
<span class="pN">239</span>Yaṁ tena bhagavatā jānatā passatā arahatā sammāsambuddhena anādariyaṁ paṭicca purato vā pacchato vā olambentena nivāsentassa dukkaṭaṁ kattha paññattanti? Sāvatthiyaṁ paññattaṁ. Kaṁ ārabbhāti? Chabbaggiye bhikkhū ārabbha. Kismiṁ vatthusminti? Chabbaggiyā bhikkhū puratopi pacchatopi olambentā nivāsesuṁ, tasmiṁ vatthusmiṁ. Ekā paññatti. Channaṁ āpattisamuṭṭhānānaṁ ekena samuṭṭhānena samuṭṭhāti—  kāyato ca cittato ca samuṭṭhāti, na vācato…pe… . (1) </div>
</div>
<div class="q" id="p_5V_240"> <div class="p">
<span class="pN">240</span>Anādariyaṁ paṭicca purato vā pacchato vā olambentena pārupantassa dukkaṭaṁ kattha paññattanti? Sāvatthiyaṁ paññattaṁ. Kaṁ ārabbhāti? Chabbaggiye bhikkhū ārabbha. Kismiṁ vatthusminti? Chabbaggiyā bhikkhū puratopi pacchatopi olambentā pārupiṁsu, tasmiṁ vatthusmiṁ. Ekā paññatti. Channaṁ āpattisamuṭṭhānānaṁ ekena samuṭṭhānena samuṭṭhāti—  kāyato ca cittato ca samuṭṭhāti, na vācato…pe… . (2) </div>
</div>
<div class="q" id="p_5V_241"> <div class="p">
<span class="pN">241</span>Anādariyaṁ paṭicca kāyaṁ vivaritvā antaraghare gacchantassa dukkaṭaṁ…pe…  ekā paññatti. Ekena samuṭṭhānena samuṭṭhāti—  kāyato ca cittato ca samuṭṭhāti, na vācato…pe… . (3) </div>
</div>
<div class="q" id="p_5V_242"> <div class="p">
<span class="pN">242</span>Anādariyaṁ paṭicca kāyaṁ vivaritvā antaraghare nisīdantassa dukkaṭaṁ…pe…  ekā paññatti. Ekena samuṭṭhānena samuṭṭhāti—  kāyato ca cittato ca samuṭṭhāti, na vācato…pe… . (4) </div>
</div>
<div class="q" id="p_5V_243"> <div class="p">
<span class="pN">243</span>Anādariyaṁ paṭicca hatthaṁ vā pādaṁ vā kīḷāpentena antaraghare gacchantassa dukkaṭaṁ…pe…  ekā paññatti. Ekena samuṭṭhānena samuṭṭhāti—  kāyato ca cittato ca samuṭṭhāti, na vācato…pe… . (5) </div>
</div>
<div class="q" id="p_5V_244"> <div class="p">
<span class="pN">244</span>Anādariyaṁ paṭicca hatthaṁ vā pādaṁ vā kīḷāpentena antaraghare nisīdantassa dukkaṭaṁ…pe…  ekā paññatti. Ekena samuṭṭhānena samuṭṭhāti—  kāyato ca cittato ca samuṭṭhāti, na vācato…pe… . (6) </div>
</div>
<div class="q" id="p_5V_245"> <div class="p">
<span class="pN">245</span>Anādariyaṁ paṭicca tahaṁ tahaṁ olokentena antaraghare gacchantassa dukkaṭaṁ…pe…  ekā paññatti. Ekena samuṭṭhānena samuṭṭhāti—  kāyato ca cittato ca samuṭṭhāti, na vācato…pe… . (7) </div>
</div>
<div class="q" id="p_5V_246"> <div class="p">
<span class="pN">246</span>Anādariyaṁ paṭicca tahaṁ tahaṁ olokentena antaraghare nisīdantassa dukkaṭaṁ…pe…  ekā paññatti. Ekena samuṭṭhānena samuṭṭhāti—  kāyato ca cittato ca samuṭṭhāti, na vācato…pe… . (8) </div>
</div>
<div class="q" id="p_5V_247"> <div class="p">
<span class="pN">247</span>Anādariyaṁ paṭicca ukkhittakāya antaraghare gacchantassa dukkaṭaṁ…pe…  ekā paññatti. Ekena samuṭṭhānena samuṭṭhāti—  kāyato ca cittato ca samuṭṭhāti, na vācato…pe… . (9) </div>
</div>
<div class="q" id="p_5V_248"> <div class="p">
<span class="pN">248</span>Anādariyaṁ paṭicca ukkhittakāya antaraghare nisīdantassa dukkaṭaṁ…pe…  ekā paññatti. Ekena samuṭṭhānena samuṭṭhāti—  kāyato ca cittato ca samuṭṭhāti, na vācato…pe… . (10) </div>
</div>
<div class="CENTER" id="p_5V_249">
<span class="pN">249</span>Parimaṇḍalavaggo paṭhamo.</div>
</html>

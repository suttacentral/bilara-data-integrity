<html>
<div class="i">53.9 Āmaṇḍaphaladāyakattheraapadāna</div>
<div class="h">Tiṇadāyakavagga</div>
<div class="h">Āmaṇḍaphaladāyakattheraapadāna</div>
<div class="q" id="p_20Ap1_6887"> <div class="divNumber">74.</div> <div class="p"> <table class="singleColumn"> <tr> <td> <div class="pN">6887</div> <div class="G">“Padumuttaro nāma jino,</div> </td> </tr> <tr> <td> <div class="G">sabbadhammāna pāragū;</div> </td> </tr> <tr> <td> <div class="G">Vuṭṭhahitvā samādhimhā,</div> </td> </tr> <tr> <td> <div class="G">caṅkamī lokanāyako.</div> </td> </tr> </table> </div>
</div>
<div class="q" id="p_20Ap1_6888"> <div class="divNumber">75.</div> <div class="p"> <table class="singleColumn"> <tr> <td> <div class="pN">6888</div> <div class="G">Khāribhāraṁ gahetvāna,</div> </td> </tr> <tr> <td> <div class="G">āharanto phalaṁ tadā;</div> </td> </tr> <tr> <td> <div class="G">Addasaṁ virajaṁ buddhaṁ,</div> </td> </tr> <tr> <td> <div class="G">caṅkamantaṁ mahāmuniṁ.</div> </td> </tr> </table> </div>
</div>
<div class="q" id="p_20Ap1_6889"> <div class="divNumber">76.</div> <div class="p"> <table class="singleColumn"> <tr> <td> <div class="pN">6889</div> <div class="G">Pasannacitto sumano,</div> </td> </tr> <tr> <td> <div class="G">sire katvāna añjaliṁ;</div> </td> </tr> <tr> <td> <div class="G">Sambuddhaṁ abhivādetvā,</div> </td> </tr> <tr> <td> <div class="G">āmaṇḍamadadiṁ phalaṁ.</div> </td> </tr> </table> </div>
</div>
<div class="q" id="p_20Ap1_6890"> <div class="divNumber">77.</div> <div class="p"> <table class="singleColumn"> <tr> <td> <div class="pN">6890</div> <div class="G">Satasahassito kappe,</div> </td> </tr> <tr> <td> <div class="G">yaṁ phalaṁ adadiṁ tadā;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">āmaṇḍassa idaṁ phalaṁ.</div> </td> </tr> </table> </div>
</div>
<div class="q" id="p_20Ap1_6891"> <div class="divNumber">78.</div> <div class="p"> <table class="singleColumn"> <tr> <td> <div class="pN">6891</div> <div class="G">Kilesā jhāpitā mayhaṁ,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">viharāmi anāsavo.</div> </td> </tr> </table> </div>
</div>
<div class="q" id="p_20Ap1_6892"> <div class="divNumber">79.</div> <div class="p"> <table class="singleColumn"> <tr> <td> <div class="pN">6892</div> <div class="G">Svāgataṁ vata me āsi,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṁ buddhassa sāsanaṁ.</div> </td> </tr> </table> </div>
</div>
<div class="q" id="p_20Ap1_6893"> <div class="divNumber">80.</div> <div class="p"> <table class="singleColumn"> <tr> <td> <div class="pN">6893</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_6894"> <div class="p">
<span class="pN">6894</span>Itthaṁ sudaṁ āyasmā āmaṇḍaphaladāyako thero imā gāthāyo abhāsitthāti. </div>
</div>
<div class="CENTER" id="p_20Ap1_6895">
<span class="pN">6895</span>Āmaṇḍaphaladāyakattherassāpadānaṁ navamaṁ.</div>
</html>

<html>
<div class="i">2.3.1.4 Paccanīkapuggala</div>
<div class="h">Pavattivāra</div>
<div class="h">Uppādanirodhavāra</div>
<div class="h">Paccuppannavāra</div>
<div class="h">Paccanīkapuggala</div>
<div class="q" id="p_35Y9_714"> <div class="divNumber">169.</div> <div class="p">
<span class="pN">714</span>» Yassa kusalā dhammā na uppajjanti tassa akusalā dhammā na nirujjhantīti? </div>
</div>
<div class="q" id="p_35Y9_715"> <div class="p">
<span class="pN">715</span>Akusalānaṁ bhaṅgakkhaṇe tesaṁ kusalā dhammā na uppajjanti, no ca tesaṁ akusalā dhammā na nirujjhanti. Kusalavippayuttacittassa uppādakkhaṇe akusalavippayuttacittassa bhaṅgakkhaṇe nirodhasamāpannānaṁ asaññasattānaṁ tesaṁ kusalā ca dhammā na uppajjanti akusalā ca dhammā na nirujjhanti. </div>
</div>
<div class="q" id="p_35Y9_716"> <div class="p">
<span class="pN">716</span>« Yassa vā pana akusalā dhammā na nirujjhanti tassa kusalā dhammā na uppajjantīti? </div>
</div>
<div class="q" id="p_35Y9_717"> <div class="p">
<span class="pN">717</span>Kusalānaṁ uppādakkhaṇe tesaṁ akusalā dhammā na nirujjhanti, no ca tesaṁ kusalā dhammā na uppajjanti. Akusalavippayuttacittassa bhaṅgakkhaṇe kusalavippayuttacittassa uppādakkhaṇe nirodhasamāpannānaṁ asaññasattānaṁ tesaṁ akusalā ca dhammā na nirujjhanti kusalā ca dhammā na uppajjanti. </div>
</div>
<div class="q" id="p_35Y9_718"> <div class="p">
<span class="pN">718</span>» Yassa kusalā dhammā na uppajjanti tassa abyākatā dhammā na nirujjhantīti? </div>
</div>
<div class="q" id="p_35Y9_719"> <div class="p">
<span class="pN">719</span>Sabbesaṁ cavantānaṁ pavatte cittassa bhaṅgakkhaṇe tesaṁ kusalā dhammā na uppajjanti, no ca tesaṁ abyākatā dhammā na nirujjhanti. Sabbesaṁ upapajjantānaṁ pavatte kusalavippayuttacittassa uppādakkhaṇe arūpe kusalākusalānaṁ bhaṅgakkhaṇe tesaṁ kusalā ca dhammā na uppajjanti abyākatā ca dhammā na nirujjhanti. </div>
</div>
<div class="q" id="p_35Y9_720"> <div class="p">
<span class="pN">720</span>« Yassa vā pana abyākatā dhammā na nirujjhanti tassa kusalā dhammā na uppajjantīti? </div>
</div>
<div class="q" id="p_35Y9_721"> <div class="p">
<span class="pN">721</span>Kusalānaṁ uppādakkhaṇe tesaṁ abyākatā dhammā na nirujjhanti, no ca tesaṁ kusalā dhammā na uppajjanti. Sabbesaṁ upapajjantānaṁ pavatte kusalavippayuttacittassa uppādakkhaṇe arūpe kusalākusalānaṁ bhaṅgakkhaṇe tesaṁ abyākatā ca dhammā na nirujjhanti kusalā ca dhammā na uppajjanti. </div>
</div>
<div class="q" id="p_35Y9_722"> <div class="divNumber">170.</div> <div class="p">
<span class="pN">722</span>» Yassa akusalā dhammā na uppajjanti tassa abyākatā dhammā na nirujjhantīti? </div>
</div>
<div class="q" id="p_35Y9_723"> <div class="p">
<span class="pN">723</span>Sabbesaṁ cavantānaṁ pavatte cittassa bhaṅgakkhaṇe tesaṁ akusalā dhammā na uppajjanti, no ca tesaṁ abyākatā dhammā na nirujjhanti. Sabbesaṁ upapajjantānaṁ pavatte akusalavippayuttacittassa uppādakkhaṇe arūpe kusalākusalānaṁ bhaṅgakkhaṇe tesaṁ akusalā ca dhammā na uppajjanti abyākatā ca dhammā na nirujjhanti. </div>
</div>
<div class="q" id="p_35Y9_724"> <div class="p">
<span class="pN">724</span>« Yassa vā pana abyākatā dhammā na nirujjhanti tassa akusalā dhammā na uppajjantīti? </div>
</div>
<div class="q" id="p_35Y9_725"> <div class="p">
<span class="pN">725</span>Akusalānaṁ uppādakkhaṇe tesaṁ abyākatā dhammā na nirujjhanti, no ca tesaṁ akusalā dhammā na uppajjanti. Sabbesaṁ upapajjantānaṁ pavatte akusalavippayuttacittassa uppādakkhaṇe arūpe kusalākusalānaṁ bhaṅgakkhaṇe tesaṁ abyākatā ca dhammā na nirujjhanti akusalā ca dhammā na uppajjanti. </div>
</div>
</html>

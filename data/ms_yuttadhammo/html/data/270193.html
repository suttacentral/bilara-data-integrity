<html>
<div class="i">2.2.1 Saṅgahitakathā</div>
<div class="h">Niyāmapaṇṇāsaka</div>
<div class="h">Sattamavagga</div>
<div class="h">Saṅgahitakathā</div>
<div class="q" id="p_32Kv_1612"> <div class="divNumber">471.</div> <div class="p">
<span class="pN">1612</span>๐ Natthi keci dhammā kehici dhammehi saṅgahitāti? Āmantā. Nanu atthi keci dhammā kehici dhammehi gaṇanaṁ gacchanti uddesaṁ gacchanti pariyāpannāti? Āmantā. Hañci atthi keci dhammā kehici dhammehi gaṇanaṁ gacchanti uddesaṁ gacchanti pariyāpannā, no ca vata re vattabbe—  “natthi keci dhammā kehici dhammehi saṅgahitā”ti. </div>
</div>
<div class="q" id="p_32Kv_1613"> <div class="p">
<span class="pN">1613</span>๐ Cakkhāyatanaṁ katamakkhandhagaṇanaṁ gacchatīti? Rūpakkhandhagaṇanaṁ gacchatīti. Hañci cakkhāyatanaṁ rūpakkhandhagaṇanaṁ gacchati, tena vata re vattabbe—  “cakkhāyatanaṁ rūpakkhandhena saṅgahitan”ti. Sotāyatanaṁ…pe…  ghānāyatanaṁ…pe…  jivhāyatanaṁ…pe…  kāyāyatanaṁ katamakkhandhagaṇanaṁ gacchatīti? Rūpakkhandhagaṇanaṁ gacchatīti. Hañci kāyāyatanaṁ rūpakkhandhagaṇanaṁ gacchati, tena vata re vattabbe—  “kāyāyatanaṁ rūpakkhandhena saṅgahitan”ti. </div>
</div>
<div class="q" id="p_32Kv_1614"> <div class="p">
<span class="pN">1614</span>๐ Rūpāyatanaṁ…pe…  saddāyatanaṁ…pe…  gandhāyatanaṁ…pe…  rasāyatanaṁ…pe…  phoṭṭhabbāyatanaṁ katamakkhandhagaṇanaṁ gacchatīti? Rūpakkhandhagaṇanaṁ gacchatīti. Hañci phoṭṭhabbāyatanaṁ rūpakkhandhagaṇanaṁ gacchati, tena vata re vattabbe—  “phoṭṭhabbāyatanaṁ rūpakkhandhena saṅgahitan”ti. </div>
</div>
<div class="q" id="p_32Kv_1615"> <div class="p">
<span class="pN">1615</span>๐ Sukhā vedanā katamakkhandhagaṇanaṁ gacchatīti? Vedanākkhandhagaṇanaṁ gacchatīti. Hañci sukhā vedanā vedanākkhandhagaṇanaṁ gacchati, tena vata re vattabbe—  “sukhā vedanā vedanākkhandhena saṅgahitā”ti. Dukkhā vedanā…pe…  adukkhamasukhā vedanā katamakkhandhagaṇanaṁ gacchatīti? Vedanākkhandhagaṇanaṁ gacchatīti. Hañci adukkhamasukhā vedanā vedanākkhandhagaṇanaṁ gacchati, tena vata re vattabbe—  “adukkhamasukhā vedanā vedanākkhandhena saṅgahitā”ti. </div>
</div>
<div class="q" id="p_32Kv_1616"> <div class="p">
<span class="pN">1616</span>๐ Cakkhusamphassajā saññā katamakkhandhagaṇanaṁ gacchatīti? Saññākkhandhagaṇanaṁ gacchatīti. Hañci cakkhusamphassajā saññā saññākkhandhagaṇanaṁ gacchati, tena vata re vattabbe—  “cakkhusamphassajā saññā saññākkhandhena saṅgahitā”ti. Sotasamphassajā saññā…pe…  manosamphassajā saññā katamakkhandhagaṇanaṁ gacchatīti? Saññākkhandhagaṇanaṁ gacchatīti. Hañci manosamphassajā saññā saññākkhandhagaṇanaṁ gacchati, tena vata re vattabbe—  “manosamphassajā saññā saññākkhandhena saṅgahitā”ti. </div>
</div>
<div class="q" id="p_32Kv_1617"> <div class="p">
<span class="pN">1617</span>๐ Cakkhusamphassajā cetanā…pe…  manosamphassajā cetanā katamakkhandhagaṇanaṁ gacchatīti? Saṅkhārakkhandhagaṇanaṁ gacchatīti. Hañci manosamphassajā cetanā saṅkhārakkhandhagaṇanaṁ gacchati, tena vata re vattabbe—  “manosamphassajā cetanā saṅkhārakkhandhena saṅgahitā”ti. </div>
</div>
<div class="q" id="p_32Kv_1618"> <div class="p">
<span class="pN">1618</span>๐ Cakkhuviññāṇaṁ…pe…  manoviññāṇaṁ katamakkhandhagaṇanaṁ gacchatīti? Viññāṇakkhandhagaṇanaṁ gacchatīti. Hañci manoviññāṇaṁ viññāṇakkhandhagaṇanaṁ gacchati, tena vata re vattabbe—  “manoviññāṇaṁ viññāṇakkhandhena saṅgahitan”ti. </div>
</div>
<div class="q" id="p_32Kv_1619"> <div class="divNumber">472.</div> <div class="p">
<span class="pN">1619</span>× Yathā dāmena vā yottena vā dve balībaddā saṅgahitā, sikkāya piṇḍapāto saṅgahito, sā gaddulena saṅgahito; evameva te dhammā tehi dhammehi saṅgahitāti? Hañci dāmena vā yottena vā dve balībaddā saṅgahitā, sikkāya piṇḍapāto saṅgahito, sā gaddulena saṅgahito, tena vata re vattabbe—  “atthi keci dhammā kehici dhammehi saṅgahitā”ti. </div>
</div>
<div class="CENTER" id="p_32Kv_1620">
<span class="pN">1620</span>Saṅgahitakathā niṭṭhitā.</div>
</html>

<html>
<div class="i">14.1.9 Tacchasūkarajātaka</div>
<div class="h">Pakiṇṇakanipāta</div>
<div class="h">Sālikedāravagga</div>
<div class="h">Tacchasūkarajātaka</div>
<div class="q" id="p_22J_2715"> <div class="divNumber">160.</div> <div class="p"> <table class="singleColumn"> <tr> <td> <div class="pN">2715</div> <div class="G">“Yadesamānā vicarimha,</div> </td> </tr> <tr> <td> <div class="G">pabbatāni vanāni ca;</div> </td> </tr> <tr> <td> <div class="G">Anvesaṁ vicariṁ ñātī,</div> </td> </tr> <tr> <td> <div class="G">teme adhigatā mayā.</div> </td> </tr> </table> </div>
</div>
<div class="q" id="p_22J_2716"> <div class="divNumber">161.</div> <div class="p"> <table class="singleColumn"> <tr> <td> <div class="pN">2716</div> <div class="G">Bahuñcidaṁ mūlaphalaṁ,</div> </td> </tr> <tr> <td> <div class="G">bhakkho cāyaṁ anappako;</div> </td> </tr> <tr> <td> <div class="G">Rammā cimā girīnajjo,</div> </td> </tr> <tr> <td> <div class="G">phāsuvāso bhavissati.</div> </td> </tr> </table> </div>
</div>
<div class="q" id="p_22J_2717"> <div class="divNumber">162.</div> <div class="p"> <table class="singleColumn"> <tr> <td> <div class="pN">2717</div> <div class="G">Idhevāhaṁ vasissāmi,</div> </td> </tr> <tr> <td> <div class="G">saha sabbehi ñātibhi;</div> </td> </tr> <tr> <td> <div class="G">Appossukko nirāsaṅkī,</div> </td> </tr> <tr> <td> <div class="G">asoko akutobhayo”.</div> </td> </tr> </table> </div>
</div>
<div class="q" id="p_22J_2718"> <div class="divNumber">163.</div> <div class="p"> <table class="singleColumn"> <tr> <td> <div class="pN">2718</div> <div class="G">“Aññampi leṇaṁ pariyesa,</div> </td> </tr> <tr> <td> <div class="G">sattu no idha vijjati;</div> </td> </tr> <tr> <td> <div class="G">So taccha sūkare hanti,</div> </td> </tr> <tr> <td> <div class="G">idhāgantvā varaṁ varaṁ”.</div> </td> </tr> </table> </div>
</div>
<div class="q" id="p_22J_2719"> <div class="divNumber">164.</div> <div class="p"> <table class="singleColumn"> <tr> <td> <div class="pN">2719</div> <div class="G">“Ko numhākaṁ idha sattu,</div> </td> </tr> <tr> <td> <div class="G">ko ñātī susamāgate;</div> </td> </tr> <tr> <td> <div class="G">Duppadhaṁse padhaṁseti,</div> </td> </tr> <tr> <td> <div class="G">taṁ me akkhātha pucchitā”.</div> </td> </tr> </table> </div>
</div>
<div class="q" id="p_22J_2720"> <div class="divNumber">165.</div> <div class="p"> <table class="singleColumn"> <tr> <td> <div class="pN">2720</div> <div class="G">“Uddhaggarājī migarājā,</div> </td> </tr> <tr> <td> <div class="G">balī dāṭhāvudho migo;</div> </td> </tr> <tr> <td> <div class="G">So taccha sūkare hanti,</div> </td> </tr> <tr> <td> <div class="G">idhāgantvā varaṁ varaṁ”.</div> </td> </tr> </table> </div>
</div>
<div class="q" id="p_22J_2721"> <div class="divNumber">166.</div> <div class="p"> <table class="singleColumn"> <tr> <td> <div class="pN">2721</div> <div class="G">“Na no dāṭhā na vijjanti,</div> </td> </tr> <tr> <td> <div class="G">balaṁ kāye samohitaṁ;</div> </td> </tr> <tr> <td> <div class="G">Sabbe samaggā hutvāna,</div> </td> </tr> <tr> <td> <div class="G">vasaṁ kāhāma ekakaṁ”.</div> </td> </tr> </table> </div>
</div>
<div class="q" id="p_22J_2722"> <div class="divNumber">167.</div> <div class="p"> <table class="singleColumn"> <tr> <td> <div class="pN">2722</div> <div class="G">“Hadayaṅgamaṁ kaṇṇasukhaṁ,</div> </td> </tr> <tr> <td> <div class="G">Vācaṁ bhāsasi tacchaka;</div> </td> </tr> <tr> <td> <div class="G">Yopi yuddhe palāyeyya,</div> </td> </tr> <tr> <td> <div class="G">Tampi pacchā hanāmase”.</div> </td> </tr> </table> </div>
</div>
<div class="q" id="p_22J_2723"> <div class="divNumber">168.</div> <div class="p"> <table class="singleColumn"> <tr> <td> <div class="pN">2723</div> <div class="G">“Pāṇātipātā virato nu ajja,</div> </td> </tr> <tr> <td> <div class="G">Abhayaṁ nu te sabbabhūtesu dinnaṁ;</div> </td> </tr> <tr> <td> <div class="G">Dāṭhā nu te migavadhāya na santi,</div> </td> </tr> <tr> <td> <div class="G">Yo saṁghapatto kapaṇova jhāyasi”.</div> </td> </tr> </table> </div>
</div>
<div class="q" id="p_22J_2724"> <div class="divNumber">169.</div> <div class="p"> <table class="singleColumn"> <tr> <td> <div class="pN">2724</div> <div class="G">“Na me dāṭhā na vijjanti,</div> </td> </tr> <tr> <td> <div class="G">Balaṁ kāye samohitaṁ;</div> </td> </tr> <tr> <td> <div class="G">Ñātī ca disvāna sāmaggī ekato,</div> </td> </tr> <tr> <td> <div class="G">Tasmā ca jhāyāmi vanamhi ekako.</div> </td> </tr> </table> </div>
</div>
<div class="q" id="p_22J_2725"> <div class="divNumber">170.</div> <div class="p"> <table class="singleColumn"> <tr> <td> <div class="pN">2725</div> <div class="G">Imassudaṁ yanti disodisaṁ pure,</div> </td> </tr> <tr> <td> <div class="G">Bhayaṭṭitā leṇagavesino puthu;</div> </td> </tr> <tr> <td> <div class="G">Te dāni saṅgamma vasanti ekato,</div> </td> </tr> <tr> <td> <div class="G">Yatthaṭṭhitā duppasahajja te mayā.</div> </td> </tr> </table> </div>
</div>
<div class="q" id="p_22J_2726"> <div class="divNumber">171.</div> <div class="p"> <table class="singleColumn"> <tr> <td> <div class="pN">2726</div> <div class="G">Pariṇāyakasampannā,</div> </td> </tr> <tr> <td> <div class="G">sahitā ekavādino;</div> </td> </tr> <tr> <td> <div class="G">Te maṁ samaggā hiṁseyyuṁ,</div> </td> </tr> <tr> <td> <div class="G">tasmā nesaṁ na patthaye”.</div> </td> </tr> </table> </div>
</div>
<div class="q" id="p_22J_2727"> <div class="divNumber">172.</div> <div class="p"> <table class="singleColumn"> <tr> <td> <div class="pN">2727</div> <div class="G">“Ekova indo asure jināti,</div> </td> </tr> <tr> <td> <div class="G">Ekova seno hanti dije pasayha;</div> </td> </tr> <tr> <td> <div class="G">Ekova byaggho migasaṅghapatto,</div> </td> </tr> <tr> <td> <div class="G">Varaṁ varaṁ hanti balañhi tādisaṁ”.</div> </td> </tr> </table> </div>
</div>
<div class="q" id="p_22J_2728"> <div class="divNumber">173.</div> <div class="p"> <table class="singleColumn"> <tr> <td> <div class="pN">2728</div> <div class="G">“Na heva indo na seno,</div> </td> </tr> <tr> <td> <div class="G">napi byaggho migādhipo;</div> </td> </tr> <tr> <td> <div class="G">Samagge sahite ñātī,</div> </td> </tr> <tr> <td> <div class="G">na byagghe kurute vase”.</div> </td> </tr> </table> </div>
</div>
<div class="q" id="p_22J_2729"> <div class="divNumber">174.</div> <div class="p"> <table class="singleColumn"> <tr> <td> <div class="pN">2729</div> <div class="G">“Kumbhīlakā sakuṇakā,</div> </td> </tr> <tr> <td> <div class="G">saṁghino gaṇacārino;</div> </td> </tr> <tr> <td> <div class="G">Sammodamānā ekajjhaṁ,</div> </td> </tr> <tr> <td> <div class="G">uppatanti ḍayanti ca.</div> </td> </tr> </table> </div>
</div>
<div class="q" id="p_22J_2730"> <div class="divNumber">175.</div> <div class="p"> <table class="singleColumn"> <tr> <td> <div class="pN">2730</div> <div class="G">Tesañca ḍayamānānaṁ,</div> </td> </tr> <tr> <td> <div class="G">ekettha apasakkati;</div> </td> </tr> <tr> <td> <div class="G">Tañca seno nitāḷeti,</div> </td> </tr> <tr> <td> <div class="G">veyyagghiyeva sā gati”.</div> </td> </tr> </table> </div>
</div>
<div class="q" id="p_22J_2731"> <div class="divNumber">176.</div> <div class="p"> <table class="singleColumn"> <tr> <td> <div class="pN">2731</div> <div class="G">“Ussāhito jaṭilena,</div> </td> </tr> <tr> <td> <div class="G">luddenāmisacakkhunā;</div> </td> </tr> <tr> <td> <div class="G">Dāṭhī dāṭhīsu pakkhandi,</div> </td> </tr> <tr> <td> <div class="G">maññamāno yathā pure”.</div> </td> </tr> </table> </div>
</div>
<div class="q" id="p_22J_2732"> <div class="divNumber">177.</div> <div class="p"> <table class="singleColumn"> <tr> <td> <div class="pN">2732</div> <div class="G">“Sādhu sambahulā ñātī,</div> </td> </tr> <tr> <td> <div class="G">api rukkhā araññajā;</div> </td> </tr> <tr> <td> <div class="G">Sūkarehi samaggehi,</div> </td> </tr> <tr> <td> <div class="G">byaggho ekāyane hato”.</div> </td> </tr> </table> </div>
</div>
<div class="q" id="p_22J_2733"> <div class="divNumber">178.</div> <div class="p"> <table class="singleColumn"> <tr> <td> <div class="pN">2733</div> <div class="G">Brāhmaṇañceva byagghañca,</div> </td> </tr> <tr> <td> <div class="G">ubho hantvāna sūkarā.</div> </td> </tr> <tr> <td> <div class="G">Ānandino pamuditā,</div> </td> </tr> <tr> <td> <div class="G">mahānādaṁ panādisuṁ.</div> </td> </tr> </table> </div>
</div>
<div class="q" id="p_22J_2734"> <div class="divNumber">179.</div> <div class="p"> <table class="singleColumn"> <tr> <td> <div class="pN">2734</div> <div class="G">Te su udumbaramūlasmiṁ,</div> </td> </tr> <tr> <td> <div class="G">sūkarā susamāgatā;</div> </td> </tr> <tr> <td> <div class="G">Tacchakaṁ abhisiñciṁsu,</div> </td> </tr> <tr> <td> <div class="G">“tvaṁ no rājāsi issaro”ti.</div> </td> </tr> </table> </div>
</div>
<div class="CENTER" id="p_22J_2735">
<span class="pN">2735</span>Tacchasūkarajātakaṁ navamaṁ.</div>
</html>

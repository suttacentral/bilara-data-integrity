<html>
<div class="i">25.7 Dhātupūjakattheraapadāna</div>
<div class="h">Tuvaradāyakavagga</div>
<div class="h">Dhātupūjakattheraapadāna</div>
<div class="q" id="p_20Ap1_3068"> <div class="divNumber">23.</div> <div class="p"> <table class="singleColumn"> <tr> <td> <div class="pN">3068</div> <div class="G">“Nibbute lokanāthamhi,</div> </td> </tr> <tr> <td> <div class="G">siddhatthamhi naruttame;</div> </td> </tr> <tr> <td> <div class="G">Ekā dhātu mayā laddhā,</div> </td> </tr> <tr> <td> <div class="G">dvipadindassa tādino.</div> </td> </tr> </table> </div>
</div>
<div class="q" id="p_20Ap1_3069"> <div class="divNumber">24.</div> <div class="p"> <table class="singleColumn"> <tr> <td> <div class="pN">3069</div> <div class="G">Tāhaṁ dhātuṁ gahetvāna,</div> </td> </tr> <tr> <td> <div class="G">buddhassādiccabandhuno;</div> </td> </tr> <tr> <td> <div class="G">Pañcavasse paricariṁ,</div> </td> </tr> <tr> <td> <div class="G">tiṭṭhantaṁva naruttamaṁ.</div> </td> </tr> </table> </div>
</div>
<div class="q" id="p_20Ap1_3070"> <div class="divNumber">25.</div> <div class="p"> <table class="singleColumn"> <tr> <td> <div class="pN">3070</div> <div class="G">Catunnavutito kappe,</div> </td> </tr> <tr> <td> <div class="G">yaṁ dhātuṁ pūjayiṁ tadā;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">dhātupaṭṭhahane phalaṁ.</div> </td> </tr> </table> </div>
</div>
<div class="q" id="p_20Ap1_3071"> <div class="divNumber">26.</div> <div class="p"> <table class="singleColumn"> <tr> <td> <div class="pN">3071</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_3072"> <div class="p">
<span class="pN">3072</span>Itthaṁ sudaṁ āyasmā dhātupūjako thero imā gāthāyo abhāsitthāti. </div>
</div>
<div class="CENTER" id="p_20Ap1_3073">
<span class="pN">3073</span>Dhātupūjakattherassāpadānaṁ sattamaṁ.</div>
</html>

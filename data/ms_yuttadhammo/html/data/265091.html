<html>
<div class="i"> Anantara</div>
<div class="h">Nīvaraṇagocchaka</div>
<div class="h">Nīvaraṇasampayuttaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Anantara</div>
<div class="q" id="p_38P2_2040"> <div class="divNumber">71.</div> <div class="p">
<span class="pN">2040</span>Nīvaraṇasampayutto dhammo nīvaraṇasampayuttassa dhammassa anantarapaccayena paccayo—  purimā purimā nīvaraṇasampayuttā khandhā pacchimānaṁ pacchimānaṁ nīvaraṇasampayuttakānaṁ khandhānaṁ anantarapaccayena paccayo. (Mūlaṁ pucchitabbaṁ.) Nīvaraṇasampayuttā khandhā vuṭṭhānassa anantarapaccayena paccayo. (Idha purimā purimāti natthi.) (2) </div>
</div>
<div class="q" id="p_38P2_2041"> <div class="p">
<span class="pN">2041</span>(Mūlaṁ pucchitabbaṁ.) Purimā purimā nīvaraṇavippayuttā khandhā pacchimānaṁ pacchimānaṁ nīvaraṇavippayuttānaṁ khandhānaṁ anantarapaccayena paccayo; anulomaṁ gotrabhussa…pe…  phalasamāpattiyā anantarapaccayena paccayo. (1) </div>
</div>
<div class="q" id="p_38P2_2042"> <div class="p">
<span class="pN">2042</span>Nīvaraṇavippayutto dhammo nīvaraṇasampayuttassa dhammassa anantarapaccayena paccayo—  āvajjanā nīvaraṇasampayuttakānaṁ khandhānaṁ anantarapaccayena paccayo. (2) </div>
</div>
</html>

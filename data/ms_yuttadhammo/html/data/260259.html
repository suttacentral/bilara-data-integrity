<html>
<div class="i">2.1.2.2 Uppāduppannavāra</div>
<div class="h">Niddesa</div>
<div class="h">Suddhacittasāmañña</div>
<div class="h">Dhammavāra</div>
<div class="h">Uppāduppannavāra</div>
<div class="q" id="p_34Y8_384"> <div class="divNumber">85.</div> <div class="p">
<span class="pN">384</span>»  Yaṁ cittaṁ uppajjati taṁ cittaṁ uppannanti? Āmantā. </div>
</div>
<div class="q" id="p_34Y8_385"> <div class="p">
<span class="pN">385</span>«  Yaṁ vā pana cittaṁ uppannaṁ taṁ cittaṁ uppajjatīti? </div>
</div>
<div class="q" id="p_34Y8_386"> <div class="p">
<span class="pN">386</span>Bhaṅgakkhaṇe cittaṁ uppannaṁ, no ca taṁ cittaṁ uppajjati. Uppādakkhaṇe cittaṁ uppannañceva uppajjati ca. </div>
</div>
<div class="q" id="p_34Y8_387"> <div class="p">
<span class="pN">387</span>»  Yaṁ cittaṁ na uppajjati taṁ cittaṁ na uppannanti? </div>
</div>
<div class="q" id="p_34Y8_388"> <div class="p">
<span class="pN">388</span>Bhaṅgakkhaṇe cittaṁ na uppajjati, no ca taṁ cittaṁ na uppannaṁ. Atītānāgataṁ cittaṁ na ceva uppajjati na ca uppannaṁ. </div>
</div>
<div class="q" id="p_34Y8_389"> <div class="p">
<span class="pN">389</span>«  Yaṁ vā pana cittaṁ na uppannaṁ taṁ cittaṁ na uppajjatīti? Āmantā. </div>
</div>
</html>

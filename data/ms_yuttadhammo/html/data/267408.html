<html>
<div class="i">28.4 Abbhañjanadāyakattheraapadāna</div>
<div class="h">Suvaṇṇabibbohanavagga</div>
<div class="h">Abbhañjanadāyakattheraapadāna</div>
<div class="q" id="p_20Ap1_3242"> <div class="divNumber">14.</div> <div class="p"> <table class="singleColumn"> <tr> <td> <div class="pN">3242</div> <div class="G">“Koṇḍaññassa bhagavato,</div> </td> </tr> <tr> <td> <div class="G">vītarāgassa tādino;</div> </td> </tr> <tr> <td> <div class="G">Ākāsasamacittassa,</div> </td> </tr> <tr> <td> <div class="G">nippapañcassa jhāyino.</div> </td> </tr> </table> </div>
</div>
<div class="q" id="p_20Ap1_3243"> <div class="divNumber">15.</div> <div class="p"> <table class="singleColumn"> <tr> <td> <div class="pN">3243</div> <div class="G">Sabbamohātivattassa,</div> </td> </tr> <tr> <td> <div class="G">sabbalokahitesino;</div> </td> </tr> <tr> <td> <div class="G">Abbhañjanaṁ mayā dinnaṁ,</div> </td> </tr> <tr> <td> <div class="G">dvipadindassa tādino.</div> </td> </tr> </table> </div>
</div>
<div class="q" id="p_20Ap1_3244"> <div class="divNumber">16.</div> <div class="p"> <table class="singleColumn"> <tr> <td> <div class="pN">3244</div> <div class="G">Aparimeyye ito kappe,</div> </td> </tr> <tr> <td> <div class="G">abbhañjanamadaṁ tadā;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">abbhañjanassidaṁ phalaṁ.</div> </td> </tr> </table> </div>
</div>
<div class="q" id="p_20Ap1_3245"> <div class="divNumber">17.</div> <div class="p"> <table class="singleColumn"> <tr> <td> <div class="pN">3245</div> <div class="G">Ito pannarase kappe,</div> </td> </tr> <tr> <td> <div class="G">cirappo nāma khattiyo;</div> </td> </tr> <tr> <td> <div class="G">Sattaratanasampanno,</div> </td> </tr> <tr> <td> <div class="G">cakkavattī mahabbalo.</div> </td> </tr> </table> </div>
</div>
<div class="q" id="p_20Ap1_3246"> <div class="divNumber">18.</div> <div class="p"> <table class="singleColumn"> <tr> <td> <div class="pN">3246</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_3247"> <div class="p">
<span class="pN">3247</span>Itthaṁ sudaṁ āyasmā abbhañjanadāyako thero imā gāthāyo abhāsitthāti. </div>
</div>
<div class="CENTER" id="p_20Ap1_3248">
<span class="pN">3248</span>Abbhañjanadāyakattherassāpadānaṁ catutthaṁ.</div>
</html>

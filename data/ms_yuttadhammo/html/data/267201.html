<html>
<div class="i">7.7 Vatthadāyakattheraapadāna</div>
<div class="h">Sakacintaniyavagga</div>
<div class="h">Vatthadāyakattheraapadāna</div>
<div class="q" id="p_20Ap1_1547"> <div class="divNumber">45.</div> <div class="p"> <table class="singleColumn"> <tr> <td> <div class="pN">1547</div> <div class="G">“Pakkhijāto tadā āsiṁ,</div> </td> </tr> <tr> <td> <div class="G">supaṇṇo garuḷādhipo;</div> </td> </tr> <tr> <td> <div class="G">Addasaṁ virajaṁ buddhaṁ,</div> </td> </tr> <tr> <td> <div class="G">gacchantaṁ gandhamādanaṁ.</div> </td> </tr> </table> </div>
</div>
<div class="q" id="p_20Ap1_1548"> <div class="divNumber">46.</div> <div class="p"> <table class="singleColumn"> <tr> <td> <div class="pN">1548</div> <div class="G">Jahitvā garuḷavaṇṇaṁ,</div> </td> </tr> <tr> <td> <div class="G">māṇavakaṁ adhārayiṁ;</div> </td> </tr> <tr> <td> <div class="G">Ekaṁ vatthaṁ mayā dinnaṁ,</div> </td> </tr> <tr> <td> <div class="G">dvipadindassa tādino.</div> </td> </tr> </table> </div>
</div>
<div class="q" id="p_20Ap1_1549"> <div class="divNumber">47.</div> <div class="p"> <table class="singleColumn"> <tr> <td> <div class="pN">1549</div> <div class="G">Tañca dussaṁ paṭiggayha,</div> </td> </tr> <tr> <td> <div class="G">buddho lokagganāyako;</div> </td> </tr> <tr> <td> <div class="G">Antalikkhe ṭhito satthā,</div> </td> </tr> <tr> <td> <div class="G">imā gāthā abhāsatha.</div> </td> </tr> </table> </div>
</div>
<div class="q" id="p_20Ap1_1550"> <div class="divNumber">48.</div> <div class="p"> <table class="singleColumn"> <tr> <td> <div class="pN">1550</div> <div class="G">‘Iminā vatthadānena,</div> </td> </tr> <tr> <td> <div class="G">cittassa paṇidhīhi ca;</div> </td> </tr> <tr> <td> <div class="G">Pahāya garuḷaṁ yoniṁ,</div> </td> </tr> <tr> <td> <div class="G">devaloke ramissati’.</div> </td> </tr> </table> </div>
</div>
<div class="q" id="p_20Ap1_1551"> <div class="divNumber">49.</div> <div class="p"> <table class="singleColumn"> <tr> <td> <div class="pN">1551</div> <div class="G">Atthadassī tu bhagavā,</div> </td> </tr> <tr> <td> <div class="G">lokajeṭṭho narāsabho;</div> </td> </tr> <tr> <td> <div class="G">Vatthadānaṁ pasaṁsitvā,</div> </td> </tr> <tr> <td> <div class="G">pakkāmi uttarāmukho.</div> </td> </tr> </table> </div>
</div>
<div class="q" id="p_20Ap1_1552"> <div class="divNumber">50.</div> <div class="p"> <table class="singleColumn"> <tr> <td> <div class="pN">1552</div> <div class="G">Bhave nibbattamānamhi,</div> </td> </tr> <tr> <td> <div class="G">honti me vatthasampadā;</div> </td> </tr> <tr> <td> <div class="G">Ākāse chadanaṁ hoti,</div> </td> </tr> <tr> <td> <div class="G">vatthadānassidaṁ phalaṁ.</div> </td> </tr> </table> </div>
</div>
<div class="q" id="p_20Ap1_1553"> <div class="divNumber">51.</div> <div class="p"> <table class="singleColumn"> <tr> <td> <div class="pN">1553</div> <div class="G">Aruṇavā satta janā,</div> </td> </tr> <tr> <td> <div class="G">cakkavattī mahabbalā;</div> </td> </tr> <tr> <td> <div class="G">Chattiṁsatimhi āsiṁsu,</div> </td> </tr> <tr> <td> <div class="G">kappamhi manujādhipā.</div> </td> </tr> </table> </div>
</div>
<div class="q" id="p_20Ap1_1554"> <div class="divNumber">52.</div> <div class="p"> <table class="singleColumn"> <tr> <td> <div class="pN">1554</div> <div class="G">Paṭisambhidā catasso,</div> </td> </tr> <tr> <td> <div class="G">…pe…</div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_1555"> <div class="p">
<span class="pN">1555</span>Itthaṁ sudaṁ āyasmā vatthadāyako thero imā gāthāyo abhāsitthāti. </div>
</div>
<div class="CENTER" id="p_20Ap1_1556">
<span class="pN">1556</span>Vatthadāyakattherassāpadānaṁ sattamaṁ.</div>
</html>

<html>
<div class="i">14.6 Campakapupphiyattheraapadāna</div>
<div class="h">Sobhitavagga</div>
<div class="h">Campakapupphiyattheraapadāna</div>
<div class="q" id="p_20Ap1_2232"> <div class="divNumber">41.</div> <div class="p"> <table class="singleColumn"> <tr> <td> <div class="pN">2232</div> <div class="G">“Kaṇikāraṁva jotantaṁ,</div> </td> </tr> <tr> <td> <div class="G">nisinnaṁ pabbatantare;</div> </td> </tr> <tr> <td> <div class="G">Obhāsentaṁ disā sabbā,</div> </td> </tr> <tr> <td> <div class="G">osadhiṁ viya tārakaṁ.</div> </td> </tr> </table> </div>
</div>
<div class="q" id="p_20Ap1_2233"> <div class="divNumber">42.</div> <div class="p"> <table class="singleColumn"> <tr> <td> <div class="pN">2233</div> <div class="G">Tayo māṇavakā āsuṁ,</div> </td> </tr> <tr> <td> <div class="G">sake sippe susikkhitā;</div> </td> </tr> <tr> <td> <div class="G">Khāribhāraṁ gahetvāna,</div> </td> </tr> <tr> <td> <div class="G">anventi mama pacchato.</div> </td> </tr> </table> </div>
</div>
<div class="q" id="p_20Ap1_2234"> <div class="divNumber">43.</div> <div class="p"> <table class="singleColumn"> <tr> <td> <div class="pN">2234</div> <div class="G">Puṭake satta pupphāni,</div> </td> </tr> <tr> <td> <div class="G">nikkhittāni tapassinā;</div> </td> </tr> <tr> <td> <div class="G">Gahetvā tāni ñāṇamhi,</div> </td> </tr> <tr> <td> <div class="G">vessabhussābhiropayiṁ.</div> </td> </tr> </table> </div>
</div>
<div class="q" id="p_20Ap1_2235"> <div class="divNumber">44.</div> <div class="p"> <table class="singleColumn"> <tr> <td> <div class="pN">2235</div> <div class="G">Ekattiṁse ito kappe,</div> </td> </tr> <tr> <td> <div class="G">yaṁ pupphamabhiropayiṁ;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">ñāṇapūjāyidaṁ phalaṁ.</div> </td> </tr> </table> </div>
</div>
<div class="q" id="p_20Ap1_2236"> <div class="divNumber">45.</div> <div class="p"> <table class="singleColumn"> <tr> <td> <div class="pN">2236</div> <div class="G">Ekūnatiṁsakappamhi,</div> </td> </tr> <tr> <td> <div class="G">vipulābhasanāmako;</div> </td> </tr> <tr> <td> <div class="G">Sattaratanasampanno,</div> </td> </tr> <tr> <td> <div class="G">cakkavattī mahabbalo.</div> </td> </tr> </table> </div>
</div>
<div class="q" id="p_20Ap1_2237"> <div class="divNumber">46.</div> <div class="p"> <table class="singleColumn"> <tr> <td> <div class="pN">2237</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_2238"> <div class="p">
<span class="pN">2238</span>Itthaṁ sudaṁ āyasmā campakapupphiyo thero imā gāthāyo abhāsitthāti. </div>
</div>
<div class="CENTER" id="p_20Ap1_2239">
<span class="pN">2239</span>Campakapupphiyattherassāpadānaṁ chaṭṭhaṁ.</div>
</html>

<html>
<div class="i">10.1.7 (Apara) Gotamattheragāthā</div>
<div class="h">Dasakanipāta</div>
<div class="h">Paṭhamavagga</div>
<div class="h">(Apara) Gotamattheragāthā</div>
<div class="q" id="p_19Th1_896"> <div class="divNumber">587.</div> <div class="p"> <table class="singleColumn"> <tr> <td> <div class="pN">896</div> <div class="G">“Vijāneyya sakaṁ atthaṁ,</div> </td> </tr> <tr> <td> <div class="G">Avalokeyyātha pāvacanaṁ;</div> </td> </tr> <tr> <td> <div class="G">Yañcettha assa patirūpaṁ,</div> </td> </tr> <tr> <td> <div class="G">Sāmaññaṁ ajjhupagatassa.</div> </td> </tr> </table> </div>
</div>
<div class="q" id="p_19Th1_897"> <div class="divNumber">588.</div> <div class="p"> <table class="singleColumn"> <tr> <td> <div class="pN">897</div> <div class="G">Mittaṁ idha ca kalyāṇaṁ,</div> </td> </tr> <tr> <td> <div class="G">Sikkhā vipulaṁ samādānaṁ;</div> </td> </tr> <tr> <td> <div class="G">Sussūsā ca garūnaṁ,</div> </td> </tr> <tr> <td> <div class="G">Etaṁ samaṇassa patirūpaṁ.</div> </td> </tr> </table> </div>
</div>
<div class="q" id="p_19Th1_898"> <div class="divNumber">589.</div> <div class="p"> <table class="singleColumn"> <tr> <td> <div class="pN">898</div> <div class="G">Buddhesu sagāravatā,</div> </td> </tr> <tr> <td> <div class="G">Dhamme apaciti yathābhūtaṁ;</div> </td> </tr> <tr> <td> <div class="G">Saṁghe ca cittikāro,</div> </td> </tr> <tr> <td> <div class="G">Etaṁ samaṇassa patirūpaṁ.</div> </td> </tr> </table> </div>
</div>
<div class="q" id="p_19Th1_899"> <div class="divNumber">590.</div> <div class="p"> <table class="singleColumn"> <tr> <td> <div class="pN">899</div> <div class="G">Ācāragocare yutto,</div> </td> </tr> <tr> <td> <div class="G">Ājīvo sodhito agārayho;</div> </td> </tr> <tr> <td> <div class="G">Cittassa ca saṇṭhapanaṁ,</div> </td> </tr> <tr> <td> <div class="G">Etaṁ samaṇassa patirūpaṁ.</div> </td> </tr> </table> </div>
</div>
<div class="q" id="p_19Th1_900"> <div class="divNumber">591.</div> <div class="p"> <table class="singleColumn"> <tr> <td> <div class="pN">900</div> <div class="G">Cārittaṁ atha vārittaṁ,</div> </td> </tr> <tr> <td> <div class="G">Iriyāpathiyaṁ pasādaniyaṁ;</div> </td> </tr> <tr> <td> <div class="G">Adhicitte ca āyogo,</div> </td> </tr> <tr> <td> <div class="G">Etaṁ samaṇassa patirūpaṁ.</div> </td> </tr> </table> </div>
</div>
<div class="q" id="p_19Th1_901"> <div class="divNumber">592.</div> <div class="p"> <table class="singleColumn"> <tr> <td> <div class="pN">901</div> <div class="G">Āraññakāni senāsanāni,</div> </td> </tr> <tr> <td> <div class="G">Pantāni appasaddāni;</div> </td> </tr> <tr> <td> <div class="G">Bhajitabbāni muninā,</div> </td> </tr> <tr> <td> <div class="G">Etaṁ samaṇassa patirūpaṁ.</div> </td> </tr> </table> </div>
</div>
<div class="q" id="p_19Th1_902"> <div class="divNumber">593.</div> <div class="p"> <table class="singleColumn"> <tr> <td> <div class="pN">902</div> <div class="G">Sīlañca bāhusaccañca,</div> </td> </tr> <tr> <td> <div class="G">Dhammānaṁ pavicayo yathābhūtaṁ;</div> </td> </tr> <tr> <td> <div class="G">Saccānaṁ abhisamayo,</div> </td> </tr> <tr> <td> <div class="G">Etaṁ samaṇassa patirūpaṁ.</div> </td> </tr> </table> </div>
</div>
<div class="q" id="p_19Th1_903"> <div class="divNumber">594.</div> <div class="p"> <table class="singleColumn"> <tr> <td> <div class="pN">903</div> <div class="G">Bhāveyya ca aniccanti,</div> </td> </tr> <tr> <td> <div class="G">Anattasaññaṁ asubhasaññañca;</div> </td> </tr> <tr> <td> <div class="G">Lokamhi ca anabhiratiṁ,</div> </td> </tr> <tr> <td> <div class="G">Etaṁ samaṇassa patirūpaṁ.</div> </td> </tr> </table> </div>
</div>
<div class="q" id="p_19Th1_904"> <div class="divNumber">595.</div> <div class="p"> <table class="singleColumn"> <tr> <td> <div class="pN">904</div> <div class="G">Bhāveyya ca bojjhaṅge,</div> </td> </tr> <tr> <td> <div class="G">Iddhipādāni indriyāni balāni;</div> </td> </tr> <tr> <td> <div class="G">Aṭṭhaṅgamaggamariyaṁ,</div> </td> </tr> <tr> <td> <div class="G">Etaṁ samaṇassa patirūpaṁ.</div> </td> </tr> </table> </div>
</div>
<div class="q" id="p_19Th1_905"> <div class="divNumber">596.</div> <div class="p"> <table class="singleColumn"> <tr> <td> <div class="pN">905</div> <div class="G">Taṇhaṁ pajaheyya muni,</div> </td> </tr> <tr> <td> <div class="G">Samūlake āsave padāleyya;</div> </td> </tr> <tr> <td> <div class="G">Vihareyya vippamutto,</div> </td> </tr> <tr> <td> <div class="G">Etaṁ samaṇassa patirūpan”ti.</div> </td> </tr> </table> </div>
</div>
<div class="CENTER" id="p_19Th1_906">
<span class="pN">906</span>… Gotamo thero….</div>
<div class="ENDH3" id="p_19Th1_907">
<span class="pN">907</span>Dasakanipāto niṭṭhito.</div>
<div class="SUMMARY" id="p_19Th1_908">
<span class="pN">908</span><span class="firstLetter">T</span>atruddānaṁ</div>
<div class="q" id="p_19Th1_909"> <div class="p"> <table class="singleColumn"> <tr> <td> <div class="pN">909</div> <div class="G">Kāḷudāyī ca so thero,</div> </td> </tr> <tr> <td> <div class="G">ekavihārī ca kappino;</div> </td> </tr> <tr> <td> <div class="G">Cūḷapanthako kappo ca,</div> </td> </tr> <tr> <td> <div class="G">upaseno ca gotamo;</div> </td> </tr> <tr> <td> <div class="G">Sattime dasake therā,</div> </td> </tr> <tr> <td> <div class="G">gāthāyo cettha sattatīti.</div> </td> </tr> </table> </div>
</div>
</html>

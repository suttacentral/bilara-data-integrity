<html>
<div class="i">6.9 Padumattheraapadāna</div>
<div class="h">Bījanivagga</div>
<div class="h">Padumattheraapadāna</div>
<div class="q" id="p_20Ap1_1458"> <div class="divNumber">67.</div> <div class="p"> <table class="singleColumn"> <tr> <td> <div class="pN">1458</div> <div class="G">“Catusaccaṁ pakāsento,</div> </td> </tr> <tr> <td> <div class="G">varadhammappavattako;</div> </td> </tr> <tr> <td> <div class="G">Vassate amataṁ vuṭṭhiṁ,</div> </td> </tr> <tr> <td> <div class="G">nibbāpento mahājanaṁ.</div> </td> </tr> </table> </div>
</div>
<div class="q" id="p_20Ap1_1459"> <div class="divNumber">68.</div> <div class="p"> <table class="singleColumn"> <tr> <td> <div class="pN">1459</div> <div class="G">Sadhajaṁ padumaṁ gayha,</div> </td> </tr> <tr> <td> <div class="G">aḍḍhakose ṭhito ahaṁ;</div> </td> </tr> <tr> <td> <div class="G">Padumuttaramunissa,</div> </td> </tr> <tr> <td> <div class="G">pahaṭṭho ukkhipimambare.</div> </td> </tr> </table> </div>
</div>
<div class="q" id="p_20Ap1_1460"> <div class="divNumber">69.</div> <div class="p"> <table class="singleColumn"> <tr> <td> <div class="pN">1460</div> <div class="G">Āgacchante ca padume,</div> </td> </tr> <tr> <td> <div class="G">abbhuto āsi tāvade;</div> </td> </tr> <tr> <td> <div class="G">Mama saṅkappamaññāya,</div> </td> </tr> <tr> <td> <div class="G">paggaṇhi vadataṁ varo.</div> </td> </tr> </table> </div>
</div>
<div class="q" id="p_20Ap1_1461"> <div class="divNumber">70.</div> <div class="p"> <table class="singleColumn"> <tr> <td> <div class="pN">1461</div> <div class="G">Karaseṭṭhena paggayha,</div> </td> </tr> <tr> <td> <div class="G">jalajaṁ pupphamuttamaṁ;</div> </td> </tr> <tr> <td> <div class="G">Bhikkhusaṁghe ṭhito satthā,</div> </td> </tr> <tr> <td> <div class="G">imā gāthā abhāsatha.</div> </td> </tr> </table> </div>
</div>
<div class="q" id="p_20Ap1_1462"> <div class="divNumber">71.</div> <div class="p"> <table class="singleColumn"> <tr> <td> <div class="pN">1462</div> <div class="G">‘Yenidaṁ padumaṁ khittaṁ,</div> </td> </tr> <tr> <td> <div class="G">sabbaññumhi vināyake;</div> </td> </tr> <tr> <td> <div class="G">Tamahaṁ kittayissāmi,</div> </td> </tr> <tr> <td> <div class="G">suṇātha mama bhāsato.</div> </td> </tr> </table> </div>
</div>
<div class="q" id="p_20Ap1_1463"> <div class="divNumber">72.</div> <div class="p"> <table class="singleColumn"> <tr> <td> <div class="pN">1463</div> <div class="G">Tiṁsakappāni devindo,</div> </td> </tr> <tr> <td> <div class="G">devarajjaṁ karissati;</div> </td> </tr> <tr> <td> <div class="G">Pathabyā rajjaṁ sattasataṁ,</div> </td> </tr> <tr> <td> <div class="G">vasudhaṁ āvasissati.</div> </td> </tr> </table> </div>
</div>
<div class="q" id="p_20Ap1_1464"> <div class="divNumber">73.</div> <div class="p"> <table class="singleColumn"> <tr> <td> <div class="pN">1464</div> <div class="G">Tattha pattaṁ gaṇetvāna,</div> </td> </tr> <tr> <td> <div class="G">cakkavattī bhavissati;</div> </td> </tr> <tr> <td> <div class="G">Ākāsato pupphavuṭṭhi,</div> </td> </tr> <tr> <td> <div class="G">abhivassissatī tadā.</div> </td> </tr> </table> </div>
</div>
<div class="q" id="p_20Ap1_1465"> <div class="divNumber">74.</div> <div class="p"> <table class="singleColumn"> <tr> <td> <div class="pN">1465</div> <div class="G">Kappasatasahassamhi,</div> </td> </tr> <tr> <td> <div class="G">okkākakulasambhavo;</div> </td> </tr> <tr> <td> <div class="G">Gotamo nāma gottena,</div> </td> </tr> <tr> <td> <div class="G">satthā loke bhavissati.</div> </td> </tr> </table> </div>
</div>
<div class="q" id="p_20Ap1_1466"> <div class="divNumber">75.</div> <div class="p"> <table class="singleColumn"> <tr> <td> <div class="pN">1466</div> <div class="G">Tassa dhammesu dāyādo,</div> </td> </tr> <tr> <td> <div class="G">oraso dhammanimmito;</div> </td> </tr> <tr> <td> <div class="G">Sabbāsave pariññāya,</div> </td> </tr> <tr> <td> <div class="G">nibbāyissatināsavo’.</div> </td> </tr> </table> </div>
</div>
<div class="q" id="p_20Ap1_1467"> <div class="divNumber">76.</div> <div class="p"> <table class="singleColumn"> <tr> <td> <div class="pN">1467</div> <div class="G">Nikkhamitvāna kucchimhā,</div> </td> </tr> <tr> <td> <div class="G">sampajāno patissato;</div> </td> </tr> <tr> <td> <div class="G">Jātiyā pañcavassohaṁ,</div> </td> </tr> <tr> <td> <div class="G">arahattaṁ apāpuṇiṁ.</div> </td> </tr> </table> </div>
</div>
<div class="q" id="p_20Ap1_1468"> <div class="divNumber">77.</div> <div class="p"> <table class="singleColumn"> <tr> <td> <div class="pN">1468</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_1469"> <div class="p">
<span class="pN">1469</span>Itthaṁ sudaṁ āyasmā padumo thero imā gāthāyo abhāsitthāti. </div>
</div>
<div class="CENTER" id="p_20Ap1_1470">
<span class="pN">1470</span>Padumattherassāpadānaṁ navamaṁ.</div>
</html>

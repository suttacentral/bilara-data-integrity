<html>
<div class="i"> Vippayutta</div>
<div class="h">Dassanenapahātabbahetukattika</div>
<div class="h">Paccayavāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Vippayutta</div>
<div class="q" id="p_37P1_1193"> <div class="divNumber">47.</div> <div class="p">
<span class="pN">1193</span>Dassanena pahātabbahetukaṁ dhammaṁ paccayā dassanena pahātabbahetuko dhammo uppajjati vippayuttapaccayā—  dassanena pahātabbahetukaṁ ekaṁ khandhaṁ paccayā tayo khandhā…pe…  dve khandhā, khandhā vatthuṁ vippayuttapaccayā. (1) </div>
</div>
<div class="q" id="p_37P1_1194"> <div class="p">
<span class="pN">1194</span>Dassanena pahātabbahetukaṁ dhammaṁ paccayā nevadassanena nabhāvanāya pahātabbahetuko dhammo uppajjati vippayuttapaccayā—  dassanena pahātabbahetuke khandhe paccayā cittasamuṭṭhānaṁ rūpaṁ, khandhe vippayuttapaccayā. Vicikicchāsahagate khandhe paccayā moho cittasamuṭṭhānañca rūpaṁ, moho vatthuṁ vippayuttapaccayā. Cittasamuṭṭhānaṁ rūpaṁ khandhe vippayuttapaccayā. (2) </div>
</div>
<div class="q" id="p_37P1_1195"> <div class="p">
<span class="pN">1195</span>Dassanena pahātabbahetukaṁ dhammaṁ paccayā dassanena pahātabbahetuko ca nevadassanena nabhāvanāya pahātabbahetuko ca dhammā uppajjanti vippayuttapaccayā—  dassanena pahātabbahetukaṁ ekaṁ khandhaṁ paccayā tayo khandhā cittasamuṭṭhānañca rūpaṁ…pe…  dve khandhe…pe…  khandhā vatthuṁ vippayuttapaccayā. Cittasamuṭṭhānaṁ rūpaṁ khandhe vippayuttapaccayā. Vicikicchāsahagataṁ ekaṁ khandhaṁ paccayā tayo khandhā moho ca cittasamuṭṭhānañca rūpaṁ…pe…  dve khandhe…pe…  khandhā ca moho ca vatthuṁ vippayuttapaccayā. Cittasamuṭṭhānaṁ rūpaṁ khandhe vippayuttapaccayā. (3) </div>
</div>
<div class="q" id="p_37P1_1196"> <div class="p">
<span class="pN">1196</span>Bhāvanāya pahātabbahetukaṁ dhammaṁ paccayā bhāvanāya pahātabbahetuko dhammo uppajjati vippayuttapaccayā…  tīṇi. (Dassanena sadisā.) </div>
</div>
<div class="q" id="p_37P1_1197"> <div class="divNumber">48.</div> <div class="p">
<span class="pN">1197</span>Nevadassanena nabhāvanāya pahātabbahetukaṁ dhammaṁ nevadassanena nabhāvanāya pahātabbahetuko dhammo uppajjati vippayuttapaccayā—  nevadassanena nabhāvanāya pahātabbahetukaṁ ekaṁ khandhaṁ paccayā tayo khandhā cittasamuṭṭhānañca rūpaṁ…  dve khandhe…pe…  khandhā vatthuṁ vippayuttapaccayā. Cittasamuṭṭhānaṁ rūpaṁ khandhe vippayuttapaccayā. Vicikicchāsahagataṁ uddhaccasahagataṁ mohaṁ paccayā cittasamuṭṭhānaṁ rūpaṁ, mohaṁ vippayuttapaccayā. Paṭisandhikkhaṇe…pe…  khandhe paccayā vatthu, vatthuṁ paccayā khandhā. Khandhā vatthuṁ vippayuttapaccayā. Vatthu khandhe vippayuttapaccayā. Ekaṁ mahābhūtaṁ paccayā tayo mahābhūtā…pe…  mahābhūte paccayā cittasamuṭṭhānaṁ rūpaṁ kaṭattārūpaṁ upādārūpaṁ, khandhe vippayuttapaccayā. Cakkhāyatanaṁ paccayā cakkhuviññāṇaṁ…pe…  kāyāyatanaṁ paccayā kāyaviññāṇaṁ; vatthuṁ paccayā nevadassanena nabhāvanāya pahātabbahetukā khandhā. (1) </div>
</div>
<div class="q" id="p_37P1_1198"> <div class="p">
<span class="pN">1198</span>Nevadassanena nabhāvanāya pahātabbahetukaṁ dhammaṁ paccayā dassanena pahātabbahetuko dhammo uppajjati vippayuttapaccayā—  vatthuṁ paccayā dassanena pahātabbahetukā khandhā, vatthuṁ vippayuttapaccayā. Vicikicchāsahagataṁ mohaṁ paccayā sampayuttakā khandhā, vatthuṁ vippayuttapaccayā. (2) </div>
</div>
<div class="q" id="p_37P1_1199"> <div class="p">
<span class="pN">1199</span>Nevadassanena nabhāvanāya pahātabbahetukaṁ dhammaṁ paccayā bhāvanāya pahātabbahetuko dhammo uppajjati vippayuttapaccayā—  vatthuṁ paccayā bhāvanāya pahātabbahetukā khandhā, vatthuṁ vippayuttapaccayā. Uddhaccasahagataṁ mohaṁ paccayā sampayuttakā khandhā, vatthuṁ vippayuttapaccayā. (3) </div>
</div>
<div class="q" id="p_37P1_1200"> <div class="p">
<span class="pN">1200</span>Nevadassanena nabhāvanāya pahātabbahetukaṁ dhammaṁ paccayā dassanena pahātabbahetuko ca nevadassanena nabhāvanāya pahātabbahetuko ca dhammā uppajjanti vippayuttapaccayā—  vatthuṁ paccayā dassanena pahātabbahetukā khandhā; mahābhūte paccayā cittasamuṭṭhānaṁ rūpaṁ, khandhā vatthuṁ vippayuttapaccayā. Cittasamuṭṭhānaṁ rūpaṁ, khandhe vippayuttapaccayā. Vicikicchāsahagataṁ mohaṁ paccayā sampayuttakā khandhā cittasamuṭṭhānañca rūpaṁ, khandhā vatthuṁ vippayuttapaccayā. Cittasamuṭṭhānaṁ rūpaṁ mohaṁ vippayuttapaccayā. Vatthuṁ paccayā vicikicchāsahagatā khandhā ca moho ca, vatthuṁ vippayuttapaccayā. (4) </div>
</div>
<div class="q" id="p_37P1_1201"> <div class="p">
<span class="pN">1201</span>Nevadassanena nabhāvanāya pahātabbahetukaṁ dhammaṁ paccayā bhāvanāya pahātabbahetuko ca nevadassanena nabhāvanāya pahātabbahetuko ca dhammā uppajjanti vippayuttapaccayā—  vatthuṁ paccayā bhāvanāya pahātabbahetukā khandhā…pe… . (Dassanena sadisaṁ.) (5) </div>
</div>
<div class="q" id="p_37P1_1202"> <div class="divNumber">49.</div> <div class="p">
<span class="pN">1202</span>Dassanena pahātabbahetukañca nevadassanena nabhāvanāya pahātabbahetukañca dhammaṁ paccayā dassanena pahātabbahetuko dhammo uppajjati vippayuttapaccayā—  dassanena pahātabbahetukaṁ ekaṁ khandhañca vatthuñca paccayā tayo khandhā…pe…  dve khandhe…pe…  vatthuṁ vippayuttapaccayā. Vicikicchāsahagataṁ ekaṁ khandhañca mohañca paccayā tayo khandhā…pe…  dve khandhe…pe…  vatthuṁ vippayuttapaccayā. (1) </div>
</div>
<div class="q" id="p_37P1_1203"> <div class="p">
<span class="pN">1203</span>Dassanena pahātabbahetukañca nevadassanena nabhāvanāya pahātabbahetukañca dhammaṁ paccayā nevadassanena nabhāvanāya pahātabbahetuko dhammo uppajjati vippayuttapaccayā—  dassanena pahātabbahetuke khandhe ca mahābhūte ca paccayā cittasamuṭṭhānaṁ rūpaṁ, khandhe vippayuttapaccayā. Vicikicchāsahagate khandhe ca mohañca paccayā cittasamuṭṭhānaṁ rūpaṁ, khandhe ca mohañca vippayuttapaccayā. Vicikicchāsahagate khandhe ca vatthuñca paccayā vicikicchāsahagato moho, vatthuṁ vippayuttapaccayā. (2) </div>
</div>
<div class="q" id="p_37P1_1204"> <div class="p">
<span class="pN">1204</span>Dassanena pahātabbahetukañca nevadassanena nabhāvanāya pahātabbahetukañca dhammaṁ paccayā dassanena pahātabbahetuko ca nevadassanena nabhāvanāya pahātabbahetuko ca dhammā uppajjanti vippayuttapaccayā—  dassanena pahātabbahetukaṁ ekaṁ khandhañca vatthuñca paccayā tayo khandhā…pe…  dve khandhe…pe…  dassanena pahātabbahetuke khandhe ca mahābhūte ca paccayā cittasamuṭṭhānaṁ rūpaṁ, khandhā vatthuṁ vippayuttapaccayā. Cittasamuṭṭhānaṁ rūpaṁ khandhe vippayuttapaccayā. Vicikicchāsahagataṁ ekaṁ khandhañca mohañca paccayā tayo khandhā cittasamuṭṭhānañca rūpaṁ…pe…  dve khandhe ca…pe…  khandhā vatthuṁ vippayuttapaccayā. Cittasamuṭṭhānaṁ rūpaṁ, khandhe ca mohañca vippayuttapaccayā. Vicikicchāsahagataṁ ekaṁ khandhañca vatthuñca paccayā tayo khandhā moho ca…pe…  dve khandhe ca…pe…  vatthuṁ vippayuttapaccayā. (3) </div>
</div>
<div class="q" id="p_37P1_1205"> <div class="p">
<span class="pN">1205</span>Bhāvanāya pahātabbahetukañca…pe…  tīṇi. (Dassanena sadisā.) </div>
</div>
</html>

<html>
<div class="i">12.11.30 Pettidevapettivisayasutta</div>
<div class="h">Saccasaṁyutta</div>
<div class="h">Pañcagatipeyyālavagga</div>
<div class="h">Pettidevapettivisayasutta</div>
<div class="q" id="p_14S5_2545"> <div class="divNumber">1201.</div> <div class="p">
<span class="pN">2545</span>… “Evameva kho, bhikkhave, appakā te sattā ye pettivisayā cutā devesu paccājāyanti; atha kho eteva bahutarā sattā ye pettivisayā cutā pettivisaye paccājāyanti. Taṁ kissa hetu? Adiṭṭhattā, bhikkhave, catunnaṁ ariyasaccānaṁ. Katamesaṁ catunnaṁ? Dukkhassa ariyasaccassa, dukkhasamudayassa ariyasaccassa, dukkhanirodhassa ariyasaccassa, dukkhanirodhagāminiyā paṭipadāya ariyasaccassa. </div>
</div>
<div class="q" id="p_14S5_2546"> <div class="p">
<span class="pN">2546</span>Tasmātiha, bhikkhave, ‘idaṁ dukkhan’ti yogo karaṇīyo, ‘ayaṁ dukkhasamudayo’ti yogo karaṇīyo, ‘ayaṁ dukkhanirodho’ti yogo karaṇīyo, ‘ayaṁ dukkhanirodhagāminī paṭipadā’ti yogo karaṇīyo”ti. </div>
</div>
<div class="q" id="p_14S5_2547"> <div class="p">
<span class="pN">2547</span>Idamavoca bhagavā. Attamanā te bhikkhū bhagavato bhāsitaṁ abhinandunti. </div>
</div>
<div class="CENTER" id="p_14S5_2548">
<span class="pN">2548</span>Tiṁsatimaṁ.</div>
<div class="CENTER" id="p_14S5_2549">
<span class="pN">2549</span>Pañcagatipeyyālavaggo ekādasamo.</div>
<div class="SUMMARY" id="p_14S5_2550">
<span class="pN">2550</span><span class="firstLetter">T</span>assuddānaṁ</div>
<div class="q" id="p_14S5_2551"> <div class="p"> <table class="singleColumn"> <tr> <td> <div class="pN">2551</div> <div class="G">Manussato cutā chāpi,</div> </td> </tr> <tr> <td> <div class="G">devā cutā nirayato;</div> </td> </tr> <tr> <td> <div class="G">Tiracchānapettivisayā,</div> </td> </tr> <tr> <td> <div class="G">tiṁsamatto gativaggoti.</div> </td> </tr> </table> </div>
</div>
<div class="ENDH3" id="p_14S5_2552">
<span class="pN">2552</span>Saccasaṁyuttaṁ dvādasamaṁ.</div>
<div class="ENDH3" id="p_14S5_2553">
<span class="pN">2553</span>Mahāvaggo pañcamo.</div>
<div class="SUMMARY" id="p_14S5_2554">
<span class="pN">2554</span><span class="firstLetter">T</span>assuddānaṁ</div>
<div class="q" id="p_14S5_2555"> <div class="p"> <table class="singleColumn"> <tr> <td> <div class="pN">2555</div> <div class="G">Maggabojjhaṅgaṁ satiyā,</div> </td> </tr> <tr> <td> <div class="G">indriyaṁ sammappadhānaṁ;</div> </td> </tr> <tr> <td> <div class="G">Baliddhipādānuruddhā,</div> </td> </tr> <tr> <td> <div class="G">jhānānāpānasaṁyutaṁ;</div> </td> </tr> <tr> <td> <div class="G">Sotāpatti saccañcāti,</div> </td> </tr> <tr> <td> <div class="G">mahāvaggoti vuccatīti.</div> </td> </tr> </table> </div>
</div>
<div class="ENDBOOK" id="p_14S5_2556">
<span class="pN">2556</span>Mahāvaggasaṁyuttapāḷi niṭṭhitā.</div>
<div class="ENDBOOK" id="p_14S5_2557">
<span class="pN">2557</span>Saṁyuttanikāyo samatto.</div>
</html>

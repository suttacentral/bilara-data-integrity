<html>
<div class="i">1.7.2.4 Dutiyauccasaddasikkhāpada</div>
<div class="h">
Mahāvibhaṅga
</div>
<div class="h">
Sekhiyakaṇḍa
</div>
<div class="h">
Ujjagghikavagga
</div>
<div class="h">
Dutiyauccasaddasikkhāpada
</div>
<div class="q" id="p_2V_1750">
<div class="divNumber">
589.
</div>
<div class="p">
<span class="pN">1750</span>Tena samayena buddho bhagavā sāvatthiyaṁ viharati jetavane anāthapiṇḍikassa ārāme. Tena kho pana samayena chabbaggiyā bhikkhū uccāsaddaṁ mahāsaddaṁ karontā antaraghare nisīdanti…pe….
</div>
</div>
<div class="q" id="p_2V_1751">
<div class="p">
<span class="pN">1751</span><span class="bold">“Appasaddo antaraghare nisīdissāmīti sikkhā karaṇīyā”</span>ti. (<span class="italic">14</span>:<span class="bold">159</span>)
</div>
</div>
<div class="q" id="p_2V_1752">
<div class="p">
<span class="pN">1752</span>Appasaddena antaraghare nisīditabbaṁ. Yo anādariyaṁ paṭicca uccāsaddaṁ mahāsaddaṁ karonto antaraghare nisīdati, āpatti dukkaṭassa.
</div>
</div>
<div class="q" id="p_2V_1753">
<div class="p">
<span class="pN">1753</span>Anāpatti— asañcicca…pe… ādikammikassāti.
</div>
</div>
<div class="CENTER" id="p_2V_1754">
<span class="pN">1754</span>Catutthasikkhāpadaṁ niṭṭhitaṁ.
</div>
</html>

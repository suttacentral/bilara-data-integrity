<html>
<div class="i">2.7.1.4 Saṁvegasutta</div>
<div class="h">Bojjhaṅgasaṁyutta</div>
<div class="h">Ānāpānavagga</div>
<div class="h">Aṭṭhikamahapphalasutta</div>
<div class="h">Saṁvegasutta</div>
<div class="q" id="p_14S5_669"> <div class="p">
<span class="pN">669</span>“Aṭṭhikasaññā, bhikkhave, bhāvitā bahulīkatā mahato saṁvegāya saṁvattati. Kathaṁ bhāvitā ca, bhikkhave, aṭṭhikasaññā kathaṁ bahulīkatā mahato saṁvegāya saṁvattati? Idha, bhikkhave, bhikkhu aṭṭhikasaññāsahagataṁ satisambojjhaṅgaṁ bhāveti…pe… aṭṭhikasaññāsahagataṁ upekkhāsambojjhaṅgaṁ bhāveti vivekanissitaṁ virāganissitaṁ nirodhanissitaṁ vossaggapariṇāmiṁ. Evaṁ bhāvitā kho, bhikkhave, aṭṭhikasaññā evaṁ bahulīkatā mahato saṁvegāya saṁvattatī”ti. </div>
</div>
</html>

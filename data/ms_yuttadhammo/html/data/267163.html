<html>
<div class="i">3.9 Ekañjalikattheraapadāna</div>
<div class="h">Subhūtivagga</div>
<div class="h">Ekañjalikattheraapadāna</div>
<div class="q" id="p_20Ap1_1055"> <div class="divNumber">180.</div> <div class="p"> <table class="singleColumn"> <tr> <td> <div class="pN">1055</div> <div class="G">“Suvaṇṇavaṇṇaṁ sambuddhaṁ,</div> </td> </tr> <tr> <td> <div class="G">Gacchantaṁ antarāpaṇe;</div> </td> </tr> <tr> <td> <div class="G">Vipassiṁ satthavāhaggaṁ,</div> </td> </tr> <tr> <td> <div class="G">Naravaraṁ vināyakaṁ.</div> </td> </tr> </table> </div>
</div>
<div class="q" id="p_20Ap1_1056"> <div class="divNumber">181.</div> <div class="p"> <table class="singleColumn"> <tr> <td> <div class="pN">1056</div> <div class="G">Adantadamanaṁ tādiṁ,</div> </td> </tr> <tr> <td> <div class="G">mahāvādiṁ mahāmatiṁ;</div> </td> </tr> <tr> <td> <div class="G">Disvā pasanno sumano,</div> </td> </tr> <tr> <td> <div class="G">ekañjalimakāsahaṁ.</div> </td> </tr> </table> </div>
</div>
<div class="q" id="p_20Ap1_1057"> <div class="divNumber">182.</div> <div class="p"> <table class="singleColumn"> <tr> <td> <div class="pN">1057</div> <div class="G">Ekanavutito kappe,</div> </td> </tr> <tr> <td> <div class="G">yamañjaliṁ kariṁ tadā;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">añjalissa idaṁ phalaṁ.</div> </td> </tr> </table> </div>
</div>
<div class="q" id="p_20Ap1_1058"> <div class="divNumber">183.</div> <div class="p"> <table class="singleColumn"> <tr> <td> <div class="pN">1058</div> <div class="G">Paṭisambhidā catasso,</div> </td> </tr> <tr> <td> <div class="G">vimokkhāpi ca aṭṭhime;</div> </td> </tr> <tr> <td> <div class="G">Chaḷabhiññā sacchikatā,</div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_1059"> <div class="p">
<span class="pN">1059</span>Itthaṁ sudaṁ āyasmā ekañjaliko thero imā gāthāyo abhāsitthāti. </div>
</div>
<div class="CENTER" id="p_20Ap1_1060">
<span class="pN">1060</span>Ekañjalikattherassāpadānaṁ navamaṁ.</div>
</html>

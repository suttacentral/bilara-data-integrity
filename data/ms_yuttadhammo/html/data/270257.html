<html>
<div class="i">3.3.4 Niyatassaniyāmakathā</div>
<div class="h">Anusayapaṇṇāsaka</div>
<div class="h">Terasamavagga</div>
<div class="h">Niyatassaniyāmakathā</div>
<div class="q" id="p_32Kv_2157"> <div class="divNumber">663.</div> <div class="p">
<span class="pN">2157</span>๐ Niyato niyāmaṁ okkamatīti? Āmantā. Micchattaniyato sammattaniyāmaṁ okkamati, sammattaniyato micchattaniyāmaṁ okkamatīti? Na hevaṁ vattabbe…pe… . </div>
</div>
<div class="q" id="p_32Kv_2158"> <div class="p">
<span class="pN">2158</span>๐ Niyato niyāmaṁ okkamatīti? Āmantā. Pubbe maggaṁ bhāvetvā pacchā niyāmaṁ okkamatīti? Na hevaṁ vattabbe…pe…  pubbe sotāpattimaggaṁ bhāvetvā pacchā sotāpattiniyāmaṁ okkamatīti? Na hevaṁ vattabbe…pe…  pubbe sakadāgāmi…pe…  anāgāmi…pe…  arahattamaggaṁ bhāvetvā pacchā arahattaniyāmaṁ okkamatīti? Na hevaṁ vattabbe…pe… . </div>
</div>
<div class="q" id="p_32Kv_2159"> <div class="p">
<span class="pN">2159</span>๐ Pubbe satipaṭṭhānaṁ…pe…  sammappadhānaṁ…  iddhipādaṁ…  indriyaṁ…  balaṁ…  bojjhaṅgaṁ bhāvetvā pacchā niyāmaṁ okkamatīti? Na hevaṁ vattabbe…pe… . </div>
</div>
<div class="q" id="p_32Kv_2160"> <div class="divNumber">664.</div> <div class="p">
<span class="pN">2160</span>× Na vattabbaṁ—  “niyato niyāmaṁ okkamatī”ti? Āmantā. Bhabbo bodhisatto tāya jātiyā dhammaṁ nābhisametunti? Na hevaṁ vattabbe. Tena hi niyato niyāmaṁ okkamatīti. </div>
</div>
<div class="CENTER" id="p_32Kv_2161">
<span class="pN">2161</span>Niyatassa niyāmakathā niṭṭhitā.</div>
</html>

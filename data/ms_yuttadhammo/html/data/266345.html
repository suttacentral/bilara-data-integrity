<html>
<div class="i">10 Padumabuddhavaṁsa</div>
<div class="h">Padumabuddhavaṁsa</div>
<div class="q" id="p_21Bu_502"> <div class="divNumber">1.</div> <div class="p"> <table class="singleColumn"> <tr> <td> <div class="pN">502</div> <div class="G">“Anomadassissa aparena,</div> </td> </tr> <tr> <td> <div class="G">Sambuddho dvipaduttamo;</div> </td> </tr> <tr> <td> <div class="G">Padumo nāma nāmena,</div> </td> </tr> <tr> <td> <div class="G">Asamo appaṭipuggalo.</div> </td> </tr> </table> </div>
</div>
<div class="q" id="p_21Bu_503"> <div class="divNumber">2.</div> <div class="p"> <table class="singleColumn"> <tr> <td> <div class="pN">503</div> <div class="G">Tassāpi asamaṁ sīlaṁ,</div> </td> </tr> <tr> <td> <div class="G">samādhipi anantako;</div> </td> </tr> <tr> <td> <div class="G">Asaṅkheyyaṁ ñāṇavaraṁ,</div> </td> </tr> <tr> <td> <div class="G">vimuttipi anūpamā.</div> </td> </tr> </table> </div>
</div>
<div class="q" id="p_21Bu_504"> <div class="divNumber">3.</div> <div class="p"> <table class="singleColumn"> <tr> <td> <div class="pN">504</div> <div class="G">Tassāpi atulatejassa,</div> </td> </tr> <tr> <td> <div class="G">dhammacakkappavattane;</div> </td> </tr> <tr> <td> <div class="G">Abhisamayā tayo āsuṁ,</div> </td> </tr> <tr> <td> <div class="G">mahātamapavāhanā.</div> </td> </tr> </table> </div>
</div>
<div class="q" id="p_21Bu_505"> <div class="divNumber">4.</div> <div class="p"> <table class="singleColumn"> <tr> <td> <div class="pN">505</div> <div class="G">Paṭhamābhisamaye buddho,</div> </td> </tr> <tr> <td> <div class="G">koṭisatamabodhayi;</div> </td> </tr> <tr> <td> <div class="G">Dutiyābhisamaye dhīro,</div> </td> </tr> <tr> <td> <div class="G">navutikoṭimabodhayi.</div> </td> </tr> </table> </div>
</div>
<div class="q" id="p_21Bu_506"> <div class="divNumber">5.</div> <div class="p"> <table class="singleColumn"> <tr> <td> <div class="pN">506</div> <div class="G">Yadā ca padumo buddho,</div> </td> </tr> <tr> <td> <div class="G">ovadī sakamatrajaṁ;</div> </td> </tr> <tr> <td> <div class="G">Tadā asītikoṭīnaṁ,</div> </td> </tr> <tr> <td> <div class="G">tatiyābhisamayo ahu.</div> </td> </tr> </table> </div>
</div>
<div class="q" id="p_21Bu_507"> <div class="divNumber">6.</div> <div class="p"> <table class="singleColumn"> <tr> <td> <div class="pN">507</div> <div class="G">Sannipātā tayo āsuṁ,</div> </td> </tr> <tr> <td> <div class="G">padumassa mahesino;</div> </td> </tr> <tr> <td> <div class="G">Koṭisatasahassānaṁ,</div> </td> </tr> <tr> <td> <div class="G">paṭhamo āsi samāgamo.</div> </td> </tr> </table> </div>
</div>
<div class="q" id="p_21Bu_508"> <div class="divNumber">7.</div> <div class="p"> <table class="singleColumn"> <tr> <td> <div class="pN">508</div> <div class="G">Kathinatthārasamaye,</div> </td> </tr> <tr> <td> <div class="G">uppanne kathinacīvare;</div> </td> </tr> <tr> <td> <div class="G">Dhammasenāpatitthāya,</div> </td> </tr> <tr> <td> <div class="G">bhikkhū sibbiṁsu cīvaraṁ.</div> </td> </tr> </table> </div>
</div>
<div class="q" id="p_21Bu_509"> <div class="divNumber">8.</div> <div class="p"> <table class="singleColumn"> <tr> <td> <div class="pN">509</div> <div class="G">Tadā te vimalā bhikkhū,</div> </td> </tr> <tr> <td> <div class="G">chaḷabhiññā mahiddhikā;</div> </td> </tr> <tr> <td> <div class="G">Tīṇi satasahassāni,</div> </td> </tr> <tr> <td> <div class="G">samiṁsu aparājitā.</div> </td> </tr> </table> </div>
</div>
<div class="q" id="p_21Bu_510"> <div class="divNumber">9.</div> <div class="p"> <table class="singleColumn"> <tr> <td> <div class="pN">510</div> <div class="G">Punāparaṁ so narāsabho,</div> </td> </tr> <tr> <td> <div class="G">pavane vāsaṁ upāgami;</div> </td> </tr> <tr> <td> <div class="G">Tadā samāgamo āsi,</div> </td> </tr> <tr> <td> <div class="G">dvinnaṁ satasahassinaṁ.</div> </td> </tr> </table> </div>
</div>
<div class="q" id="p_21Bu_511"> <div class="divNumber">10.</div> <div class="p"> <table class="singleColumn"> <tr> <td> <div class="pN">511</div> <div class="G">Ahaṁ tena samayena,</div> </td> </tr> <tr> <td> <div class="G">sīho āsiṁ migādhibhū;</div> </td> </tr> <tr> <td> <div class="G">Vivekamanubrūhantaṁ,</div> </td> </tr> <tr> <td> <div class="G">pavane addasaṁ jinaṁ.</div> </td> </tr> </table> </div>
</div>
<div class="q" id="p_21Bu_512"> <div class="divNumber">11.</div> <div class="p"> <table class="singleColumn"> <tr> <td> <div class="pN">512</div> <div class="G">Vanditvā sirasā pāde,</div> </td> </tr> <tr> <td> <div class="G">katvāna taṁ padakkhiṇaṁ;</div> </td> </tr> <tr> <td> <div class="G">Tikkhattuṁ abhināditvā,</div> </td> </tr> <tr> <td> <div class="G">sattāhaṁ jinamupaṭṭhahaṁ.</div> </td> </tr> </table> </div>
</div>
<div class="q" id="p_21Bu_513"> <div class="divNumber">12.</div> <div class="p"> <table class="singleColumn"> <tr> <td> <div class="pN">513</div> <div class="G">Sattāhaṁ varasamāpattiyā,</div> </td> </tr> <tr> <td> <div class="G">Vuṭṭhahitvā tathāgato;</div> </td> </tr> <tr> <td> <div class="G">Manasā cintayitvāna,</div> </td> </tr> <tr> <td> <div class="G">Koṭibhikkhū samānayi.</div> </td> </tr> </table> </div>
</div>
<div class="q" id="p_21Bu_514"> <div class="divNumber">13.</div> <div class="p"> <table class="singleColumn"> <tr> <td> <div class="pN">514</div> <div class="G">Tadāpi so mahāvīro,</div> </td> </tr> <tr> <td> <div class="G">tesaṁ majjhe viyākari;</div> </td> </tr> <tr> <td> <div class="G">‘Aparimeyyito kappe,</div> </td> </tr> <tr> <td> <div class="G">ayaṁ buddho bhavissati.</div> </td> </tr> </table> </div>
</div>
<div class="q" id="p_21Bu_515"> <div class="divNumber">14.</div> <div class="p"> <table class="singleColumn"> <tr> <td> <div class="pN">515</div> <div class="G">Padhānaṁ padahitvāna,</div> </td> </tr> <tr> <td> <div class="G">…pe…</div> </td> </tr> <tr> <td> <div class="G">hessāma sammukhā imaṁ’.</div> </td> </tr> </table> </div>
</div>
<div class="q" id="p_21Bu_516"> <div class="divNumber">15.</div> <div class="p"> <table class="singleColumn"> <tr> <td> <div class="pN">516</div> <div class="G">Tassāpi vacanaṁ sutvā,</div> </td> </tr> <tr> <td> <div class="G">bhiyyo cittaṁ pasādayiṁ;</div> </td> </tr> <tr> <td> <div class="G">Uttariṁ vatamadhiṭṭhāsiṁ,</div> </td> </tr> <tr> <td> <div class="G">dasapāramipūriyā.</div> </td> </tr> </table> </div>
</div>
<div class="q" id="p_21Bu_517"> <div class="divNumber">16.</div> <div class="p"> <table class="singleColumn"> <tr> <td> <div class="pN">517</div> <div class="G">Campakaṁ nāma nagaraṁ,</div> </td> </tr> <tr> <td> <div class="G">asamo nāma khattiyo;</div> </td> </tr> <tr> <td> <div class="G">Asamā nāma janikā,</div> </td> </tr> <tr> <td> <div class="G">padumassa mahesino.</div> </td> </tr> </table> </div>
</div>
<div class="q" id="p_21Bu_518"> <div class="divNumber">17.</div> <div class="p"> <table class="singleColumn"> <tr> <td> <div class="pN">518</div> <div class="G">Dasavassasahassāni,</div> </td> </tr> <tr> <td> <div class="G">agāraṁ ajjha so vasi;</div> </td> </tr> <tr> <td> <div class="G">Nandā-vasu-yasuttarā,</div> </td> </tr> <tr> <td> <div class="G">tayo pāsādamuttamā.</div> </td> </tr> </table> </div>
</div>
<div class="q" id="p_21Bu_519"> <div class="divNumber">18.</div> <div class="p"> <table class="singleColumn"> <tr> <td> <div class="pN">519</div> <div class="G">Tettiṁsa ca sahassāni,</div> </td> </tr> <tr> <td> <div class="G">nāriyo samalaṅkatā;</div> </td> </tr> <tr> <td> <div class="G">Uttarā nāma sā nārī,</div> </td> </tr> <tr> <td> <div class="G">rammo nāmāsi atrajo.</div> </td> </tr> </table> </div>
</div>
<div class="q" id="p_21Bu_520"> <div class="divNumber">19.</div> <div class="p"> <table class="singleColumn"> <tr> <td> <div class="pN">520</div> <div class="G">Nimitte caturo disvā,</div> </td> </tr> <tr> <td> <div class="G">rathayānena nikkhami;</div> </td> </tr> <tr> <td> <div class="G">Anūnaaṭṭhamāsāni,</div> </td> </tr> <tr> <td> <div class="G">padhānaṁ padahī jino.</div> </td> </tr> </table> </div>
</div>
<div class="q" id="p_21Bu_521"> <div class="divNumber">20.</div> <div class="p"> <table class="singleColumn"> <tr> <td> <div class="pN">521</div> <div class="G">Brahmunā yācito santo,</div> </td> </tr> <tr> <td> <div class="G">padumo lokanāyako;</div> </td> </tr> <tr> <td> <div class="G">Vatti cakkaṁ mahāvīro,</div> </td> </tr> <tr> <td> <div class="G">dhanañcuyyānamuttame.</div> </td> </tr> </table> </div>
</div>
<div class="q" id="p_21Bu_522"> <div class="divNumber">21.</div> <div class="p"> <table class="singleColumn"> <tr> <td> <div class="pN">522</div> <div class="G">Sālo ca upasālo ca,</div> </td> </tr> <tr> <td> <div class="G">ahesuṁ aggasāvakā;</div> </td> </tr> <tr> <td> <div class="G">Varuṇo nāmupaṭṭhāko,</div> </td> </tr> <tr> <td> <div class="G">padumassa mahesino.</div> </td> </tr> </table> </div>
</div>
<div class="q" id="p_21Bu_523"> <div class="divNumber">22.</div> <div class="p"> <table class="singleColumn"> <tr> <td> <div class="pN">523</div> <div class="G">Rādhā ceva surādhā ca,</div> </td> </tr> <tr> <td> <div class="G">ahesuṁ aggasāvikā;</div> </td> </tr> <tr> <td> <div class="G">Bodhi tassa bhagavato,</div> </td> </tr> <tr> <td> <div class="G">mahāsoṇoti vuccati.</div> </td> </tr> </table> </div>
</div>
<div class="q" id="p_21Bu_524"> <div class="divNumber">23.</div> <div class="p"> <table class="singleColumn"> <tr> <td> <div class="pN">524</div> <div class="G">Bhiyyo ceva asamo ca,</div> </td> </tr> <tr> <td> <div class="G">ahesuṁ aggupaṭṭhakā;</div> </td> </tr> <tr> <td> <div class="G">Rucī ca nandarāmā ca,</div> </td> </tr> <tr> <td> <div class="G">ahesuṁ aggupaṭṭhikā.</div> </td> </tr> </table> </div>
</div>
<div class="q" id="p_21Bu_525"> <div class="divNumber">24.</div> <div class="p"> <table class="singleColumn"> <tr> <td> <div class="pN">525</div> <div class="G">Aṭṭhapaṇṇāsaratanaṁ,</div> </td> </tr> <tr> <td> <div class="G">accuggato mahāmuni;</div> </td> </tr> <tr> <td> <div class="G">Pabhā niddhāvatī tassa,</div> </td> </tr> <tr> <td> <div class="G">asamā sabbaso disā.</div> </td> </tr> </table> </div>
</div>
<div class="q" id="p_21Bu_526"> <div class="divNumber">25.</div> <div class="p"> <table class="singleColumn"> <tr> <td> <div class="pN">526</div> <div class="G">Candappabhā sūriyappabhā,</div> </td> </tr> <tr> <td> <div class="G">ratanaggimaṇippabhā;</div> </td> </tr> <tr> <td> <div class="G">Sabbāpi tā hatā honti,</div> </td> </tr> <tr> <td> <div class="G">patvā jinapabhuttamaṁ.</div> </td> </tr> </table> </div>
</div>
<div class="q" id="p_21Bu_527"> <div class="divNumber">26.</div> <div class="p"> <table class="singleColumn"> <tr> <td> <div class="pN">527</div> <div class="G">Vassasatasahassāni,</div> </td> </tr> <tr> <td> <div class="G">āyu vijjati tāvade;</div> </td> </tr> <tr> <td> <div class="G">Tāvatā tiṭṭhamāno so,</div> </td> </tr> <tr> <td> <div class="G">tāresi janataṁ bahuṁ.</div> </td> </tr> </table> </div>
</div>
<div class="q" id="p_21Bu_528"> <div class="divNumber">27.</div> <div class="p"> <table class="singleColumn"> <tr> <td> <div class="pN">528</div> <div class="G">Paripakkamānase satte,</div> </td> </tr> <tr> <td> <div class="G">bodhayitvā asesato;</div> </td> </tr> <tr> <td> <div class="G">Sesake anusāsitvā,</div> </td> </tr> <tr> <td> <div class="G">nibbuto so sasāvako.</div> </td> </tr> </table> </div>
</div>
<div class="q" id="p_21Bu_529"> <div class="divNumber">28.</div> <div class="p"> <table class="singleColumn"> <tr> <td> <div class="pN">529</div> <div class="G">Uragova tacaṁ jiṇṇaṁ,</div> </td> </tr> <tr> <td> <div class="G">vaddhapattaṁva pādapo;</div> </td> </tr> <tr> <td> <div class="G">Jahitvā sabbasaṅkhāre,</div> </td> </tr> <tr> <td> <div class="G">nibbuto so yathā sikhī.</div> </td> </tr> </table> </div>
</div>
<div class="q" id="p_21Bu_530"> <div class="divNumber">29.</div> <div class="p"> <table class="singleColumn"> <tr> <td> <div class="pN">530</div> <div class="G">Padumo jinavaro satthā,</div> </td> </tr> <tr> <td> <div class="G">Dhammārāmamhi nibbuto;</div> </td> </tr> <tr> <td> <div class="G">Dhātuvitthārikaṁ āsi,</div> </td> </tr> <tr> <td> <div class="G">Tesu tesu padesato”ti. (520)</div> </td> </tr> </table> </div>
</div>
<div class="CENTER" id="p_21Bu_531">
<span class="pN">531</span>Padumassa bhagavato vaṁso aṭṭhamo.</div>
</html>

<html>
<div class="i">2.2.6 Bhikkhādāyakavimānavatthu</div>
<div class="h">Purisavimāna</div>
<div class="h">Pāyāsivagga</div>
<div class="h">Bhikkhādāyakavimānavatthu</div>
<div class="q" id="p_19Vv_927"> <div class="divNumber">1081.</div> <div class="p"> <table class="singleColumn"> <tr> <td> <div class="pN">927</div> <div class="G">“Uccamidaṁ maṇithūṇaṁ vimānaṁ,</div> </td> </tr> <tr> <td> <div class="G">Samantato dvādasa yojanāni;</div> </td> </tr> <tr> <td> <div class="G">Kūṭāgārā sattasatā uḷārā,</div> </td> </tr> <tr> <td> <div class="G">Veḷuriyathambhā rucakatthatā subhā.</div> </td> </tr> </table> </div>
</div>
<div class="q" id="p_19Vv_928"> <div class="divNumber">1082.</div> <div class="p"> <table class="singleColumn"> <tr> <td> <div class="pN">928</div> <div class="G">Deviddhipattosi mahānubhāvo,</div> </td> </tr> <tr> <td> <div class="G">Manussabhūto kimakāsi puññaṁ;</div> </td> </tr> <tr> <td> <div class="G">Kenāsi evaṁ jalitānubhāvo,</div> </td> </tr> <tr> <td> <div class="G">Vaṇṇo ca te sabbadisā pabhāsatī”ti.</div> </td> </tr> </table> </div>
</div>
<div class="q" id="p_19Vv_929"> <div class="divNumber">1083.</div> <div class="p"> <table class="singleColumn"> <tr> <td> <div class="pN">929</div> <div class="G">So devaputto attamano,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">yassa kammassidaṁ phalaṁ.</div> </td> </tr> </table> </div>
</div>
<div class="q" id="p_19Vv_930"> <div class="divNumber">1084.</div> <div class="p"> <table class="singleColumn"> <tr> <td> <div class="pN">930</div> <div class="G">“Ahaṁ manussesu manussabhūto,</div> </td> </tr> <tr> <td> <div class="G">Disvāna bhikkhuṁ tasitaṁ kilantaṁ;</div> </td> </tr> <tr> <td> <div class="G">Ekāhaṁ bhikkhaṁ paṭipādayissaṁ,</div> </td> </tr> <tr> <td> <div class="G">Samaṅgi bhattena tadā akāsiṁ.</div> </td> </tr> </table> </div>
</div>
<div class="q" id="p_19Vv_931"> <div class="divNumber">1085--1086.</div> <div class="p"> <table class="singleColumn"> <tr> <td> <div class="pN">931</div> <div class="G">Tena metādiso vaṇṇo,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">Vaṇṇo ca me sabbadisā pabhāsatī”ti.</div> </td> </tr> </table> </div>
</div>
<div class="CENTER" id="p_19Vv_932">
<span class="pN">932</span>Bhikkhādāyakavimānaṁ chaṭṭhaṁ.</div>
</html>

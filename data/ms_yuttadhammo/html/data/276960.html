<html>
<div class="i">1.1.3.2 Pariññasutta</div>
<div class="h">Khandhasaṁyutta</div>
<div class="h">Mūlapaṇṇāsaka</div>
<div class="h">Bhāravagga</div>
<div class="h">Pariññasutta</div>
<div class="q" id="p_13S3_129"> <div class="divNumber">23.</div> <div class="p">
<span class="pN">129</span>Sāvatthinidānaṁ. “Pariññeyye ca, bhikkhave, dhamme desessāmi pariññañca. Taṁ suṇātha. Katame ca, bhikkhave, pariññeyyā dhammā? Rūpaṁ, bhikkhave, pariññeyyo dhammo, vedanā pariññeyyo dhammo, saññā pariññeyyo dhammo, saṅkhārā pariññeyyo dhammo, viññāṇaṁ pariññeyyo dhammo. Ime vuccanti, bhikkhave, pariññeyyā dhammā. Katamā ca, bhikkhave, pariññā? Yo, bhikkhave, rāgakkhayo dosakkhayo mohakkhayo. Ayaṁ vuccati, bhikkhave, pariññā”ti. </div>
</div>
<div class="CENTER" id="p_13S3_130">
<span class="pN">130</span>Dutiyaṁ.</div>
</html>

<html>
<div class="i">13.7 Phaladāyakattheraapadāna</div>
<div class="h">Sereyyavagga</div>
<div class="h">Phaladāyakattheraapadāna</div>
<div class="q" id="p_20Ap1_2140"> <div class="divNumber">75.</div> <div class="p"> <table class="singleColumn"> <tr> <td> <div class="pN">2140</div> <div class="G">“Ajjhāyako mantadharo,</div> </td> </tr> <tr> <td> <div class="G">tiṇṇaṁ vedāna pāragū;</div> </td> </tr> <tr> <td> <div class="G">Himavantassāvidūre,</div> </td> </tr> <tr> <td> <div class="G">vasāmi assame ahaṁ.</div> </td> </tr> </table> </div>
</div>
<div class="q" id="p_20Ap1_2141"> <div class="divNumber">76.</div> <div class="p"> <table class="singleColumn"> <tr> <td> <div class="pN">2141</div> <div class="G">Aggihuttañca me atthi,</div> </td> </tr> <tr> <td> <div class="G">puṇḍarīkaphalāni ca;</div> </td> </tr> <tr> <td> <div class="G">Puṭake nikkhipitvāna,</div> </td> </tr> <tr> <td> <div class="G">dumagge laggitaṁ mayā.</div> </td> </tr> </table> </div>
</div>
<div class="q" id="p_20Ap1_2142"> <div class="divNumber">77.</div> <div class="p"> <table class="singleColumn"> <tr> <td> <div class="pN">2142</div> <div class="G">Padumuttaro lokavidū,</div> </td> </tr> <tr> <td> <div class="G">āhutīnaṁ paṭiggaho;</div> </td> </tr> <tr> <td> <div class="G">Mamuddharitukāmo so,</div> </td> </tr> <tr> <td> <div class="G">bhikkhanto mamupāgami.</div> </td> </tr> </table> </div>
</div>
<div class="q" id="p_20Ap1_2143"> <div class="divNumber">78.</div> <div class="p"> <table class="singleColumn"> <tr> <td> <div class="pN">2143</div> <div class="G">Pasannacitto sumano,</div> </td> </tr> <tr> <td> <div class="G">phalaṁ buddhassadāsahaṁ;</div> </td> </tr> <tr> <td> <div class="G">Vittisañjanano mayhaṁ,</div> </td> </tr> <tr> <td> <div class="G">diṭṭhadhammasukhāvaho.</div> </td> </tr> </table> </div>
</div>
<div class="q" id="p_20Ap1_2144"> <div class="divNumber">79.</div> <div class="p"> <table class="singleColumn"> <tr> <td> <div class="pN">2144</div> <div class="G">Suvaṇṇavaṇṇo sambuddho,</div> </td> </tr> <tr> <td> <div class="G">āhutīnaṁ paṭiggaho;</div> </td> </tr> <tr> <td> <div class="G">Antalikkhe ṭhito satthā,</div> </td> </tr> <tr> <td> <div class="G">imaṁ gāthaṁ abhāsatha.</div> </td> </tr> </table> </div>
</div>
<div class="q" id="p_20Ap1_2145"> <div class="divNumber">80.</div> <div class="p"> <table class="singleColumn"> <tr> <td> <div class="pN">2145</div> <div class="G">‘Iminā phaladānena,</div> </td> </tr> <tr> <td> <div class="G">cetanāpaṇidhīhi ca;</div> </td> </tr> <tr> <td> <div class="G">Kappānaṁ satasahassaṁ,</div> </td> </tr> <tr> <td> <div class="G">duggatiṁ nupapajjati’.</div> </td> </tr> </table> </div>
</div>
<div class="q" id="p_20Ap1_2146"> <div class="divNumber">81.</div> <div class="p"> <table class="singleColumn"> <tr> <td> <div class="pN">2146</div> <div class="G">Teneva sukkamūlena,</div> </td> </tr> <tr> <td> <div class="G">anubhotvāna sampadā;</div> </td> </tr> <tr> <td> <div class="G">Pattomhi acalaṁ ṭhānaṁ,</div> </td> </tr> <tr> <td> <div class="G">hitvā jayaparājayaṁ.</div> </td> </tr> </table> </div>
</div>
<div class="q" id="p_20Ap1_2147"> <div class="divNumber">82.</div> <div class="p"> <table class="singleColumn"> <tr> <td> <div class="pN">2147</div> <div class="G">Ito sattasate kappe,</div> </td> </tr> <tr> <td> <div class="G">rājā āsiṁ sumaṅgalo;</div> </td> </tr> <tr> <td> <div class="G">Sattaratanasampanno,</div> </td> </tr> <tr> <td> <div class="G">cakkavattī mahabbalo.</div> </td> </tr> </table> </div>
</div>
<div class="q" id="p_20Ap1_2148"> <div class="divNumber">83.</div> <div class="p"> <table class="singleColumn"> <tr> <td> <div class="pN">2148</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_2149"> <div class="p">
<span class="pN">2149</span>Itthaṁ sudaṁ āyasmā phaladāyako thero imā gāthāyo abhāsitthāti. </div>
</div>
<div class="CENTER" id="p_20Ap1_2150">
<span class="pN">2150</span>Phaladāyakattherassāpadānaṁ sattamaṁ.</div>
</html>

<html>
<div class="i">11.6 Udakapūjakattheraapadāna</div>
<div class="h">Bhikkhadāyivagga</div>
<div class="h">Udakapūjakattheraapadāna</div>
<div class="q" id="p_20Ap1_1890"> <div class="divNumber">29.</div> <div class="p"> <table class="singleColumn"> <tr> <td> <div class="pN">1890</div> <div class="G">“Suvaṇṇavaṇṇaṁ sambuddhaṁ,</div> </td> </tr> <tr> <td> <div class="G">Gacchantaṁ anilañjase;</div> </td> </tr> <tr> <td> <div class="G">Ghatāsanaṁva jalitaṁ,</div> </td> </tr> <tr> <td> <div class="G">Ādittaṁva hutāsanaṁ.</div> </td> </tr> </table> </div>
</div>
<div class="q" id="p_20Ap1_1891"> <div class="divNumber">30.</div> <div class="p"> <table class="singleColumn"> <tr> <td> <div class="pN">1891</div> <div class="G">Pāṇinā udakaṁ gayha,</div> </td> </tr> <tr> <td> <div class="G">ākāse ukkhipiṁ ahaṁ;</div> </td> </tr> <tr> <td> <div class="G">Sampaṭicchi mahāvīro,</div> </td> </tr> <tr> <td> <div class="G">buddho kāruṇiko isi.</div> </td> </tr> </table> </div>
</div>
<div class="q" id="p_20Ap1_1892"> <div class="divNumber">31.</div> <div class="p"> <table class="singleColumn"> <tr> <td> <div class="pN">1892</div> <div class="G">Antalikkhe ṭhito satthā,</div> </td> </tr> <tr> <td> <div class="G">padumuttaranāmako;</div> </td> </tr> <tr> <td> <div class="G">Mama saṅkappamaññāya,</div> </td> </tr> <tr> <td> <div class="G">imaṁ gāthaṁ abhāsatha.</div> </td> </tr> </table> </div>
</div>
<div class="q" id="p_20Ap1_1893"> <div class="divNumber">32.</div> <div class="p"> <table class="singleColumn"> <tr> <td> <div class="pN">1893</div> <div class="G">‘Iminā dakadānena,</div> </td> </tr> <tr> <td> <div class="G">pītiuppādanena ca;</div> </td> </tr> <tr> <td> <div class="G">Kappasatasahassampi,</div> </td> </tr> <tr> <td> <div class="G">duggatiṁ nupapajjati’.</div> </td> </tr> </table> </div>
</div>
<div class="q" id="p_20Ap1_1894"> <div class="divNumber">33.</div> <div class="p"> <table class="singleColumn"> <tr> <td> <div class="pN">1894</div> <div class="G">Tena kammena dvipadinda,</div> </td> </tr> <tr> <td> <div class="G">lokajeṭṭha narāsabha;</div> </td> </tr> <tr> <td> <div class="G">Pattomhi acalaṁ ṭhānaṁ,</div> </td> </tr> <tr> <td> <div class="G">hitvā jayaparājayaṁ.</div> </td> </tr> </table> </div>
</div>
<div class="q" id="p_20Ap1_1895"> <div class="divNumber">34.</div> <div class="p"> <table class="singleColumn"> <tr> <td> <div class="pN">1895</div> <div class="G">Sahassarājanāmena,</div> </td> </tr> <tr> <td> <div class="G">tayo te cakkavattino;</div> </td> </tr> <tr> <td> <div class="G">Pañcasaṭṭhikappasate,</div> </td> </tr> <tr> <td> <div class="G">cāturantā janādhipā.</div> </td> </tr> </table> </div>
</div>
<div class="q" id="p_20Ap1_1896"> <div class="divNumber">35.</div> <div class="p"> <table class="singleColumn"> <tr> <td> <div class="pN">1896</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_1897"> <div class="p">
<span class="pN">1897</span>Itthaṁ sudaṁ āyasmā udakapūjako thero imā gāthāyo abhāsitthāti. </div>
</div>
<div class="CENTER" id="p_20Ap1_1898">
<span class="pN">1898</span>Udakapūjakattherassāpadānaṁ chaṭṭhaṁ.</div>
</html>

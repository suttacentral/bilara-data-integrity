<html>
<div class="i"> Ārammaṇa</div>
<div class="h">Piṭṭhiduka</div>
<div class="h">Kāmāvacaraduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Ārammaṇa</div>
<div class="q" id="p_38P2_4549"> <div class="divNumber">207.</div> <div class="p">
<span class="pN">4549</span>Kāmāvacaro dhammo kāmāvacarassa dhammassa ārammaṇapaccayena paccayo—  dānaṁ datvā sīlaṁ…pe…  uposathakammaṁ…pe…  pubbe suciṇṇāni paccavekkhati assādeti abhinandati, taṁ ārabbha rāgo…pe…  domanassaṁ uppajjati; ariyā gotrabhuṁ paccavekkhanti, vodānaṁ paccavekkhanti; pahīne kilese…pe…  vikkhambhite kilese…pe…  pubbe suciṇṇāni…pe…  cakkhuṁ…pe…  vatthuṁ kāmāvacare khandhe aniccato…pe…  domanassaṁ uppajjati; rūpāyatanaṁ cakkhuviññāṇassa…pe…  phoṭṭhabbāyatanaṁ kāyaviññāṇassa ārammaṇapaccayena paccayo. (1) </div>
</div>
<div class="q" id="p_38P2_4550"> <div class="p">
<span class="pN">4550</span>Kāmāvacaro dhammo nakāmāvacarassa dhammassa ārammaṇapaccayena paccayo—  dibbena cakkhunā rūpaṁ passati, dibbāya sotadhātuyā saddaṁ suṇāti, cetopariyañāṇena kāmāvacaracittasamaṅgissa cittaṁ jānāti, kāmāvacarā khandhā iddhividhañāṇassa, cetopariyañāṇassa, pubbenivāsānussatiñāṇassa, yathākammūpagañāṇassa, anāgataṁsañāṇassa ārammaṇapaccayena paccayo. (2) </div>
</div>
<div class="q" id="p_38P2_4551"> <div class="divNumber">208.</div> <div class="p">
<span class="pN">4551</span>Nakāmāvacaro dhammo nakāmāvacarassa dhammassa ārammaṇapaccayena paccayo—  nibbānaṁ maggassa, phalassa ārammaṇapaccayena paccayo; cetopariyañāṇena nakāmāvacaracittasamaṅgissa cittaṁ jānāti, ākāsānañcāyatanaṁ viññāṇañcāyatanassa…pe…  ākiñcaññāyatanaṁ nevasaññānāsaññāyatanassa…pe…  nakāmāvacarā khandhā iddhividhañāṇassa, cetopariyañāṇassa, pubbenivāsānussatiñāṇassa, yathākammūpagañāṇassa, anāgataṁsañāṇassa ārammaṇapaccayena paccayo. (1) </div>
</div>
<div class="q" id="p_38P2_4552"> <div class="p">
<span class="pN">4552</span>Nakāmāvacaro dhammo kāmāvacarassa dhammassa ārammaṇapaccayena paccayo—  jhānā vuṭṭhahitvā jhānaṁ paccavekkhati assādeti abhinandati, taṁ ārabbha rāgo uppajjati, diṭṭhi uppajjati…pe…  ariyā maggā vuṭṭhahitvā maggaṁ paccavekkhanti; phalaṁ…pe…  nibbānaṁ paccavekkhanti, nibbānaṁ gotrabhussa, vodānassa, āvajjanāya ārammaṇapaccayena paccayo; ākāsānañcāyatanaṁ paccavekkhati, viññāṇañcāyatanaṁ paccavekkhati, ākiñcaññāyatanaṁ paccavekkhati, nevasaññānāsaññāyatanaṁ paccavekkhati, dibbaṁ cakkhuṁ paccavekkhati, dibbaṁ sotadhātuṁ paccavekkhati, iddhividhañāṇaṁ paccavekkhati, cetopariyañāṇaṁ…pe…  pubbenivāsānussatiñāṇaṁ…pe…  yathākammūpagañāṇaṁ…pe…  anāgataṁsañāṇaṁ paccavekkhati, nakāmāvacare khandhe aniccato…pe…  domanassaṁ uppajjati. (2) </div>
</div>
</html>

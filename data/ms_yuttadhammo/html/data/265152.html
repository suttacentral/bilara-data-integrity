<html>
<div class="i"> Upanissaya</div>
<div class="h">Parāmāsagocchaka</div>
<div class="h">Parāmāsasampayuttaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Upanissaya</div>
<div class="q" id="p_38P2_2261"> <div class="divNumber">71.</div> <div class="p">
<span class="pN">2261</span>Parāmāsasampayutto dhammo parāmāsasampayuttassa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo…pe… . <span class="bold">Pakatūpanissayo</span>—  parāmāsasampayutto rāgo…  moho…  patthanā parāmāsasampayuttassa rāgassa…  mohassa…  patthanāya upanissayapaccayena paccayo. (1) </div>
</div>
<div class="q" id="p_38P2_2262"> <div class="p">
<span class="pN">2262</span>Parāmāsasampayutto dhammo parāmāsavippayuttassa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo…pe… . <span class="bold">Pakatūpanissayo</span>—  parāmāsasampayuttaṁ rāgaṁ upanissāya dānaṁ deti…pe…  samāpattiṁ uppādeti, mānaṁ jappeti; parāmāsasampayuttaṁ mohaṁ…  patthanaṁ upanissāya dānaṁ deti…pe…  samāpattiṁ uppādeti, mānaṁ jappeti, pāṇaṁ hanati…pe…  saṁghaṁ bhindati; parāmāsasampayutto rāgo…  moho…  patthanā saddhāya…pe…  paññāya, rāgassa…  dosassa…  mohassa…  mānassa…  patthanāya…  kāyikassa sukhassa…pe…  phalasamāpattiyā upanissayapaccayena paccayo. (2) </div>
</div>
<div class="q" id="p_38P2_2263"> <div class="divNumber">72.</div> <div class="p">
<span class="pN">2263</span>Parāmāsavippayutto dhammo parāmāsavippayuttassa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo…pe… . <span class="bold">Pakatūpanissayo</span>—  saddhaṁ upanissāya dānaṁ deti…pe…  samāpattiṁ uppādeti, mānaṁ jappeti; sīlaṁ…pe…  paññaṁ, rāgaṁ…pe…  mānaṁ…pe…  patthanaṁ upanissāya dānaṁ deti…pe…  samāpattiṁ uppādeti, pāṇaṁ hanati…pe…  saṁghaṁ bhindati; kāyikaṁ sukhaṁ…pe…  senāsanaṁ upanissāya dānaṁ deti…pe…  saṁghaṁ bhindati; saddhā…pe…  paññā, rāgo…pe…  māno…  patthanā…  kāyikaṁ sukhaṁ…pe…  senāsanaṁ saddhāya…pe…  paññāya, rāgassa…pe…  mānassa…  patthanāya…  kāyikassa sukhassa…pe…  phalasamāpattiyā upanissayapaccayena paccayo. (1) </div>
</div>
<div class="q" id="p_38P2_2264"> <div class="p">
<span class="pN">2264</span>Parāmāsavippayutto dhammo parāmāsasampayuttassa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo…pe… . <span class="bold">Pakatūpanissayo</span>—  saddhaṁ upanissāya parāmāsasampayutto rāgo uppajjati; sīlaṁ…pe…  senāsanaṁ upanissāya parāmāsasampayutto rāgo uppajjati; saddhā…pe…  senāsanaṁ parāmāsasampayuttassa rāgassa…pe…  patthanāya upanissayapaccayena paccayo. (2) </div>
</div>
</html>

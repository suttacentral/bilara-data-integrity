<html>
<div class="i">4.2.3 Sabbamidaṁkammatotikathā</div>
<div class="h">Niggahapaṇṇāsaka</div>
<div class="h">Sattarasamavagga</div>
<div class="h">Sabbamidaṁkammatotikathā</div>
<div class="q" id="p_32Kv_2446"> <div class="divNumber">783.</div> <div class="p">
<span class="pN">2446</span>๐Sabbamidaṁ kammatoti? Āmantā. Kammampi kammatoti? Na hevaṁ vattabbe…pe… sabbamidaṁ kammatoti? Āmantā. Sabbamidaṁ pubbekatahetūti? Na hevaṁ vattabbe…pe… sabbamidaṁ kammatoti? Āmantā. Sabbamidaṁ kammavipākatoti? Na hevaṁ vattabbe…pe…. </div>
</div>
<div class="q" id="p_32Kv_2447"> <div class="divNumber">784.</div> <div class="p">
<span class="pN">2447</span>๐Sabbamidaṁ kammavipākatoti? Āmantā. Kammavipākena pāṇaṁ haneyyāti? Āmantā. Pāṇātipāto saphaloti? Āmantā. Kammavipāko saphaloti? Na hevaṁ vattabbe…pe… kammavipāko aphaloti? Āmantā. Pāṇātipāto aphaloti? Na hevaṁ vattabbe…pe…. </div>
</div>
<div class="q" id="p_32Kv_2448"> <div class="p">
<span class="pN">2448</span>๐Kammavipākena adinnaṁ ādiyeyya…pe… musā bhaṇeyya… pisuṇaṁ bhaṇeyya… pharusaṁ bhaṇeyya… samphaṁ palapeyya… sandhiṁ chindeyya… nillopaṁ hareyya… ekāgārikaṁ kareyya… paripanthe tiṭṭheyya… paradāraṁ gaccheyya… gāmaghātakaṁ kareyya… nigamaghātakaṁ kareyya… kammavipākena dānaṁ dadeyya… cīvaraṁ dadeyya… piṇḍapātaṁ dadeyya… senāsanaṁ dadeyya… gilānapaccayabhesajjaparikkhāraṁ dadeyyāti? Āmantā. Gilānapaccayabhesajjaparikkhāro saphaloti? Āmantā. Kammavipāko saphaloti? Na hevaṁ vattabbe…pe… kammavipāko aphaloti? Āmantā. Gilānapaccayabhesajjaparikkhāro aphaloti? Na hevaṁ vattabbe…pe…. </div>
</div>
<div class="q" id="p_32Kv_2449"> <div class="divNumber">785.</div> <div class="p">
<span class="pN">2449</span>×Na vattabbaṁ— “sabbamidaṁ kammato”ti? Āmantā. Nanu vuttaṁ bhagavatā— </div>
</div>
<div class="q" id="p_32Kv_2450"> <div class="p"> <table class="singleColumn"> <tr> <td> <div class="pN">2450</div> <div class="G">“Kammunā vattatī loko,</div> </td> </tr> <tr> <td> <div class="G">kammunā vattatī pajā;</div> </td> </tr> <tr> <td> <div class="G">Kammanibandhanā sattā,</div> </td> </tr> <tr> <td> <div class="G">rathassāṇīva yāyato.</div> </td> </tr> </table> </div>
</div>
<div class="q" id="p_32Kv_2451"> <div class="p"> <table class="singleColumn"> <tr> <td> <div class="pN">2451</div> <div class="G">Kammena kittiṁ labhate pasaṁsaṁ,</div> </td> </tr> <tr> <td> <div class="G">Kammena jāniñca vadhañca bandhaṁ;</div> </td> </tr> <tr> <td> <div class="G">Taṁ kammaṁ nānākaraṇaṁ viditvā,</div> </td> </tr> <tr> <td> <div class="G">Kasmā vade natthi kammanti loke”ti.</div> </td> </tr> </table> </div>
</div>
<div class="q" id="p_32Kv_2452"> <div class="p">
<span class="pN">2452</span>Attheva suttantoti? Āmantā. Tena hi “sabbamidaṁ kammato”ti. </div>
</div>
<div class="CENTER" id="p_32Kv_2453">
<span class="pN">2453</span>Sabbamidaṁ kammatotikathā niṭṭhitā.</div>
</html>

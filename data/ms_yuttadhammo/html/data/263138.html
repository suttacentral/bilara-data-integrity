<html>
<div class="i"> Atthi</div>
<div class="h">Parittattika</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Atthi</div>
<div class="q" id="p_37P1_2120"> <div class="divNumber">83.</div> <div class="p">
<span class="pN">2120</span>Paritto dhammo parittassa dhammassa atthipaccayena paccayo—  sahajātaṁ, purejātaṁ, pacchājātaṁ, āhāraṁ, indriyaṁ. <span class="bold">Sahajāto</span>—  paritto eko khandho tiṇṇannaṁ khandhānaṁ cittasamuṭṭhānānañca rūpānaṁ atthipaccayena paccayo…pe…  dve khandhā…pe…  paṭisandhikkhaṇe…pe…  khandhā vatthussa atthipaccayena paccayo. Vatthu khandhānaṁ atthipaccayena paccayo; ekaṁ mahābhūtaṁ…pe…  asaññasattānaṁ…pe… . <span class="bold">Purejātaṁ</span>—  cakkhuṁ…pe…  vatthuṁ aniccato…pe…  vipassati assādeti abhinandati, taṁ ārabbha rāgo uppajjati…pe…  domanassaṁ uppajjati, rūpāyatanaṁ cakkhuviññāṇassa…pe…  phoṭṭhabbāyatanaṁ kāyaviññāṇassa atthipaccayena paccayo. Cakkhāyatanaṁ cakkhuviññāṇassa atthipaccayena paccayo…pe…  kāyāyatanaṁ kāyaviññāṇassa…pe…  vatthu parittānaṁ khandhānaṁ atthipaccayena paccayo. <span class="bold">Pacchājātā</span>—  parittā khandhā purejātassa imassa kāyassa atthipaccayena paccayo. <span class="bold">Kabaḷīkāro āhāro</span>—  imassa kāyassa atthipaccayena paccayo. <span class="bold">Rūpajīvitindriyaṁ</span>—  kaṭattārūpānaṁ atthipaccayena paccayo. (1) </div>
</div>
<div class="q" id="p_37P1_2121"> <div class="p">
<span class="pN">2121</span>Paritto dhammo mahaggatassa dhammassa atthipaccayena paccayo—  sahajātaṁ, purejātaṁ. <span class="bold">Sahajātaṁ</span>—  paṭisandhikkhaṇe vatthu mahaggatānaṁ khandhānaṁ atthipaccayena paccayo. <span class="bold">Purejātaṁ</span>—  dibbena cakkhunā rūpaṁ passati, dibbāya sotadhātuyā saddaṁ suṇāti, vatthu mahaggatānaṁ khandhānaṁ atthipaccayena paccayo. (2) </div>
</div>
<div class="q" id="p_37P1_2122"> <div class="p">
<span class="pN">2122</span>Paritto dhammo appamāṇassa dhammassa atthipaccayena paccayo. <span class="bold">Purejātaṁ</span>—  vatthu appamāṇānaṁ khandhānaṁ atthipaccayena paccayo. (3) </div>
</div>
<div class="q" id="p_37P1_2123"> <div class="divNumber">84.</div> <div class="p">
<span class="pN">2123</span>Mahaggato dhammo mahaggatassa dhammassa atthipaccayena paccayo. Mahaggato eko khandho tiṇṇannaṁ khandhānaṁ…pe…  dve khandhā…pe…  paṭisandhikkhaṇe…pe… . (1) </div>
</div>
<div class="q" id="p_37P1_2124"> <div class="p">
<span class="pN">2124</span>Mahaggato dhammo parittassa dhammassa atthipaccayena paccayo—  sahajātaṁ, pacchājātaṁ. <span class="bold">Sahajātā</span>—  mahaggatā khandhā cittasamuṭṭhānānaṁ rūpānaṁ atthipaccayena paccayo. Paṭisandhikkhaṇe mahaggatā khandhā kaṭattārūpānaṁ atthipaccayena paccayo. <span class="bold">Pacchājātā</span>—  mahaggatā khandhā purejātassa imassa kāyassa atthipaccayena paccayo. (2) </div>
</div>
<div class="q" id="p_37P1_2125"> <div class="p">
<span class="pN">2125</span>Mahaggato dhammo parittassa ca mahaggatassa ca dhammassa atthipaccayena paccayo—  mahaggato eko khandho tiṇṇannaṁ khandhānaṁ cittasamuṭṭhānānañca rūpānaṁ atthipaccayena paccayo…pe…  dve khandhā…pe…  paṭisandhikkhaṇe…pe… . (3) </div>
</div>
<div class="q" id="p_37P1_2126"> <div class="divNumber">85.</div> <div class="p">
<span class="pN">2126</span>Appamāṇo dhammo appamāṇassa dhammassa atthipaccayena paccayo—  appamāṇo eko khandho tiṇṇannaṁ khandhānaṁ…pe… . (1) </div>
</div>
<div class="q" id="p_37P1_2127"> <div class="p">
<span class="pN">2127</span>Appamāṇo dhammo parittassa dhammassa atthipaccayena paccayo—  sahajātaṁ, pacchājātaṁ. <span class="bold">Sahajātā</span>—  appamāṇā khandhā cittasamuṭṭhānānaṁ rūpānaṁ atthipaccayena paccayo. <span class="bold">Pacchājātā</span>—  appamāṇā khandhā purejātassa imassa kāyassa atthipaccayena paccayo. (2) </div>
</div>
<div class="q" id="p_37P1_2128"> <div class="p">
<span class="pN">2128</span>Appamāṇo dhammo parittassa ca appamāṇassa ca dhammassa atthipaccayena paccayo—  appamāṇo eko khandho tiṇṇannaṁ khandhānaṁ cittasamuṭṭhānānañca rūpānaṁ atthipaccayena paccayo…pe… . (3) </div>
</div>
<div class="q" id="p_37P1_2129"> <div class="divNumber">86.</div> <div class="p">
<span class="pN">2129</span>Paritto ca appamāṇo ca dhammā parittassa dhammassa atthipaccayena paccayo—  sahajātaṁ, pacchājātaṁ, āhāraṁ, indriyaṁ. <span class="bold">Sahajātā</span>—  appamāṇā khandhā ca mahābhūtā ca cittasamuṭṭhānānaṁ rūpānaṁ atthipaccayena paccayo. <span class="bold">Pacchājātā</span>—  appamāṇā khandhā ca kabaḷīkāro āhāro ca imassa kāyassa atthipaccayena paccayo. <span class="bold">Pacchājātā</span>—  appamāṇā khandhā ca rūpajīvitindriyañca kaṭattārūpānaṁ atthipaccayena paccayo. (1) </div>
</div>
<div class="q" id="p_37P1_2130"> <div class="p">
<span class="pN">2130</span>Paritto ca appamāṇo ca dhammā appamāṇassa dhammassa atthipaccayena paccayo—  sahajātaṁ, purejātaṁ. <span class="bold">Sahajāto</span>—  appamāṇo eko khandho ca vatthu ca tiṇṇannaṁ khandhānaṁ atthipaccayena paccayo…pe…  dve khandhā…pe… . (2) </div>
</div>
<div class="q" id="p_37P1_2131"> <div class="p">
<span class="pN">2131</span>Paritto ca mahaggato ca dhammā parittassa dhammassa atthipaccayena paccayo—  sahajātaṁ, pacchājātaṁ, āhāraṁ, indriyaṁ. <span class="bold">Sahajātā</span>—  mahaggatā khandhā ca mahābhūtā ca cittasamuṭṭhānānaṁ rūpānaṁ atthipaccayena paccayo. Paṭisandhikkhaṇe mahaggatā khandhā ca mahābhūtā ca kaṭattārūpānaṁ atthipaccayena paccayo. <span class="bold">Pacchājātā</span>—  mahaggatā khandhā ca kabaḷīkāro āhāro ca imassa kāyassa atthipaccayena paccayo. <span class="bold">Pacchājātā</span>—  mahaggatā khandhā ca rūpajīvitindriyañca kaṭattārūpānaṁ atthipaccayena paccayo. (1) </div>
</div>
<div class="q" id="p_37P1_2132"> <div class="p">
<span class="pN">2132</span>Paritto ca mahaggato ca dhammā mahaggatassa dhammassa atthipaccayena paccayo—  sahajātaṁ, purejātaṁ. <span class="bold">Sahajāto</span>—  mahaggato eko khandho ca vatthu ca tiṇṇannaṁ khandhānaṁ atthipaccayena paccayo…pe…  dve khandhā…pe…  paṭisandhikkhaṇe mahaggato eko khandho ca vatthu ca tiṇṇannaṁ khandhānaṁ atthipaccayena paccayo…pe…  dve khandhā ca vatthu ca…pe…  natthipaccayena paccayo…  vigatapaccayena paccayo…  avigatapaccayena paccayo. (2) </div>
</div>
</html>

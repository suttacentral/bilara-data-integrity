<html>
<div class="i">1.8.6 Najīratisutta</div>
<div class="h">Devatāsaṁyutta</div>
<div class="h">Chetvāvagga</div>
<div class="h">Najīratisutta</div>
<div class="q" id="p_12S1_346"> <div class="divNumber">76.</div> <div class="p"> <table class="singleColumn"> <tr> <td> <div class="pN">346</div> <div class="G">“Kiṁ jīrati kiṁ na jīrati,</div> </td> </tr> <tr> <td> <div class="G">kiṁsu uppathoti vuccati;</div> </td> </tr> <tr> <td> <div class="G">Kiṁsu dhammānaṁ paripantho,</div> </td> </tr> <tr> <td> <div class="G">kiṁsu rattindivakkhayo;</div> </td> </tr> <tr> <td> <div class="G">Kiṁ malaṁ brahmacariyassa,</div> </td> </tr> <tr> <td> <div class="G">kiṁ sinānamanodakaṁ.</div> </td> </tr> </table> </div>
</div>
<div class="q" id="p_12S1_347"> <div class="p"> <table class="singleColumn"> <tr> <td> <div class="pN">347</div> <div class="G">Kati lokasmiṁ chiddāni,</div> </td> </tr> <tr> <td> <div class="G">yattha vittaṁ na tiṭṭhati;</div> </td> </tr> <tr> <td> <div class="G">Bhagavantaṁ puṭṭhumāgamma,</div> </td> </tr> <tr> <td> <div class="G">kathaṁ jānemu taṁ mayan”ti.</div> </td> </tr> </table> </div>
</div>
<div class="q" id="p_12S1_348"> <div class="p"> <table class="singleColumn"> <tr> <td> <div class="pN">348</div> <div class="G">“Rūpaṁ jīrati maccānaṁ,</div> </td> </tr> <tr> <td> <div class="G">nāmagottaṁ na jīrati;</div> </td> </tr> <tr> <td> <div class="G">Rāgo uppathoti vuccati.</div> </td> </tr> </table> </div>
</div>
<div class="q" id="p_12S1_349"> <div class="p"> <table class="singleColumn"> <tr> <td> <div class="pN">349</div> <div class="G">Lobho dhammānaṁ paripantho,</div> </td> </tr> <tr> <td> <div class="G">Vayo rattindivakkhayo;</div> </td> </tr> <tr> <td> <div class="G">Itthī malaṁ brahmacariyassa,</div> </td> </tr> <tr> <td> <div class="G">Etthāyaṁ sajjate pajā;</div> </td> </tr> <tr> <td> <div class="G">Tapo ca brahmacariyañca,</div> </td> </tr> <tr> <td> <div class="G">Taṁ sinānamanodakaṁ.</div> </td> </tr> </table> </div>
</div>
<div class="q" id="p_12S1_350"> <div class="p"> <table class="singleColumn"> <tr> <td> <div class="pN">350</div> <div class="G">Cha lokasmiṁ chiddāni,</div> </td> </tr> <tr> <td> <div class="G">yattha vittaṁ na tiṭṭhati;</div> </td> </tr> <tr> <td> <div class="G">Ālasyañca pamādo ca,</div> </td> </tr> <tr> <td> <div class="G">anuṭṭhānaṁ asaṁyamo;</div> </td> </tr> <tr> <td> <div class="G">Niddā tandī ca te chidde,</div> </td> </tr> <tr> <td> <div class="G">sabbaso taṁ vivajjaye”ti.</div> </td> </tr> </table> </div>
</div>
</html>

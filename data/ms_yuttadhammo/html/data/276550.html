<html>
<div class="i">1.7.2.9 Sīsappacālakasikkhāpada</div>
<div class="h">
Mahāvibhaṅga
</div>
<div class="h">
Sekhiyakaṇḍa
</div>
<div class="h">
Ujjagghikavagga
</div>
<div class="h">
Sīsappacālakasikkhāpada
</div>
<div class="q" id="p_2V_1775">
<div class="divNumber">
594.
</div>
<div class="p">
<span class="pN">1775</span>Tena samayena buddho bhagavā sāvatthiyaṁ viharati jetavane anāthapiṇḍikassa ārāme. Tena kho pana samayena chabbaggiyā bhikkhū sīsappacālakaṁ antaraghare gacchanti sīsaṁ olambentā…pe… .
</div>
</div>
<div class="q" id="p_2V_1776">
<div class="p">
<span class="pN">1776</span><span class="bold">“Na sīsappacālakaṁ antaraghare gamissāmīti sikkhā karaṇīyā”</span>ti. (<span class="italic">19</span>:<span class="bold">164</span>)
</div>
</div>
<div class="q" id="p_2V_1777">
<div class="p">
<span class="pN">1777</span>Na sīsappacālakaṁ antaraghare gantabbaṁ. Sīsaṁ paggahetvā gantabbaṁ. Yo anādariyaṁ paṭicca sīsappacālakaṁ antaraghare gacchati sīsaṁ olambento, āpatti dukkaṭassa.
</div>
</div>
<div class="q" id="p_2V_1778">
<div class="p">
<span class="pN">1778</span>Anāpatti—  asañcicca…pe…  ādikammikassāti.
</div>
</div>
<div class="CENTER" id="p_2V_1779">
<span class="pN">1779</span>Navamasikkhāpadaṁ niṭṭhitaṁ.
</div>
</html>

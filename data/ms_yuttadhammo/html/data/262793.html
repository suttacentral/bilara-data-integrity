<html>
<div class="i"> Kamma</div>
<div class="h">Saṁkiliṭṭhattika</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Kamma</div>
<div class="q" id="p_36P1_2871"> <div class="divNumber">20.</div> <div class="p">
<span class="pN">2871</span>Saṁkiliṭṭhasaṁkilesiko dhammo saṁkiliṭṭhasaṁkilesikassa dhammassa kammapaccayena paccayo— saṁkiliṭṭhasaṁkilesikā cetanā sampayuttakānaṁ khandhānaṁ kammapaccayena paccayo. (1) </div>
</div>
<div class="q" id="p_36P1_2872"> <div class="p">
<span class="pN">2872</span>Saṁkiliṭṭhasaṁkilesiko dhammo asaṁkiliṭṭhasaṁkilesikassa dhammassa kammapaccayena paccayo— sahajātā, nānākkhaṇikā. <span class="bold">Sahajātā</span>— saṁkiliṭṭhasaṁkilesikā cetanā cittasamuṭṭhānānaṁ rūpānaṁ kammapaccayena paccayo. <span class="bold">Nānākkhaṇikā</span>— saṁkiliṭṭhasaṁkilesikā cetanā vipākānaṁ khandhānaṁ kaṭattā ca rūpānaṁ kammapaccayena paccayo. (2) </div>
</div>
<div class="q" id="p_36P1_2873"> <div class="p">
<span class="pN">2873</span>Saṁkiliṭṭhasaṁkilesiko dhammo saṁkiliṭṭhasaṁkilesikassa ca asaṁkiliṭṭhasaṁkilesikassa ca dhammassa kammapaccayena paccayo— saṁkiliṭṭhasaṁkilesikā cetanā sampayuttakānaṁ khandhānaṁ cittasamuṭṭhānānañca rūpānaṁ kammapaccayena paccayo. (3) </div>
</div>
<div class="q" id="p_36P1_2874"> <div class="p">
<span class="pN">2874</span>Asaṁkiliṭṭhasaṁkilesiko dhammo asaṁkiliṭṭhasaṁkilesikassa dhammassa kammapaccayena paccayo— sahajātā, nānākkhaṇikā. <span class="bold">Sahajātā</span>— asaṁkiliṭṭhasaṁkilesikā cetanā sampayuttakānaṁ khandhānaṁ cittasamuṭṭhānānañca rūpānaṁ kammapaccayena paccayo. Paṭisandhikkhaṇe…pe…. <span class="bold">Nānākkhaṇikā</span>— asaṁkiliṭṭhasaṁkilesikā cetanā vipākānaṁ khandhānaṁ kaṭattā ca rūpānaṁ kammapaccayena paccayo. (1) </div>
</div>
<div class="q" id="p_36P1_2875"> <div class="p">
<span class="pN">2875</span>Asaṁkiliṭṭhaasaṁkilesiko dhammo asaṁkiliṭṭhaasaṁkilesikassa dhammassa kammapaccayena paccayo— sahajātā, nānākkhaṇikā. <span class="bold">Sahajātā</span>— asaṁkiliṭṭhaasaṁkilesikā cetanā sampayuttakānaṁ khandhānaṁ kammapaccayena paccayo. <span class="bold">Nānākkhaṇikā</span>— asaṁkiliṭṭhaasaṁkilesikā kusalā cetanā vipākānaṁ asaṁkiliṭṭhaasaṁkilesikānaṁ khandhānaṁ kammapaccayena paccayo. (1) </div>
</div>
<div class="q" id="p_36P1_2876"> <div class="p">
<span class="pN">2876</span>Asaṁkiliṭṭhaasaṁkilesiko dhammo asaṁkiliṭṭhasaṁkilesikassa dhammassa kammapaccayena paccayo— sahajātā asaṁkiliṭṭhaasaṁkilesikā cetanā cittasamuṭṭhānānaṁ rūpānaṁ kammapaccayena paccayo. (2) </div>
</div>
<div class="q" id="p_36P1_2877"> <div class="p">
<span class="pN">2877</span>Asaṁkiliṭṭhaasaṁkilesiko dhammo asaṁkiliṭṭhasaṁkilesikassa ca asaṁkiliṭṭhaasaṁkilesikassa ca dhammassa kammapaccayena paccayo— sahajātā asaṁkiliṭṭhaasaṁkilesikā cetanā sampayuttakānaṁ khandhānaṁ cittasamuṭṭhānānañca rūpānaṁ kammapaccayena paccayo. (3) </div>
</div>
</html>

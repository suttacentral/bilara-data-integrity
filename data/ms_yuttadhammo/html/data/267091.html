<html>
<div class="i">3.4 Dantikātherīgāthā</div>
<div class="h">Tikanipāta</div>
<div class="h">Dantikātherīgāthā</div>
<div class="q" id="p_19Th2_82"> <div class="divNumber">48.</div> <div class="p"> <table class="singleColumn"> <tr> <td> <div class="pN">82</div> <div class="G">“Divāvihārā nikkhamma,</div> </td> </tr> <tr> <td> <div class="G">gijjhakūṭamhi pabbate;</div> </td> </tr> <tr> <td> <div class="G">Nāgaṁ ogāhamuttiṇṇaṁ,</div> </td> </tr> <tr> <td> <div class="G">nadītīramhi addasaṁ.</div> </td> </tr> </table> </div>
</div>
<div class="q" id="p_19Th2_83"> <div class="divNumber">49.</div> <div class="p"> <table class="singleColumn"> <tr> <td> <div class="pN">83</div> <div class="G">Puriso aṅkusamādāya,</div> </td> </tr> <tr> <td> <div class="G">‘dehi pādan’ti yācati;</div> </td> </tr> <tr> <td> <div class="G">Nāgo pasārayī pādaṁ,</div> </td> </tr> <tr> <td> <div class="G">puriso nāgamāruhi.</div> </td> </tr> </table> </div>
</div>
<div class="q" id="p_19Th2_84"> <div class="divNumber">50.</div> <div class="p"> <table class="singleColumn"> <tr> <td> <div class="pN">84</div> <div class="G">Disvā adantaṁ damitaṁ,</div> </td> </tr> <tr> <td> <div class="G">manussānaṁ vasaṁ gataṁ;</div> </td> </tr> <tr> <td> <div class="G">Tato cittaṁ samādhesiṁ,</div> </td> </tr> <tr> <td> <div class="G">khalu tāya vanaṁ gatā”ti.</div> </td> </tr> </table> </div>
</div>
<div class="CENTER" id="p_19Th2_85">
<span class="pN">85</span>…  Dantikā therī… .</div>
</html>

<html>
<div class="i">1.1.1.10 Catukkanayasaṁsandana</div>
<div class="h">Mahāpaṇṇāsaka</div>
<div class="h">Paṭhamavagga</div>
<div class="h">Puggalakathā</div>
<div class="h">Catukkanayasaṁsandana</div>
<div class="q" id="p_32Kv_119"> <div class="divNumber">46.</div> <div class="p">
<span class="pN">119</span>๐Puggalo upalabbhati saccikaṭṭhaparamatthenāti? Āmantā. Rūpaṁ puggaloti? Na hevaṁ vattabbe. </div>
</div>
<div class="q" id="p_32Kv_120"> <div class="p">
<span class="pN">120</span>Ājānāhi niggahaṁ. Hañci puggalo upalabbhati saccikaṭṭhaparamatthena, tena vata re vattabbe— “rūpaṁ puggalo”ti. Yaṁ tattha vadesi— “vattabbe kho— ‘puggalo upalabbhati saccikaṭṭhaparamatthena’, no ca vattabbe— ‘rūpaṁ puggalo’”ti micchā. </div>
</div>
<div class="q" id="p_32Kv_121"> <div class="p">
<span class="pN">121</span>No ce pana vattabbe— “rūpaṁ puggalo”ti, no ca vata re vattabbe— “puggalo upalabbhati saccikaṭṭhaparamatthenā”ti. Yaṁ tattha vadesi— “vattabbe kho— ‘puggalo upalabbhati saccikaṭṭhaparamatthena’, no ca vattabbe— ‘rūpaṁ puggalo’”ti micchā…pe…. </div>
</div>
<div class="q" id="p_32Kv_122"> <div class="divNumber">47.</div> <div class="p">
<span class="pN">122</span>๐Puggalo upalabbhati saccikaṭṭhaparamatthenāti? Āmantā. Rūpasmiṁ puggalo…pe… aññatra rūpā puggalo…pe… puggalasmiṁ rūpanti? Na hevaṁ vattabbe. </div>
</div>
<div class="q" id="p_32Kv_123"> <div class="p">
<span class="pN">123</span>Ājānāhi niggahaṁ. Hañci puggalo upalabbhati saccikaṭṭhaparamatthena, tena vata re vattabbe— “puggalasmiṁ rūpan”ti. Yaṁ tattha vadesi— “vattabbe kho— ‘puggalo upalabbhati saccikaṭṭhaparamatthena’, no ca vattabbe— ‘puggalasmiṁ rūpan’”ti micchā. </div>
</div>
<div class="q" id="p_32Kv_124"> <div class="p">
<span class="pN">124</span>No ce pana vattabbe— “puggalasmiṁ rūpan”ti, no ca vata re vattabbe— “puggalo upalabbhati saccikaṭṭhaparamatthenā”ti. Yaṁ tattha vadesi— “vattabbe kho— ‘puggalo upalabbhati saccikaṭṭhaparamatthena’, no ca vattabbe— ‘puggalasmiṁ rūpan’”ti micchā…pe…. </div>
</div>
<div class="q" id="p_32Kv_125"> <div class="divNumber">48.</div> <div class="p">
<span class="pN">125</span>๐Puggalo upalabbhati saccikaṭṭhaparamatthenāti? Āmantā. Vedanā puggalo…pe… vedanāya puggalo…pe… aññatra vedanāya puggalo…pe… puggalasmiṁ vedanā…pe…. </div>
</div>
<div class="q" id="p_32Kv_126"> <div class="p">
<span class="pN">126</span>Saññā puggalo…pe… saññāya puggalo…pe… aññatra saññāya puggalo…pe… puggalasmiṁ saññā…pe…. </div>
</div>
<div class="q" id="p_32Kv_127"> <div class="p">
<span class="pN">127</span>Saṅkhārā puggalo…pe… saṅkhāresu puggalo…pe… aññatra saṅkhārehi puggalo…pe… puggalasmiṁ saṅkhārā…pe…. </div>
</div>
<div class="q" id="p_32Kv_128"> <div class="p">
<span class="pN">128</span>Viññāṇaṁ puggalo…pe… viññāṇasmiṁ puggalo…pe… aññatra viññāṇā puggalo…pe… puggalasmiṁ viññāṇanti? Na hevaṁ vattabbe. </div>
</div>
<div class="q" id="p_32Kv_129"> <div class="p">
<span class="pN">129</span>Ājānāhi niggahaṁ. Hañci puggalo upalabbhati saccikaṭṭhaparamatthena, tena vata re vattabbe— “puggalasmiṁ viññāṇan”ti. Yaṁ tattha vadesi— “vattabbe kho— ‘puggalo upalabbhati saccikaṭṭhaparamatthena’, no ca vattabbe— ‘puggalasmiṁ viññāṇan’”ti micchā. </div>
</div>
<div class="q" id="p_32Kv_130"> <div class="p">
<span class="pN">130</span>No ce pana vattabbe— “puggalasmiṁ viññāṇan”ti, no ca vata re vattabbe— “puggalo upalabbhati saccikaṭṭhaparamatthenā”ti. Yaṁ tattha vadesi— “vattabbe kho— ‘puggalo upalabbhati saccikaṭṭhaparamatthena’, no ca vattabbe— ‘puggalasmiṁ viññāṇan’”ti micchā…pe…. </div>
</div>
<div class="q" id="p_32Kv_131"> <div class="divNumber">49.</div> <div class="p">
<span class="pN">131</span>๐Puggalo upalabbhati saccikaṭṭhaparamatthenāti? Āmantā. Cakkhāyatanaṁ puggalo…pe… cakkhāyatanasmiṁ puggalo…pe… aññatra cakkhāyatanā puggalo…pe… puggalasmiṁ cakkhāyatanaṁ…pe… dhammāyatanaṁ puggalo…pe… dhammāyatanasmiṁ puggalo…pe… aññatra dhammāyatanā puggalo…pe… puggalasmiṁ dhammāyatanaṁ…pe…. </div>
</div>
<div class="q" id="p_32Kv_132"> <div class="p">
<span class="pN">132</span>Cakkhudhātu puggalo…pe… cakkhudhātuyā puggalo…pe… aññatra cakkhudhātuyā puggalo…pe… puggalasmiṁ cakkhudhātu…pe… dhammadhātu puggalo…pe… dhammadhātuyā puggalo…pe… aññatra dhammadhātuyā puggalo…pe… puggalasmiṁ dhammadhātu…pe…. </div>
</div>
<div class="q" id="p_32Kv_133"> <div class="p">
<span class="pN">133</span>Cakkhundriyaṁ puggalo…pe… cakkhundriyasmiṁ puggalo…pe… aññatra cakkhundriyā puggalo…pe… puggalasmiṁ cakkhundriyaṁ…pe… aññātāvindriyaṁ puggalo…pe… aññātāvindriyasmiṁ puggalo…pe… aññatra aññātāvindriyā puggalo…pe… puggalasmiṁ aññātāvindriyanti? Na hevaṁ vattabbe. </div>
</div>
<div class="q" id="p_32Kv_134"> <div class="p">
<span class="pN">134</span>Ājānāhi niggahaṁ. Hañci puggalo upalabbhati saccikaṭṭhaparamatthena, tena vata re vattabbe— “puggalasmiṁ aññātāvindriyan”ti. Yaṁ tattha vadesi— “vattabbe kho— ‘puggalo upalabbhati saccikaṭṭhaparamatthena’, no ca vattabbe— ‘puggalasmiṁ aññātāvindriyan’”ti micchā. </div>
</div>
<div class="q" id="p_32Kv_135"> <div class="p">
<span class="pN">135</span>No ce pana vattabbe— “puggalasmiṁ aññātāvindriyan”ti, no ca vata re vattabbe— “puggalo upalabbhati saccikaṭṭhaparamatthenā”ti. Yaṁ tattha vadesi— “vattabbe kho— ‘puggalo upalabbhati saccikaṭṭhaparamatthena’, no ca vattabbe— ‘puggalasmiṁ aññātāvindriyan’”ti micchā…pe…. </div>
</div>
<div class="q" id="p_32Kv_136"> <div class="divNumber">50.</div> <div class="p">
<span class="pN">136</span>×Puggalo nupalabbhati saccikaṭṭhaparamatthenāti? Āmantā. Vuttaṁ bhagavatā— “atthi puggalo attahitāya paṭipanno”ti? Āmantā. Rūpaṁ puggaloti? Na hevaṁ vattabbe. </div>
</div>
<div class="q" id="p_32Kv_137"> <div class="p">
<span class="pN">137</span>Ājānāhi paṭikammaṁ. Hañci vuttaṁ bhagavatā— “atthi puggalo attahitāya paṭipanno”, tena vata re vattabbe— “rūpaṁ puggalo”ti. Yaṁ tattha vadesi— “vattabbe kho— ‘vuttaṁ bhagavatā— atthi puggalo attahitāya paṭipanno’, no ca vattabbe— ‘rūpaṁ puggaloti’” micchā. </div>
</div>
<div class="q" id="p_32Kv_138"> <div class="p">
<span class="pN">138</span>No ce pana vattabbe— “rūpaṁ puggalo”ti, no ca vata re vattabbe— “vuttaṁ bhagavatā— ‘atthi puggalo attahitāya paṭipanno’”ti. Yaṁ tattha vadesi— “vattabbe kho— ‘vuttaṁ bhagavatā— atthi puggalo attahitāya paṭipanno’, no ca vattabbe— ‘rūpaṁ puggalo’”ti micchā…pe…. </div>
</div>
<div class="q" id="p_32Kv_139"> <div class="divNumber">51.</div> <div class="p">
<span class="pN">139</span>×Puggalo nupalabbhati saccikaṭṭhaparamatthenāti? Āmantā. Vuttaṁ bhagavatā— “atthi puggalo attahitāya paṭipanno”ti? Āmantā. Rūpasmiṁ puggalo…pe… aññatra rūpā puggalo…pe… puggalasmiṁ rūpaṁ…pe…. </div>
</div>
<div class="q" id="p_32Kv_140"> <div class="p">
<span class="pN">140</span>Vedanā puggalo…pe… vedanāya puggalo…pe… aññatra vedanāya puggalo…pe… puggalasmiṁ vedanā…pe…. </div>
</div>
<div class="q" id="p_32Kv_141"> <div class="p">
<span class="pN">141</span>Saññā puggalo…pe… saññāya puggalo…pe… aññatra saññāya puggalo…pe… puggalasmiṁ saññā…pe…. </div>
</div>
<div class="q" id="p_32Kv_142"> <div class="p">
<span class="pN">142</span>Saṅkhārā puggalo…pe… saṅkhāresu puggalo…pe… aññatra saṅkhārehi puggalo…pe… puggalasmiṁ saṅkhārā…pe…. </div>
</div>
<div class="q" id="p_32Kv_143"> <div class="p">
<span class="pN">143</span>Viññāṇaṁ puggalo…pe… viññāṇasmiṁ puggalo…pe… aññatra viññāṇā puggalo…pe… puggalasmiṁ viññāṇanti? Na hevaṁ vattabbe. </div>
</div>
<div class="q" id="p_32Kv_144"> <div class="p">
<span class="pN">144</span>Ājānāhi paṭikammaṁ. Hañci vuttaṁ bhagavatā— “atthi puggalo attahitāya paṭipanno”, tena vata re vattabbe— “puggalasmiṁ viññāṇan”ti. Yaṁ tattha vadesi— “vattabbe kho— ‘vuttaṁ bhagavatā— atthi puggalo attahitāya paṭipanno’, no ca vattabbe— ‘puggalasmiṁ viññāṇan’”ti micchā. </div>
</div>
<div class="q" id="p_32Kv_145"> <div class="p">
<span class="pN">145</span>No ce pana vattabbe— “puggalasmiṁ viññāṇan”ti, no ca vata re vattabbe— “vuttaṁ bhagavatā— ‘atthi puggalo attahitāya paṭipanno’”ti. Yaṁ tattha vadesi— “vattabbe kho— ‘vuttaṁ bhagavatā— atthi puggalo attahitāya paṭipanno’, no ca vattabbe— ‘puggalasmiṁ viññāṇan’”ti micchā…pe…. </div>
</div>
<div class="q" id="p_32Kv_146"> <div class="divNumber">52.</div> <div class="p">
<span class="pN">146</span>×Puggalo nupalabbhati saccikaṭṭhaparamatthenāti? Āmantā. Vuttaṁ bhagavatā— “atthi puggalo attahitāya paṭipanno”ti? Āmantā. Cakkhāyatanaṁ puggalo…pe… cakkhāyatanasmiṁ puggalo…pe… aññatra cakkhāyatanā puggalo…pe… puggalasmiṁ cakkhāyatanaṁ…pe… dhammāyatanaṁ puggalo…pe… dhammāyatanasmiṁ puggalo…pe… aññatra dhammāyatanā puggalo…pe… puggalasmiṁ dhammāyatanaṁ…pe…. </div>
</div>
<div class="q" id="p_32Kv_147"> <div class="p">
<span class="pN">147</span>Cakkhudhātu puggalo…pe… cakkhudhātuyā puggalo…pe… aññatra cakkhudhātuyā puggalo…pe… puggalasmiṁ cakkhudhātu…pe… dhammadhātu puggalo…pe… dhammadhātuyā puggalo…pe… aññatra dhammadhātuyā puggalo…pe… puggalasmiṁ dhammadhātu…pe…. </div>
</div>
<div class="q" id="p_32Kv_148"> <div class="p">
<span class="pN">148</span>Cakkhundriyaṁ puggalo…pe… cakkhundriyasmiṁ puggalo…pe… aññatra cakkhundriyā puggalo…pe… puggalasmiṁ cakkhundriyaṁ…pe… aññātāvindriyaṁ puggalo…pe… aññātāvindriyasmiṁ puggalo…pe… aññatra aññātāvindriyā puggalo…pe… puggalasmiṁ aññātāvindriyanti? Na hevaṁ vattabbe. </div>
</div>
<div class="q" id="p_32Kv_149"> <div class="p">
<span class="pN">149</span>Ājānāhi paṭikammaṁ. Hañci vuttaṁ bhagavatā— “atthi puggalo attahitāya paṭipanno”, tena vata re vattabbe— “puggalasmiṁ aññātāvindriyan”ti. Yaṁ tattha vadesi— “vattabbe kho— ‘vuttaṁ bhagavatā— atthi puggalo attahitāya paṭipanno’, no ca vattabbe— ‘puggalasmiṁ aññātāvindriyan’”ti micchā. </div>
</div>
<div class="q" id="p_32Kv_150"> <div class="p">
<span class="pN">150</span>No ce pana vattabbe— “puggalasmiṁ aññātāvindriyan”ti, no ca vata re vattabbe— “vuttaṁ bhagavatā— ‘atthi puggalo attahitāya paṭipanno’”ti. Yaṁ tattha vadesi— “vattabbe kho— ‘vuttaṁ bhagavatā— atthi puggalo attahitāya paṭipanno’, no ca vattabbe— ‘puggalasmiṁ aññātāvindriyan’”ti micchā…pe…. </div>
</div>
<div class="CENTER" id="p_32Kv_151">
<span class="pN">151</span>Catukkanayasaṁsandanaṁ.</div>
</html>

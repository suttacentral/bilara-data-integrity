<html>
<div class="i">2.3.6 Paṭilomapuggalokāsa</div>
<div class="h">Mahāvāra</div>
<div class="h">Pajahanavāra</div>
<div class="h">Paṭilomapuggalokāsa</div>
<div class="q" id="p_34Y7_1258"> <div class="divNumber">187.</div> <div class="p">
<span class="pN">1258</span>»  Yo yato kāmarāgānusayaṁ nappajahati so tato paṭighānusayaṁ nappajahatīti? </div>
</div>
<div class="q" id="p_34Y7_1259"> <div class="p">
<span class="pN">1259</span>Anāgāmimaggasamaṅgī dukkhāya vedanāya so tato kāmarāgānusayaṁ nappajahati, no ca so tato paṭighānusayaṁ nappajahati. Sveva puggalo rūpadhātuyā arūpadhātuyā apariyāpanne so tato kāmarāgānusayañca nappajahati paṭighānusayañca nappajahati. Anāgāmimaggasamaṅgiṁ ṭhapetvā avasesā puggalā sabbattha kāmarāgānusayañca nappajahanti paṭighānusayañca nappajahanti. </div>
</div>
<div class="q" id="p_34Y7_1260"> <div class="p">
<span class="pN">1260</span>«  Yo vā pana yato paṭighānusayaṁ nappajahati so tato kāmarāgānusayaṁ nappajahatīti? </div>
</div>
<div class="q" id="p_34Y7_1261"> <div class="p">
<span class="pN">1261</span>Anāgāmimaggasamaṅgī kāmadhātuyā dvīsu vedanāsu so tato paṭighānusayaṁ nappajahati, no ca so tato kāmarāgānusayaṁ nappajahati. Sveva puggalo rūpadhātuyā arūpadhātuyā apariyāpanne so tato paṭighānusayañca nappajahati kāmarāgānusayañca nappajahati. Anāgāmimaggasamaṅgiṁ ṭhapetvā avasesā puggalā sabbattha paṭighānusayañca nappajahanti kāmarāgānusayañca nappajahanti. </div>
</div>
<div class="q" id="p_34Y7_1262"> <div class="p">
<span class="pN">1262</span>»  Yo yato kāmarāgānusayaṁ nappajahati so tato mānānusayaṁ nappajahatīti? </div>
</div>
<div class="q" id="p_34Y7_1263"> <div class="p">
<span class="pN">1263</span>Aggamaggasamaṅgī kāmadhātuyā dvīsu vedanāsu rūpadhātuyā arūpadhātuyā so tato kāmarāgānusayaṁ nappajahati, no ca so tato mānānusayaṁ nappajahati. Sveva puggalo dukkhāya vedanāya apariyāpanne so tato kāmarāgānusayañca nappajahati mānānusayañca nappajahati. Dvinnaṁ maggasamaṅgīnaṁ ṭhapetvā avasesā puggalā sabbattha kāmarāgānusayañca nappajahanti mānānusayañca nappajahanti. </div>
</div>
<div class="q" id="p_34Y7_1264"> <div class="p">
<span class="pN">1264</span>«  Yo vā pana yato mānānusayaṁ nappajahati so tato kāmarāgānusayaṁ nappajahatīti? </div>
</div>
<div class="q" id="p_34Y7_1265"> <div class="p">
<span class="pN">1265</span>Anāgāmimaggasamaṅgī kāmadhātuyā dvīsu vedanāsu so tato mānānusayaṁ nappajahati, no ca so tato kāmarāgānusayaṁ nappajahati. Sveva puggalo dukkhāya vedanāya rūpadhātuyā arūpadhātuyā apariyāpanne so tato mānānusayañca nappajahati kāmarāgānusayañca nappajahati. Dvinnaṁ maggasamaṅgīnaṁ ṭhapetvā avasesā puggalā sabbattha mānānusayañca nappajahanti kāmarāgānusayañca nappajahanti. </div>
</div>
<div class="q" id="p_34Y7_1266"> <div class="p">
<span class="pN">1266</span>»  Yo yato kāmarāgānusayaṁ nappajahati so tato diṭṭhānusayaṁ…pe…  vicikicchānusayaṁ nappajahatīti? </div>
</div>
<div class="q" id="p_34Y7_1267"> <div class="p">
<span class="pN">1267</span>Aṭṭhamako kāmadhātuyā tīsu vedanāsu rūpadhātuyā arūpadhātuyā so tato kāmarāgānusayaṁ nappajahati, no ca so tato vicikicchānusayaṁ nappajahati. Sveva puggalo apariyāpanne so tato kāmarāgānusayañca nappajahati vicikicchānusayañca nappajahati. Anāgāmimaggasamaṅgiñca aṭṭhamakañca ṭhapetvā avasesā puggalā sabbattha kāmarāgānusayañca nappajahanti vicikicchānusayañca nappajahanti. </div>
</div>
<div class="q" id="p_34Y7_1268"> <div class="p">
<span class="pN">1268</span>«  Yo vā pana yato vicikicchānusayaṁ nappajahati so tato kāmarāgānusayaṁ nappajahatīti? </div>
</div>
<div class="q" id="p_34Y7_1269"> <div class="p">
<span class="pN">1269</span>Anāgāmimaggasamaṅgī kāmadhātuyā dvīsu vedanāsu so tato vicikicchānusayaṁ nappajahati, no ca so tato kāmarāgānusayaṁ nappajahati. Sveva puggalo dukkhāya vedanāya rūpadhātuyā arūpadhātuyā apariyāpanne so tato vicikicchānusayañca nappajahati kāmarāgānusayañca nappajahati. Anāgāmimaggasamaṅgiñca aṭṭhamakañca ṭhapetvā avasesā puggalā sabbattha vicikicchānusayañca nappajahanti kāmarāgānusayañca nappajahanti. </div>
</div>
<div class="q" id="p_34Y7_1270"> <div class="p">
<span class="pN">1270</span>»  Yo yato kāmarāgānusayaṁ nappajahati so tato bhavarāgānusayaṁ nappajahatīti? </div>
</div>
<div class="q" id="p_34Y7_1271"> <div class="p">
<span class="pN">1271</span>Aggamaggasamaṅgī rūpadhātuyā arūpadhātuyā so tato kāmarāgānusayaṁ nappajahati, no ca so tato bhavarāgānusayaṁ nappajahati. Sveva puggalo kāmadhātuyā tīsu vedanāsu apariyāpanne so tato kāmarāgānusayañca nappajahati bhavarāgānusayañca nappajahati. Dvinnaṁ maggasamaṅgīnaṁ ṭhapetvā avasesā puggalā sabbattha kāmarāgānusayañca nappajahanti bhavarāgānusayañca nappajahanti. </div>
</div>
<div class="q" id="p_34Y7_1272"> <div class="p">
<span class="pN">1272</span>«  Yo vā pana yato bhavarāgānusayaṁ nappajahati so tato kāmarāgānusayaṁ nappajahatīti? </div>
</div>
<div class="q" id="p_34Y7_1273"> <div class="p">
<span class="pN">1273</span>Anāgāmimaggasamaṅgī kāmadhātuyā dvīsu vedanāsu so tato bhavarāgānusayaṁ nappajahati, no ca so tato kāmarāgānusayaṁ nappajahati. Sveva puggalo dukkhāya vedanāya rūpadhātuyā arūpadhātuyā apariyāpanne so tato bhavarāgānusayañca nappajahati kāmarāgānusayañca nappajahati. Dvinnaṁ maggasamaṅgīnaṁ ṭhapetvā avasesā puggalā sabbattha bhavarāgānusayañca nappajahanti kāmarāgānusayañca nappajahanti. </div>
</div>
<div class="q" id="p_34Y7_1274"> <div class="p">
<span class="pN">1274</span>»  Yo yato kāmarāgānusayaṁ nappajahati so tato avijjānusayaṁ nappajahatīti? </div>
</div>
<div class="q" id="p_34Y7_1275"> <div class="p">
<span class="pN">1275</span>Aggamaggasamaṅgī kāmadhātuyā tīsu vedanāsu rūpadhātuyā arūpadhātuyā so tato kāmarāgānusayaṁ nappajahati, no ca so tato avijjānusayaṁ nappajahati. Sveva puggalo apariyāpanne so tato kāmarāgānusayañca nappajahati avijjānusayañca nappajahati. Dvinnaṁ maggasamaṅgīnaṁ ṭhapetvā avasesā puggalā sabbattha kāmarāgānusayañca nappajahanti avijjānusayañca nappajahanti. </div>
</div>
<div class="q" id="p_34Y7_1276"> <div class="p">
<span class="pN">1276</span>«  Yo vā pana yato avijjānusayaṁ nappajahati so tato kāmarāgānusayaṁ nappajahatīti? </div>
</div>
<div class="q" id="p_34Y7_1277"> <div class="p">
<span class="pN">1277</span>Anāgāmimaggasamaṅgī kāmadhātuyā dvīsu vedanāsu so tato avijjānusayaṁ nappajahati, no ca so tato kāmarāgānusayaṁ nappajahati. Sveva puggalo dukkhāya vedanāya rūpadhātuyā arūpadhātuyā apariyāpanne so tato avijjānusayañca nappajahati kāmarāgānusayañca nappajahati. Dvinnaṁ maggasamaṅgīnaṁ ṭhapetvā avasesā puggalā sabbattha avijjānusayañca nappajahanti kāmarāgānusayañca nappajahanti. </div>
</div>
<div class="q" id="p_34Y7_1278"> <div class="divNumber">188.</div> <div class="p">
<span class="pN">1278</span>»  Yo yato paṭighānusayaṁ nappajahati so tato mānānusayaṁ nappajahatīti? </div>
</div>
<div class="q" id="p_34Y7_1279"> <div class="p">
<span class="pN">1279</span>Aggamaggasamaṅgī kāmadhātuyā dvīsu vedanāsu rūpadhātuyā arūpadhātuyā so tato paṭighānusayaṁ nappajahati, no ca so tato mānānusayaṁ nappajahati. Sveva puggalo dukkhāya vedanāya apariyāpanne so tato paṭighānusayañca nappajahati mānānusayañca nappajahati. Dvinnaṁ maggasamaṅgīnaṁ ṭhapetvā avasesā puggalā sabbattha paṭighānusayañca nappajahanti mānānusayañca nappajahanti. </div>
</div>
<div class="q" id="p_34Y7_1280"> <div class="p">
<span class="pN">1280</span>«  Yo vā pana yato mānānusayaṁ nappajahati so tato paṭighānusayaṁ nappajahatīti? </div>
</div>
<div class="q" id="p_34Y7_1281"> <div class="p">
<span class="pN">1281</span>Anāgāmimaggasamaṅgī dukkhāya vedanāya so tato mānānusayaṁ nappajahati, no ca so tato paṭighānusayaṁ nappajahati. Sveva puggalo kāmadhātuyā dvīsu vedanāsu rūpadhātuyā arūpadhātuyā apariyāpanne so tato mānānusayañca nappajahati paṭighānusayañca nappajahati. Dvinnaṁ maggasamaṅgīnaṁ ṭhapetvā avasesā puggalā sabbattha mānānusayañca nappajahanti paṭighānusayañca nappajahanti. </div>
</div>
<div class="q" id="p_34Y7_1282"> <div class="p">
<span class="pN">1282</span>»  Yo yato paṭighānusayaṁ nappajahati so tato diṭṭhānusayaṁ…pe…  vicikicchānusayaṁ nappajahatīti? </div>
</div>
<div class="q" id="p_34Y7_1283"> <div class="p">
<span class="pN">1283</span>Aṭṭhamako kāmadhātuyā tīsu vedanāsu rūpadhātuyā arūpadhātuyā so tato paṭighānusayaṁ nappajahati, no ca so tato vicikicchānusayaṁ nappajahati. Sveva puggalo apariyāpanne so tato paṭighānusayañca nappajahati vicikicchānusayañca nappajahati. Anāgāmimaggasamaṅgiñca aṭṭhamakañca ṭhapetvā avasesā puggalā sabbattha paṭighānusayañca nappajahanti vicikicchānusayañca nappajahanti. </div>
</div>
<div class="q" id="p_34Y7_1284"> <div class="p">
<span class="pN">1284</span>«  Yo vā pana yato vicikicchānusayaṁ nappajahati so tato paṭighānusayaṁ nappajahatīti? </div>
</div>
<div class="q" id="p_34Y7_1285"> <div class="p">
<span class="pN">1285</span>Anāgāmimaggasamaṅgī dukkhāya vedanāya so tato vicikicchānusayaṁ nappajahati, no ca so tato paṭighānusayaṁ nappajahati. Sveva puggalo kāmadhātuyā dvīsu vedanāsu rūpadhātuyā arūpadhātuyā apariyāpanne so tato vicikicchānusayañca nappajahati paṭighānusayañca nappajahati. Anāgāmimaggasamaṅgiñca aṭṭhamakañca ṭhapetvā avasesā puggalā sabbattha vicikicchānusayañca nappajahanti paṭighānusayañca nappajahanti. </div>
</div>
<div class="q" id="p_34Y7_1286"> <div class="p">
<span class="pN">1286</span>»  Yo yato paṭighānusayaṁ nappajahati so tato bhavarāgānusayaṁ nappajahatīti? </div>
</div>
<div class="q" id="p_34Y7_1287"> <div class="p">
<span class="pN">1287</span>Aggamaggasamaṅgī rūpadhātuyā arūpadhātuyā so tato paṭighānusayaṁ nappajahati, no ca so tato bhavarāgānusayaṁ nappajahati. Sveva puggalo kāmadhātuyā tīsu vedanāsu apariyāpanne so tato paṭighānusayañca nappajahati bhavarāgānusayañca nappajahati. Dvinnaṁ maggasamaṅgīnaṁ ṭhapetvā avasesā puggalā sabbattha paṭighānusayañca nappajahanti bhavarāgānusayañca nappajahanti. </div>
</div>
<div class="q" id="p_34Y7_1288"> <div class="p">
<span class="pN">1288</span>«  Yo vā pana yato bhavarāgānusayaṁ nappajahati so tato paṭighānusayaṁ nappajahatīti? </div>
</div>
<div class="q" id="p_34Y7_1289"> <div class="p">
<span class="pN">1289</span>Anāgāmimaggasamaṅgī dukkhāya vedanāya so tato bhavarāgānusayaṁ nappajahati, no ca so tato paṭighānusayaṁ nappajahati. Sveva puggalo kāmadhātuyā dvīsu vedanāsu rūpadhātuyā arūpadhātuyā apariyāpanne so tato bhavarāgānusayañca nappajahati paṭighānusayañca nappajahati. Dvinnaṁ maggasamaṅgīnaṁ ṭhapetvā avasesā puggalā sabbattha bhavarāgānusayañca nappajahanti paṭighānusayañca nappajahanti. </div>
</div>
<div class="q" id="p_34Y7_1290"> <div class="p">
<span class="pN">1290</span>»  Yo yato paṭighānusayaṁ nappajahati so tato avijjānusayaṁ nappajahatīti? </div>
</div>
<div class="q" id="p_34Y7_1291"> <div class="p">
<span class="pN">1291</span>Aggamaggasamaṅgī kāmadhātuyā tīsu vedanāsu rūpadhātuyā arūpadhātuyā so tato paṭighānusayaṁ nappajahati, no ca so tato avijjānusayaṁ nappajahati. Sveva puggalo apariyāpanne so tato paṭighānusayañca nappajahati avijjānusayañca nappajahati. Dvinnaṁ maggasamaṅgīnaṁ ṭhapetvā avasesā puggalā sabbattha paṭighānusayañca nappajahanti avijjānusayañca nappajahanti. </div>
</div>
<div class="q" id="p_34Y7_1292"> <div class="p">
<span class="pN">1292</span>«  Yo vā pana yato avijjānusayaṁ nappajahati so tato paṭighānusayaṁ nappajahatīti? </div>
</div>
<div class="q" id="p_34Y7_1293"> <div class="p">
<span class="pN">1293</span>Anāgāmimaggasamaṅgī dukkhāya vedanāya so tato avijjānusayaṁ nappajahati, no ca so tato paṭighānusayaṁ nappajahati. Sveva puggalo kāmadhātuyā dvīsu vedanāsu rūpadhātuyā arūpadhātuyā apariyāpanne so tato avijjānusayañca nappajahati paṭighānusayañca nappajahati. Dvinnaṁ maggasamaṅgīnaṁ ṭhapetvā avasesā puggalā sabbattha avijjānusayañca nappajahanti paṭighānusayañca nappajahanti. </div>
</div>
<div class="q" id="p_34Y7_1294"> <div class="divNumber">189.</div> <div class="p">
<span class="pN">1294</span>»  Yo yato mānānusayaṁ nappajahati so tato diṭṭhānusayaṁ…pe…  vicikicchānusayaṁ nappajahatīti? </div>
</div>
<div class="q" id="p_34Y7_1295"> <div class="p">
<span class="pN">1295</span>Aṭṭhamako kāmadhātuyā tīsu vedanāsu rūpadhātuyā arūpadhātuyā so tato mānānusayaṁ nappajahati, no ca so tato vicikicchānusayaṁ nappajahati. Sveva puggalo apariyāpanne so tato mānānusayañca nappajahati vicikicchānusayañca nappajahati. Aggamaggasamaṅgiñca aṭṭhamakañca ṭhapetvā avasesā puggalā sabbattha mānānusayañca nappajahanti vicikicchānusayañca nappajahanti. </div>
</div>
<div class="q" id="p_34Y7_1296"> <div class="p">
<span class="pN">1296</span>«  Yo vā pana yato vicikicchānusayaṁ nappajahati so tato mānānusayaṁ nappajahatīti? </div>
</div>
<div class="q" id="p_34Y7_1297"> <div class="p">
<span class="pN">1297</span>Aggamaggasamaṅgī kāmadhātuyā dvīsu vedanāsu rūpadhātuyā arūpadhātuyā so tato vicikicchānusayaṁ nappajahati, no ca so tato mānānusayaṁ nappajahati. Sveva puggalo dukkhāya vedanāya apariyāpanne so tato vicikicchānusayañca nappajahati mānānusayañca nappajahati. Aggamaggasamaṅgiñca aṭṭhamakañca ṭhapetvā avasesā puggalā sabbattha vicikicchānusayañca nappajahanti mānānusayañca nappajahanti. </div>
</div>
<div class="q" id="p_34Y7_1298"> <div class="p">
<span class="pN">1298</span>»  Yo yato mānānusayaṁ nappajahati so tato bhavarāgānusayaṁ nappajahatīti? Āmantā. </div>
</div>
<div class="q" id="p_34Y7_1299"> <div class="p">
<span class="pN">1299</span>«  Yo vā pana yato bhavarāgānusayaṁ nappajahati so tato mānānusayaṁ nappajahatīti? </div>
</div>
<div class="q" id="p_34Y7_1300"> <div class="p">
<span class="pN">1300</span>Aggamaggasamaṅgī kāmadhātuyā dvīsu vedanāsu so tato bhavarāgānusayaṁ nappajahati, no ca so tato mānānusayaṁ nappajahati. Sveva puggalo dukkhāya vedanāya apariyāpanne so tato bhavarāgānusayañca nappajahati mānānusayañca nappajahati. Aggamaggasamaṅgiṁ ṭhapetvā avasesā puggalā sabbattha bhavarāgānusayañca nappajahanti mānānusayañca nappajahanti. </div>
</div>
<div class="q" id="p_34Y7_1301"> <div class="p">
<span class="pN">1301</span>»  Yo yato mānānusayaṁ nappajahati so tato avijjānusayaṁ nappajahatīti? </div>
</div>
<div class="q" id="p_34Y7_1302"> <div class="p">
<span class="pN">1302</span>Aggamaggasamaṅgī dukkhāya vedanāya so tato mānānusayaṁ nappajahati, no ca so tato avijjānusayaṁ nappajahati. Sveva puggalo apariyāpanne so tato mānānusayañca nappajahati avijjānusayañca nappajahati. Aggamaggasamaṅgiṁ ṭhapetvā avasesā puggalā sabbattha mānānusayañca nappajahanti avijjānusayañca nappajahanti. </div>
</div>
<div class="q" id="p_34Y7_1303"> <div class="p">
<span class="pN">1303</span>«  Yo vā pana yato avijjānusayaṁ nappajahati so tato mānānusayaṁ nappajahatīti? Āmantā. </div>
</div>
<div class="q" id="p_34Y7_1304"> <div class="divNumber">190.</div> <div class="p">
<span class="pN">1304</span>»  Yo yato diṭṭhānusayaṁ nappajahati so tato vicikicchānusayaṁ nappajahatīti? Āmantā. </div>
</div>
<div class="q" id="p_34Y7_1305"> <div class="p">
<span class="pN">1305</span>«  Yo vā pana yato vicikicchānusayaṁ nappajahati so tato diṭṭhānusayaṁ nappajahatīti? Āmantā…pe… . </div>
</div>
<div class="q" id="p_34Y7_1306"> <div class="divNumber">191.</div> <div class="p">
<span class="pN">1306</span>»  Yo yato vicikicchānusayaṁ nappajahati so tato bhavarāgānusayaṁ nappajahatīti? </div>
</div>
<div class="q" id="p_34Y7_1307"> <div class="p">
<span class="pN">1307</span>Aggamaggasamaṅgī rūpadhātuyā arūpadhātuyā so tato vicikicchānusayaṁ nappajahati, no ca so tato bhavarāgānusayaṁ nappajahati. Sveva puggalo kāmadhātuyā tīsu vedanāsu apariyāpanne so tato vicikicchānusayañca nappajahati bhavarāgānusayañca nappajahati. Aggamaggasamaṅgiñca aṭṭhamakañca ṭhapetvā avasesā puggalā sabbattha vicikicchānusayañca nappajahanti bhavarāgānusayañca nappajahanti. </div>
</div>
<div class="q" id="p_34Y7_1308"> <div class="p">
<span class="pN">1308</span>«  Yo vā pana yato bhavarāgānusayaṁ nappajahati so tato vicikicchānusayaṁ nappajahatīti? </div>
</div>
<div class="q" id="p_34Y7_1309"> <div class="p">
<span class="pN">1309</span>Aṭṭhamako kāmadhātuyā tīsu vedanāsu rūpadhātuyā arūpadhātuyā so tato bhavarāgānusayaṁ nappajahati, no ca so tato vicikicchānusayaṁ nappajahati. Sveva puggalo apariyāpanne so tato bhavarāgānusayañca nappajahati vicikicchānusayañca nappajahati. Aggamaggasamaṅgiñca aṭṭhamakañca ṭhapetvā avasesā puggalā sabbattha bhavarāgānusayañca nappajahanti vicikicchānusayañca nappajahanti. </div>
</div>
<div class="q" id="p_34Y7_1310"> <div class="p">
<span class="pN">1310</span>»  Yo yato vicikicchānusayaṁ nappajahati so tato avijjānusayaṁ nappajahatīti? </div>
</div>
<div class="q" id="p_34Y7_1311"> <div class="p">
<span class="pN">1311</span>Aggamaggasamaṅgī kāmadhātuyā tīsu vedanāsu rūpadhātuyā arūpadhātuyā so tato vicikicchānusayaṁ nappajahati, no ca so tato avijjānusayaṁ nappajahati. Sveva puggalo apariyāpanne so tato vicikicchānusayañca nappajahati avijjānusayañca nappajahati. Aggamaggasamaṅgiñca aṭṭhamakañca ṭhapetvā avasesā puggalā sabbattha vicikicchānusayañca nappajahanti avijjānusayañca nappajahanti. </div>
</div>
<div class="q" id="p_34Y7_1312"> <div class="p">
<span class="pN">1312</span>«  Yo vā pana yato avijjānusayaṁ nappajahati so tato vicikicchānusayaṁ nappajahatīti? </div>
</div>
<div class="q" id="p_34Y7_1313"> <div class="p">
<span class="pN">1313</span>Aṭṭhamako kāmadhātuyā tīsu vedanāsu rūpadhātuyā arūpadhātuyā so tato avijjānusayaṁ nappajahati, no ca so tato vicikicchānusayaṁ nappajahati. Sveva puggalo apariyāpanne so tato avijjānusayañca nappajahati vicikicchānusayañca nappajahati. Aggamaggasamaṅgiñca aṭṭhamakañca ṭhapetvā avasesā puggalā sabbattha avijjānusayañca nappajahanti vicikicchānusayañca nappajahanti. </div>
</div>
<div class="q" id="p_34Y7_1314"> <div class="divNumber">192.</div> <div class="p">
<span class="pN">1314</span>»  Yo yato bhavarāgānusayaṁ nappajahati so tato avijjānusayaṁ nappajahatīti? </div>
</div>
<div class="q" id="p_34Y7_1315"> <div class="p">
<span class="pN">1315</span>Aggamaggasamaṅgī kāmadhātuyā tīsu vedanāsu so tato bhavarāgānusayaṁ nappajahati, no ca so tato avijjānusayaṁ nappajahati. Sveva puggalo apariyāpanne so tato bhavarāgānusayañca nappajahati avijjānusayañca nappajahati. Aggamaggasamaṅgiṁ ṭhapetvā avasesā puggalā sabbattha bhavarāgānusayañca nappajahanti avijjānusayañca nappajahanti. </div>
</div>
<div class="q" id="p_34Y7_1316"> <div class="p">
<span class="pN">1316</span>«  Yo vā pana yato avijjānusayaṁ nappajahati so tato bhavarāgānusayaṁ nappajahatīti? Āmantā. (Ekamūlakaṁ.) </div>
</div>
<div class="q" id="p_34Y7_1317"> <div class="divNumber">193.</div> <div class="p">
<span class="pN">1317</span>»  Yo yato kāmarāgānusayañca paṭighānusayañca nappajahati so tato mānānusayaṁ nappajahatīti? </div>
</div>
<div class="q" id="p_34Y7_1318"> <div class="p">
<span class="pN">1318</span>Aggamaggasamaṅgī kāmadhātuyā dvīsu vedanāsu rūpadhātuyā arūpadhātuyā so tato kāmarāgānusayañca paṭighānusayañca nappajahati, no ca so tato mānānusayaṁ nappajahati. Sveva puggalo dukkhāya vedanāya apariyāpanne so tato kāmarāgānusayañca paṭighānusayañca nappajahati mānānusayañca nappajahati. Dvinnaṁ maggasamaṅgīnaṁ ṭhapetvā avasesā puggalā sabbattha kāmarāgānusayañca paṭighānusayañca nappajahanti mānānusayañca nappajahanti. </div>
</div>
<div class="q" id="p_34Y7_1319"> <div class="p">
<span class="pN">1319</span>«  Yo vā pana yato mānānusayaṁ nappajahati so tato kāmarāgānusayañca paṭighānusayañca nappajahatīti? </div>
</div>
<div class="q" id="p_34Y7_1320"> <div class="p">
<span class="pN">1320</span>Anāgāmimaggasamaṅgī dukkhāya vedanāya so tato mānānusayañca kāmarāgānusayañca nappajahati, no ca so tato paṭighānusayaṁ nappajahati. Sveva puggalo kāmadhātuyā dvīsu vedanāsu so tato mānānusayañca paṭighānusayañca nappajahati, no ca so tato kāmarāgānusayaṁ nappajahati. Sveva puggalo rūpadhātuyā arūpadhātuyā apariyāpanne so tato mānānusayañca nappajahati kāmarāgānusayañca paṭighānusayañca nappajahati. Dvinnaṁ maggasamaṅgīnaṁ ṭhapetvā avasesā puggalā sabbattha mānānusayañca nappajahanti kāmarāgānusayañca paṭighānusayañca nappajahanti. </div>
</div>
<div class="q" id="p_34Y7_1321"> <div class="p">
<span class="pN">1321</span>»  Yo yato kāmarāgānusayañca paṭighānusayañca nappajahati so tato diṭṭhānusayaṁ…pe…  vicikicchānusayaṁ nappajahatīti? </div>
</div>
<div class="q" id="p_34Y7_1322"> <div class="p">
<span class="pN">1322</span>Aṭṭhamako kāmadhātuyā tīsu vedanāsu rūpadhātuyā arūpadhātuyā so tato kāmarāgānusayañca paṭighānusayañca nappajahati, no ca so tato vicikicchānusayaṁ nappajahati. Sveva puggalo apariyāpanne so tato kāmarāgānusayañca paṭighānusayañca nappajahati, vicikicchānusayañca nappajahati. Anāgāmimaggasamaṅgiñca aṭṭhamakañca ṭhapetvā avasesā puggalā sabbattha kāmarāgānusayañca paṭighānusayañca nappajahanti vicikicchānusayañca nappajahanti. </div>
</div>
<div class="q" id="p_34Y7_1323"> <div class="p">
<span class="pN">1323</span>«  Yo vā pana yato vicikicchānusayaṁ nappajahati so tato kāmarāgānusayañca paṭighānusayañca nappajahatīti? </div>
</div>
<div class="q" id="p_34Y7_1324"> <div class="p">
<span class="pN">1324</span>Anāgāmimaggasamaṅgī dukkhāya vedanāya so tato vicikicchānusayañca kāmarāgānusayañca nappajahati, no ca so tato paṭighānusayaṁ nappajahati. Sveva puggalo kāmadhātuyā dvīsu vedanāsu so tato vicikicchānusayañca paṭighānusayañca nappajahati, no ca so tato kāmarāgānusayaṁ nappajahati. Sveva puggalo rūpadhātuyā arūpadhātuyā apariyāpanne so tato vicikicchānusayañca nappajahati kāmarāgānusayañca paṭighānusayañca nappajahati. Anāgāmimaggasamaṅgiñca aṭṭhamakañca ṭhapetvā avasesā puggalā sabbattha vicikicchānusayañca nappajahanti kāmarāgānusayañca paṭighānusayañca nappajahanti. </div>
</div>
<div class="q" id="p_34Y7_1325"> <div class="p">
<span class="pN">1325</span>»  Yo yato kāmarāgānusayañca paṭighānusayañca nappajahati so tato bhavarāgānusayaṁ nappajahatīti? </div>
</div>
<div class="q" id="p_34Y7_1326"> <div class="p">
<span class="pN">1326</span>Aggamaggasamaṅgī rūpadhātuyā arūpadhātuyā so tato kāmarāgānusayañca paṭighānusayañca nappajahati, no ca so tato bhavarāgānusayaṁ nappajahati. Sveva puggalo kāmadhātuyā tīsu vedanāsu apariyāpanne so tato kāmarāgānusayañca paṭighānusayañca nappajahati bhavarāgānusayañca nappajahati. Dvinnaṁ maggasamaṅgīnaṁ ṭhapetvā avasesā puggalā sabbattha kāmarāgānusayañca paṭighānusayañca nappajahanti bhavarāgānusayañca nappajahanti. </div>
</div>
<div class="q" id="p_34Y7_1327"> <div class="p">
<span class="pN">1327</span>«  Yo vā pana yato bhavarāgānusayaṁ nappajahati so tato kāmarāgānusayañca paṭighānusayañca nappajahatīti? </div>
</div>
<div class="q" id="p_34Y7_1328"> <div class="p">
<span class="pN">1328</span>Anāgāmimaggasamaṅgī dukkhāya vedanāya so tato bhavarāgānusayañca kāmarāgānusayañca nappajahati, no ca so tato paṭighānusayaṁ nappajahati. Sveva puggalo kāmadhātuyā dvīsu vedanāsu so tato bhavarāgānusayañca paṭighānusayañca nappajahati, no ca so tato kāmarāgānusayaṁ nappajahati. Sveva puggalo rūpadhātuyā arūpadhātuyā apariyāpanne so tato bhavarāgānusayañca nappajahati kāmarāgānusayañca paṭighānusayañca nappajahati. Dvinnaṁ maggasamaṅgīnaṁ ṭhapetvā avasesā puggalā sabbattha bhavarāgānusayañca nappajahanti kāmarāgānusayañca paṭighānusayañca nappajahanti. </div>
</div>
<div class="q" id="p_34Y7_1329"> <div class="p">
<span class="pN">1329</span>»  Yo yato kāmarāgānusayañca paṭighānusayañca nappajahati so tato avijjānusayaṁ nappajahatīti? </div>
</div>
<div class="q" id="p_34Y7_1330"> <div class="p">
<span class="pN">1330</span>Aggamaggasamaṅgī kāmadhātuyā tīsu vedanāsu rūpadhātuyā arūpadhātuyā so tato kāmarāgānusayañca paṭighānusayañca nappajahati, no ca so tato avijjānusayaṁ nappajahati. Sveva puggalo apariyāpanne so tato kāmarāgānusayañca paṭighānusayañca nappajahati avijjānusayañca nappajahati. Dvinnaṁ maggasamaṅgīnaṁ ṭhapetvā avasesā puggalā sabbattha kāmarāgānusayañca paṭighānusayañca nappajahanti avijjānusayañca nappajahanti. </div>
</div>
<div class="q" id="p_34Y7_1331"> <div class="p">
<span class="pN">1331</span>«  Yo vā pana yato avijjānusayaṁ nappajahati so tato kāmarāgānusayañca paṭighānusayañca nappajahatīti? </div>
</div>
<div class="q" id="p_34Y7_1332"> <div class="p">
<span class="pN">1332</span>Anāgāmimaggasamaṅgī dukkhāya vedanāya so tato avijjānusayañca kāmarāgānusayañca nappajahati, no ca so tato paṭighānusayaṁ nappajahati. Sveva puggalo kāmadhātuyā dvīsu vedanāsu so tato avijjānusayañca paṭighānusayañca nappajahati, no ca so tato kāmarāgānusayaṁ nappajahati. Sveva puggalo rūpadhātuyā arūpadhātuyā apariyāpanne so tato avijjānusayañca nappajahati kāmarāgānusayañca paṭighānusayañca nappajahati. Dvinnaṁ maggasamaṅgīnaṁ ṭhapetvā avasesā puggalā sabbattha avijjānusayañca nappajahanti kāmarāgānusayañca paṭighānusayañca nappajahanti. (Dukamūlakaṁ.) </div>
</div>
<div class="q" id="p_34Y7_1333"> <div class="divNumber">194.</div> <div class="p">
<span class="pN">1333</span>»  Yo yato kāmarāgānusayañca paṭighānusayañca mānānusayañca nappajahati so tato diṭṭhānusayaṁ…pe…  vicikicchānusayaṁ nappajahatīti? </div>
</div>
<div class="q" id="p_34Y7_1334"> <div class="p">
<span class="pN">1334</span>Aṭṭhamako kāmadhātuyā tīsu vedanāsu rūpadhātuyā arūpadhātuyā so tato kāmarāgānusayañca paṭighānusayañca mānānusayañca nappajahati, no ca so tato vicikicchānusayaṁ nappajahati. Sveva puggalo apariyāpanne so tato kāmarāgānusayañca paṭighānusayañca mānānusayañca nappajahati vicikicchānusayañca nappajahati. Dvinnaṁ maggasamaṅgīnañca aṭṭhamakañca ṭhapetvā avasesā puggalā sabbattha kāmarāgānusayañca paṭighānusayañca mānānusayañca nappajahanti vicikicchānusayañca nappajahanti. </div>
</div>
<div class="q" id="p_34Y7_1335"> <div class="p">
<span class="pN">1335</span>«  Yo vā pana yato vicikicchānusayaṁ nappajahati so tato kāmarāgānusayañca paṭighānusayañca mānānusayañca nappajahatīti? </div>
</div>
<div class="q" id="p_34Y7_1336"> <div class="p">
<span class="pN">1336</span>Anāgāmimaggasamaṅgī dukkhāya vedanāya so tato vicikicchānusayañca kāmarāgānusayañca mānānusayañca nappajahati, no ca so tato paṭighānusayaṁ nappajahati. Sveva puggalo kāmadhātuyā dvīsu vedanāsu so tato vicikicchānusayañca paṭighānusayañca mānānusayañca nappajahati, no ca so tato kāmarāgānusayaṁ nappajahati. Sveva puggalo rūpadhātuyā arūpadhātuyā apariyāpanne so tato vicikicchānusayañca nappajahati kāmarāgānusayañca paṭighānusayañca mānānusayañca nappajahati. Aggamaggasamaṅgī kāmadhātuyā dvīsu vedanāsu rūpadhātuyā arūpadhātuyā so tato vicikicchānusayañca kāmarāgānusayañca paṭighānusayañca nappajahati, no ca so tato mānānusayaṁ nappajahati. Sveva puggalo dukkhāya vedanāya apariyāpanne so tato vicikicchānusayañca nappajahati kāmarāgānusayañca paṭighānusayañca mānānusayañca nappajahati. Dvinnaṁ maggasamaṅgīnañca aṭṭhamakañca ṭhapetvā avasesā puggalā sabbattha vicikicchānusayañca nappajahanti kāmarāgānusayañca paṭighānusayañca mānānusayañca nappajahanti. </div>
</div>
<div class="q" id="p_34Y7_1337"> <div class="p">
<span class="pN">1337</span>»  Yo yato kāmarāgānusayañca paṭighānusayañca mānānusayañca nappajahati so tato bhavarāgānusayaṁ nappajahatīti? Āmantā. </div>
</div>
<div class="q" id="p_34Y7_1338"> <div class="p">
<span class="pN">1338</span>«  Yo vā pana yato bhavarāgānusayaṁ nappajahati so tato kāmarāgānusayañca paṭighānusayañca mānānusayañca nappajahatīti? </div>
</div>
<div class="q" id="p_34Y7_1339"> <div class="p">
<span class="pN">1339</span>Anāgāmimaggasamaṅgī dukkhāya vedanāya so tato bhavarāgānusayañca kāmarāgānusayañca mānānusayañca nappajahati, no ca so tato paṭighānusayaṁ nappajahati. Sveva puggalo kāmadhātuyā dvīsu vedanāsu so tato bhavarāgānusayañca paṭighānusayañca mānānusayañca nappajahati, no ca so tato kāmarāgānusayaṁ nappajahati. Sveva puggalo rūpadhātuyā arūpadhātuyā apariyāpanne so tato bhavarāgānusayañca nappajahati kāmarāgānusayañca paṭighānusayañca mānānusayañca nappajahati. Aggamaggasamaṅgī kāmadhātuyā dvīsu vedanāsu so tato bhavarāgānusayañca kāmarāgānusayañca paṭighānusayañca nappajahati, no ca so tato mānānusayaṁ nappajahati. Sveva puggalo dukkhāya vedanāya apariyāpanne so tato bhavarāgānusayañca nappajahati kāmarāgānusayañca paṭighānusayañca mānānusayañca nappajahati. Dvinnaṁ maggasamaṅgīnaṁ ṭhapetvā avasesā puggalā sabbattha bhavarāgānusayañca nappajahanti kāmarāgānusayañca paṭighānusayañca mānānusayañca nappajahanti. </div>
</div>
<div class="q" id="p_34Y7_1340"> <div class="p">
<span class="pN">1340</span>»  Yo yato kāmarāgānusayañca paṭighānusayañca mānānusayañca nappajahati so tato avijjānusayaṁ nappajahatīti? </div>
</div>
<div class="q" id="p_34Y7_1341"> <div class="p">
<span class="pN">1341</span>Aggamaggasamaṅgī dukkhāya vedanāya so tato kāmarāgānusayañca paṭighānusayañca mānānusayañca nappajahati, no ca so tato avijjānusayaṁ nappajahati. Sveva puggalo apariyāpanne so tato kāmarāgānusayañca paṭighānusayañca mānānusayañca nappajahati avijjānusayañca nappajahati. Dvinnaṁ maggasamaṅgīnaṁ ṭhapetvā avasesā puggalā sabbattha kāmarāgānusayañca paṭighānusayañca mānānusayañca nappajahanti avijjānusayañca nappajahanti. </div>
</div>
<div class="q" id="p_34Y7_1342"> <div class="p">
<span class="pN">1342</span>«  Yo vā pana yato avijjānusayaṁ nappajahati so tato kāmarāgānusayañca paṭighānusayañca mānānusayañca nappajahatīti? </div>
</div>
<div class="q" id="p_34Y7_1343"> <div class="p">
<span class="pN">1343</span>Anāgāmimaggasamaṅgī dukkhāya vedanāya so tato avijjānusayañca kāmarāgānusayañca mānānusayañca nappajahati, no ca so tato paṭighānusayaṁ nappajahati. Sveva puggalo kāmadhātuyā dvīsu vedanāsu so tato avijjānusayañca paṭighānusayañca mānānusayañca nappajahati, no ca so tato kāmarāgānusayaṁ nappajahati. Sveva puggalo rūpadhātuyā arūpadhātuyā apariyāpanne so tato avijjānusayañca nappajahati kāmarāgānusayañca paṭighānusayañca mānānusayañca nappajahati. Dvinnaṁ maggasamaṅgīnaṁ ṭhapetvā avasesā puggalā sabbattha avijjānusayañca nappajahanti kāmarāgānusayañca paṭighānusayañca mānānusayañca nappajahanti. (Tikamūlakaṁ.) </div>
</div>
<div class="q" id="p_34Y7_1344"> <div class="divNumber">195.</div> <div class="p">
<span class="pN">1344</span>»  Yo yato kāmarāgānusayañca paṭighānusayañca mānānusayañca diṭṭhānusayañca nappajahati so tato vicikicchānusayaṁ nappajahatīti? Āmantā. </div>
</div>
<div class="q" id="p_34Y7_1345"> <div class="p">
<span class="pN">1345</span>«  Yo vā pana yato vicikicchānusayaṁ nappajahati so tato kāmarāgānusayañca paṭighānusayañca mānānusayañca diṭṭhānusayañca nappajahatīti? </div>
</div>
<div class="q" id="p_34Y7_1346"> <div class="p">
<span class="pN">1346</span>Anāgāmimaggasamaṅgī dukkhāya vedanāya so tato vicikicchānusayañca kāmarāgānusayañca mānānusayañca diṭṭhānusayañca nappajahati, no ca so tato paṭighānusayaṁ nappajahati. Sveva puggalo kāmadhātuyā dvīsu vedanāsu so tato vicikicchānusayañca paṭighānusayañca mānānusayañca diṭṭhānusayañca nappajahati, no ca so tato kāmarāgānusayaṁ nappajahati. Sveva puggalo rūpadhātuyā arūpadhātuyā apariyāpanne so tato vicikicchānusayañca nappajahati kāmarāgānusayañca paṭighānusayañca mānānusayañca diṭṭhānusayañca nappajahati. Aggamaggasamaṅgī kāmadhātuyā dvīsu vedanāsu rūpadhātuyā arūpadhātuyā so tato vicikicchānusayañca kāmarāgānusayañca paṭighānusayañca diṭṭhānusayañca nappajahati, no ca so tato mānānusayaṁ nappajahati. Sveva puggalo dukkhāya vedanāya apariyāpanne so tato vicikicchānusayañca nappajahati kāmarāgānusayañca paṭighānusayañca mānānusayañca diṭṭhānusayañca nappajahati. Dvinnaṁ maggasamaṅgīnañca aṭṭhamakañca ṭhapetvā avasesā puggalā sabbattha vicikicchānusayañca nappajahanti kāmarāgānusayañca paṭighānusayañca mānānusayañca diṭṭhānusayañca nappajahanti…pe… . (Catukkamūlakaṁ.) </div>
</div>
<div class="q" id="p_34Y7_1347"> <div class="divNumber">196.</div> <div class="p">
<span class="pN">1347</span>»  Yo yato kāmarāgānusayañca paṭighānusayañca mānānusayañca diṭṭhānusayañca vicikicchānusayañca nappajahati so tato bhavarāgānusayaṁ nappajahatīti? Āmantā. </div>
</div>
<div class="q" id="p_34Y7_1348"> <div class="p">
<span class="pN">1348</span>«  Yo vā pana yato bhavarāgānusayaṁ nappajahati so tato kāmarāgānusayañca paṭighānusayañca mānānusayañca diṭṭhānusayañca vicikicchānusayañca nappajahatīti? </div>
</div>
<div class="q" id="p_34Y7_1349"> <div class="p">
<span class="pN">1349</span>Aṭṭhamako kāmadhātuyā tīsu vedanāsu rūpadhātuyā arūpadhātuyā so tato bhavarāgānusayañca kāmarāgānusayañca paṭighānusayañca mānānusayañca nappajahati, no ca so tato diṭṭhānusayañca vicikicchānusayañca nappajahati. Sveva puggalo apariyāpanne so tato bhavarāgānusayañca nappajahati kāmarāgānusayañca paṭighānusayañca mānānusayañca diṭṭhānusayañca vicikicchānusayañca nappajahati. Anāgāmimaggasamaṅgī dukkhāya vedanāya so tato bhavarāgānusayañca kāmarāgānusayañca mānānusayañca diṭṭhānusayañca vicikicchānusayañca nappajahati, no ca so tato paṭighānusayaṁ nappajahati. Sveva puggalo kāmadhātuyā dvīsu vedanāsu so tato bhavarāgānusayañca paṭighānusayañca mānānusayañca diṭṭhānusayañca vicikicchānusayañca nappajahati, no ca so tato kāmarāgānusayaṁ nappajahati. Sveva puggalo rūpadhātuyā arūpadhātuyā apariyāpanne so tato bhavarāgānusayañca nappajahati kāmarāgānusayañca paṭighānusayañca mānānusayañca diṭṭhānusayañca vicikicchānusayañca nappajahati. Aggamaggasamaṅgī kāmadhātuyā dvīsu vedanāsu so tato bhavarāgānusayañca kāmarāgānusayañca paṭighānusayañca diṭṭhānusayañca vicikicchānusayañca nappajahati, no ca so tato mānānusayaṁ nappajahati. Sveva puggalo dukkhāya vedanāya apariyāpanne so tato bhavarāgānusayañca nappajahati kāmarāgānusayañca paṭighānusayañca mānānusayañca diṭṭhānusayañca vicikicchānusayañca nappajahati. Dvinnaṁ maggasamaṅgīnañca aṭṭhamakañca ṭhapetvā avasesā puggalā sabbattha bhavarāgānusayañca nappajahanti kāmarāgānusayañca paṭighānusayañca mānānusayañca diṭṭhānusayañca vicikicchānusayañca nappajahanti. </div>
</div>
<div class="q" id="p_34Y7_1350"> <div class="p">
<span class="pN">1350</span>»  Yo yato kāmarāgānusayañca paṭighānusayañca mānānusayañca diṭṭhānusayañca vicikicchānusayañca nappajahati so tato avijjānusayaṁ nappajahatīti? </div>
</div>
<div class="q" id="p_34Y7_1351"> <div class="p">
<span class="pN">1351</span>Aggamaggasamaṅgī dukkhāya vedanāya so tato kāmarāgānusayañca paṭighānusayañca mānānusayañca diṭṭhānusayañca vicikicchānusayañca nappajahati, no ca so tato avijjānusayaṁ nappajahati. Sveva puggalo apariyāpanne so tato kāmarāgānusayañca paṭighānusayañca mānānusayañca diṭṭhānusayañca vicikicchānusayañca nappajahati avijjānusayañca nappajahati. Dvinnaṁ maggasamaṅgīnañca aṭṭhamakañca ṭhapetvā avasesā puggalā sabbattha kāmarāgānusayañca paṭighānusayañca mānānusayañca diṭṭhānusayañca vicikicchānusayañca nappajahanti avijjānusayañca nappajahanti. </div>
</div>
<div class="q" id="p_34Y7_1352"> <div class="p">
<span class="pN">1352</span>«  Yo vā pana yato avijjānusayaṁ nappajahati so tato kāmarāgānusayañca paṭighānusayañca mānānusayañca diṭṭhānusayañca vicikicchānusayañca nappajahatīti? </div>
</div>
<div class="q" id="p_34Y7_1353"> <div class="p">
<span class="pN">1353</span>Aṭṭhamako kāmadhātuyā tīsu vedanāsu rūpadhātuyā arūpadhātuyā so tato avijjānusayañca kāmarāgānusayañca paṭighānusayañca mānānusayañca nappajahati, no ca so tato diṭṭhānusayañca vicikicchānusayañca nappajahati. Sveva puggalo apariyāpanne so tato avijjānusayañca nappajahati kāmarāgānusayañca paṭighānusayañca mānānusayañca diṭṭhānusayañca vicikicchānusayañca nappajahati. Anāgāmimaggasamaṅgī dukkhāya vedanāya so tato avijjānusayañca kāmarāgānusayañca mānānusayañca diṭṭhānusayañca vicikicchānusayañca nappajahati, no ca so tato paṭighānusayaṁ nappajahati. Sveva puggalo kāmadhātuyā dvīsu vedanāsu so tato avijjānusayañca paṭighānusayañca mānānusayañca diṭṭhānusayañca vicikicchānusayañca nappajahati, no ca so tato kāmarāgānusayaṁ nappajahati. Sveva puggalo rūpadhātuyā arūpadhātuyā apariyāpanne so tato avijjānusayañca nappajahati kāmarāgānusayañca paṭighānusayañca mānānusayañca diṭṭhānusayañca vicikicchānusayañca nappajahati. Dvinnaṁ maggasamaṅgīnañca aṭṭhamakañca ṭhapetvā avasesā puggalā sabbattha avijjānusayañca nappajahanti kāmarāgānusayañca paṭighānusayañca mānānusayañca diṭṭhānusayañca vicikicchānusayañca nappajahanti. (Pañcakamūlakaṁ.) </div>
</div>
<div class="q" id="p_34Y7_1354"> <div class="divNumber">197.</div> <div class="p">
<span class="pN">1354</span>»  Yo yato kāmarāgānusayañca paṭighānusayañca mānānusayañca diṭṭhānusayañca vicikicchānusayañca bhavarāgānusayañca nappajahati so tato avijjānusayaṁ nappajahatīti? </div>
</div>
<div class="q" id="p_34Y7_1355"> <div class="p">
<span class="pN">1355</span>Aggamaggasamaṅgī dukkhāya vedanāya so tato kāmarāgānusayañca paṭighānusayañca mānānusayañca diṭṭhānusayañca vicikicchānusayañca bhavarāgānusayañca nappajahati, no ca so tato avijjānusayaṁ nappajahati. Sveva puggalo apariyāpanne so tato kāmarāgānusayañca paṭighānusayañca mānānusayañca diṭṭhānusayañca vicikicchānusayañca bhavarāgānusayañca nappajahati avijjānusayañca nappajahati. Dvinnaṁ maggasamaṅgīnañca aṭṭhamakañca ṭhapetvā avasesā puggalā sabbattha kāmarāgānusayañca paṭighānusayañca mānānusayañca diṭṭhānusayañca vicikicchānusayañca bhavarāgānusayañca nappajahanti avijjānusayañca nappajahanti. </div>
</div>
<div class="q" id="p_34Y7_1356"> <div class="p">
<span class="pN">1356</span>«  Yo vā pana yato avijjānusayaṁ nappajahati so tato kāmarāgānusayañca paṭighānusayañca mānānusayañca diṭṭhānusayañca vicikicchānusayañca bhavarāgānusayañca nappajahatīti? </div>
</div>
<div class="q" id="p_34Y7_1357"> <div class="p">
<span class="pN">1357</span>Aṭṭhamako kāmadhātuyā tīsu vedanāsu rūpadhātuyā arūpadhātuyā so tato avijjānusayañca kāmarāgānusayañca paṭighānusayañca mānānusayañca bhavarāgānusayañca nappajahati, no ca so tato diṭṭhānusayañca vicikicchānusayañca nappajahati. Sveva puggalo apariyāpanne so tato avijjānusayañca nappajahati kāmarāgānusayañca paṭighānusayañca mānānusayañca diṭṭhānusayañca vicikicchānusayañca bhavarāgānusayañca nappajahati. Anāgāmimaggasamaṅgī dukkhāya vedanāya so tato avijjānusayañca kāmarāgānusayañca mānānusayañca diṭṭhānusayañca vicikicchānusayañca bhavarāgānusayañca nappajahati, no ca so tato paṭighānusayaṁ nappajahati. Sveva puggalo kāmadhātuyā dvīsu vedanāsu so tato avijjānusayañca paṭighānusayañca mānānusayañca diṭṭhānusayañca vicikicchānusayañca bhavarāgānusayañca nappajahati, no ca so tato kāmarāgānusayaṁ nappajahati. Sveva puggalo rūpadhātuyā arūpadhātuyā apariyāpanne so tato avijjānusayañca nappajahati kāmarāgānusayañca paṭighānusayañca mānānusayañca diṭṭhānusayañca vicikicchānusayañca bhavarāgānusayañca nappajahati. Dvinnaṁ maggasamaṅgīnañca aṭṭhamakañca ṭhapetvā avasesā puggalā sabbattha avijjānusayañca nappajahanti kāmarāgānusayañca paṭighānusayañca mānānusayañca diṭṭhānusayañca vicikicchānusayañca bhavarāgānusayañca nappajahanti. (Chakkamūlakaṁ.) </div>
</div>
<div class="CENTER" id="p_34Y7_1358">
<span class="pN">1358</span>Pajahanavāre paṭilomaṁ.<br> Pajahanavāro.</div>
</html>

<html>
<div class="i"> Hetu</div>
<div class="h">Āsavagocchaka</div>
<div class="h">Āsavaduka</div>
<div class="h">Paccayavāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Hetu</div>
<div class="q" id="p_38P2_992"> <div class="divNumber">10.</div> <div class="p">
<span class="pN">992</span>Āsavaṁ dhammaṁ paccayā āsavo dhammo uppajjati hetupaccayā. (Āsavamūlakaṁ tīṇi, paṭiccasadisā.) </div>
</div>
<div class="q" id="p_38P2_993"> <div class="p">
<span class="pN">993</span>Noāsavaṁ dhammaṁ paccayā noāsavo dhammo uppajjati hetupaccayā— noāsavaṁ ekaṁ khandhaṁ paccayā tayo khandhā cittasamuṭṭhānañca rūpaṁ…pe… dve khandhe…pe… paṭisandhikkhaṇe…pe… khandhe paccayā vatthu, vatthuṁ paccayā khandhā, mahābhūte paccayā cittasamuṭṭhānaṁ rūpaṁ kaṭattārūpaṁ upādārūpaṁ, vatthuṁ paccayā noāsavā khandhā. (1) </div>
</div>
<div class="q" id="p_38P2_994"> <div class="p">
<span class="pN">994</span>Noāsavaṁ dhammaṁ paccayā āsavo dhammo uppajjati hetupaccayā— noāsave khandhe paccayā āsavā, vatthuṁ paccayā āsavā. (2) </div>
</div>
<div class="q" id="p_38P2_995"> <div class="p">
<span class="pN">995</span>Noāsavaṁ dhammaṁ paccayā āsavo ca noāsavo ca dhammā uppajjanti hetupaccayā— noāsavaṁ ekaṁ khandhaṁ paccayā tayo khandhā āsavā ca cittasamuṭṭhānañca rūpaṁ…pe… dve khandhe…pe… vatthuṁ paccayā āsavā sampayuttakā ca khandhā. (3) </div>
</div>
<div class="q" id="p_38P2_996"> <div class="divNumber">11.</div> <div class="p">
<span class="pN">996</span>Āsavañca noāsavañca dhammaṁ paccayā āsavo dhammo uppajjati hetupaccayā— kāmāsavañca sampayuttake ca khandhe paccayā diṭṭhāsavo avijjāsavo (cakkaṁ). Kāmāsavañca vatthuñca paccayā diṭṭhāsavo avijjāsavo. (Cakkaṁ.) (1) </div>
</div>
<div class="q" id="p_38P2_997"> <div class="p">
<span class="pN">997</span>Āsavañca noāsavañca dhammaṁ paccayā noāsavo dhammo uppajjati hetupaccayā— noāsavaṁ ekaṁ khandhañca āsave ca paccayā tayo khandhā cittasamuṭṭhānañca rūpaṁ…pe… dve khandhe…pe… āsavañca vatthuñca paccayā noāsavā khandhā. (2) </div>
</div>
<div class="q" id="p_38P2_998"> <div class="p">
<span class="pN">998</span>Āsavañca noāsavañca dhammaṁ paccayā āsavo ca noāsavo ca dhammā uppajjanti hetupaccayā— noāsavaṁ ekaṁ khandhañca kāmāsavañca paccayā tayo khandhā diṭṭhāsavo avijjāsavo cittasamuṭṭhānañca rūpaṁ…pe… dve khandhe…pe… (cakkaṁ). Kāmāsavañca vatthuñca paccayā diṭṭhāsavo avijjāsavo sampayuttakā ca khandhā. (Cakkaṁ. Saṁkhittaṁ.) (3) </div>
</div>
</html>

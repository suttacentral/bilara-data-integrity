<html>
<div class="i"> Hetu</div>
<div class="h">Mahantaraduka</div>
<div class="h">Cittasamuṭṭhānaduka</div>
<div class="h">Paṭiccavāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Hetu</div>
<div class="q" id="p_38P2_2767"> <div class="divNumber">186.</div> <div class="p">
<span class="pN">2767</span>Cittasamuṭṭhānaṁ dhammaṁ paṭicca cittasamuṭṭhāno dhammo uppajjati hetupaccayā— cittasamuṭṭhānaṁ ekaṁ khandhaṁ paṭicca dve khandhā cittasamuṭṭhānañca rūpaṁ, dve khandhe…pe… paṭisandhikkhaṇe cittasamuṭṭhānaṁ ekaṁ khandhaṁ paṭicca dve khandhā, dve khandhe…pe… ekaṁ mahābhūtaṁ…pe… mahābhūte paṭicca cittasamuṭṭhānaṁ rūpaṁ upādārūpaṁ. (1) </div>
</div>
<div class="q" id="p_38P2_2768"> <div class="p">
<span class="pN">2768</span>Cittasamuṭṭhānaṁ dhammaṁ paṭicca nocittasamuṭṭhāno dhammo uppajjati hetupaccayā— cittasamuṭṭhāne khandhe paṭicca cittaṁ; paṭisandhikkhaṇe cittasamuṭṭhāne khandhe paṭicca cittaṁ kaṭattā ca rūpaṁ. (2) </div>
</div>
<div class="q" id="p_38P2_2769"> <div class="p">
<span class="pN">2769</span>Cittasamuṭṭhānaṁ dhammaṁ paṭicca cittasamuṭṭhāno ca nocittasamuṭṭhāno ca dhammā uppajjanti hetupaccayā— cittasamuṭṭhānaṁ ekaṁ khandhaṁ paṭicca dve khandhā cittañca cittasamuṭṭhānañca rūpaṁ, dve khandhe…pe… paṭisandhikkhaṇe cittasamuṭṭhānaṁ ekaṁ khandhaṁ paṭicca dve khandhā cittañca kaṭattā ca rūpaṁ, dve khandhe…pe…. (3) </div>
</div>
<div class="q" id="p_38P2_2770"> <div class="divNumber">187.</div> <div class="p">
<span class="pN">2770</span>Nocittasamuṭṭhānaṁ dhammaṁ paṭicca nocittasamuṭṭhāno dhammo uppajjati hetupaccayā— paṭisandhikkhaṇe cittaṁ paṭicca kaṭattārūpaṁ; cittaṁ paṭicca vatthu, vatthuṁ paṭicca cittaṁ, ekaṁ mahābhūtaṁ…pe… mahābhūte paṭicca kaṭattārūpaṁ upādārūpaṁ. (1) </div>
</div>
<div class="q" id="p_38P2_2771"> <div class="p">
<span class="pN">2771</span>Nocittasamuṭṭhānaṁ dhammaṁ paṭicca cittasamuṭṭhāno dhammo uppajjati hetupaccayā— cittaṁ paṭicca sampayuttakā khandhā cittasamuṭṭhānañca rūpaṁ; paṭisandhikkhaṇe cittaṁ paṭicca sampayuttakā khandhā, paṭisandhikkhaṇe vatthuṁ paṭicca cittasamuṭṭhānā khandhā. (2) </div>
</div>
<div class="q" id="p_38P2_2772"> <div class="p">
<span class="pN">2772</span>Nocittasamuṭṭhānaṁ dhammaṁ paṭicca cittasamuṭṭhāno ca nocittasamuṭṭhāno ca dhammā uppajjanti hetupaccayā— paṭisandhikkhaṇe cittaṁ paṭicca sampayuttakā khandhā kaṭattā ca rūpaṁ; paṭisandhikkhaṇe vatthuṁ paṭicca cittaṁ sampayuttakā ca khandhā. (3) </div>
</div>
<div class="q" id="p_38P2_2773"> <div class="divNumber">188.</div> <div class="p">
<span class="pN">2773</span>Cittasamuṭṭhānañca nocittasamuṭṭhānañca dhammaṁ paṭicca cittasamuṭṭhāno dhammo uppajjati hetupaccayā— cittasamuṭṭhānaṁ ekaṁ khandhañca cittañca paṭicca dve khandhā cittasamuṭṭhānañca rūpaṁ, dve khandhe ca…pe… paṭisandhikkhaṇe cittasamuṭṭhānaṁ ekaṁ khandhañca cittañca paṭicca dve khandhā, dve khandhe ca…pe… paṭisandhikkhaṇe cittasamuṭṭhānaṁ ekaṁ khandhañca vatthuñca paṭicca dve khandhā, dve khandhe ca…pe…. (1) </div>
</div>
<div class="q" id="p_38P2_2774"> <div class="p">
<span class="pN">2774</span>Cittasamuṭṭhānañca nocittasamuṭṭhānañca dhammaṁ paṭicca nocittasamuṭṭhāno dhammo uppajjati hetupaccayā— paṭisandhikkhaṇe cittasamuṭṭhāne khandhe ca cittañca paṭicca kaṭattārūpaṁ; paṭisandhikkhaṇe cittasamuṭṭhāne khandhe ca mahābhūte ca paṭicca kaṭattārūpaṁ, paṭisandhikkhaṇe cittasamuṭṭhāne khandhe ca vatthuñca paṭicca cittaṁ. (2) </div>
</div>
<div class="q" id="p_38P2_2775"> <div class="p">
<span class="pN">2775</span>Cittasamuṭṭhānañca nocittasamuṭṭhānañca dhammaṁ paṭicca cittasamuṭṭhāno ca nocittasamuṭṭhāno ca dhammā uppajjanti hetupaccayā— paṭisandhikkhaṇe cittasamuṭṭhānaṁ ekaṁ khandhañca cittañca paṭicca dve khandhā kaṭattā ca rūpaṁ, dve khandhe ca…pe… paṭisandhikkhaṇe cittasamuṭṭhānaṁ ekaṁ khandhañca vatthuñca paṭicca dve khandhā cittañca, dve khandhe ca…pe…. (3) </div>
</div>
</html>

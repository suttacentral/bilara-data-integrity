<html>
<div class="i"> Ārammaṇa</div>
<div class="h">Upādinnattika</div>
<div class="h">Paccayavāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Ārammaṇa</div>
<div class="q" id="p_36P1_2533"> <div class="divNumber">32.</div> <div class="p">
<span class="pN">2533</span>Upādinnupādāniyaṁ dhammaṁ paccayā upādinnupādāniyo dhammo uppajjati ārammaṇapaccayā— upādinnupādāniyaṁ ekaṁ khandhaṁ paccayā tayo khandhā…pe… dve khandhe paccayā dve khandhā; paṭisandhikkhaṇe upādinnupādāniyaṁ ekaṁ khandhaṁ paccayā tayo khandhā…pe… dve khandhe paccayā dve khandhā; vatthuṁ paccayā khandhā; cakkhāyatanaṁ paccayā cakkhuviññāṇaṁ…pe… kāyāyatanaṁ paccayā kāyaviññāṇaṁ; vatthuṁ paccayā upādinnupādāniyā khandhā. (1) </div>
</div>
<div class="q" id="p_36P1_2534"> <div class="p">
<span class="pN">2534</span>Upādinnupādāniyaṁ dhammaṁ paccayā anupādinnupādāniyo dhammo uppajjati ārammaṇapaccayā— vatthuṁ paccayā anupādinnupādāniyā khandhā. (2) </div>
</div>
<div class="q" id="p_36P1_2535"> <div class="p">
<span class="pN">2535</span>Upādinnupādāniyaṁ dhammaṁ paccayā anupādinnaanupādāniyo dhammo uppajjati ārammaṇapaccayā— vatthuṁ paccayā anupādinnaanupādāniyā khandhā. (3) </div>
</div>
<div class="q" id="p_36P1_2536"> <div class="p">
<span class="pN">2536</span>Anupādinnupādāniyaṁ dhammaṁ paccayā anupādinnupādāniyo dhammo uppajjati ārammaṇapaccayā— anupādinnupādāniyaṁ ekaṁ khandhaṁ paccayā tayo khandhā…pe… dve khandhe paccayā dve khandhā. (1) </div>
</div>
<div class="q" id="p_36P1_2537"> <div class="p">
<span class="pN">2537</span>Anupādinnaanupādāniyaṁ dhammaṁ paccayā anupādinnaanupādāniyo dhammo uppajjati ārammaṇapaccayā— anupādinnaanupādāniyaṁ ekaṁ khandhaṁ paccayā tayo khandhā…pe… dve khandhe paccayā dve khandhā. (1) </div>
</div>
<div class="q" id="p_36P1_2538"> <div class="p">
<span class="pN">2538</span>Upādinnupādāniyañca anupādinnaanupādāniyañca dhammaṁ paccayā anupādinnaanupādāniyo dhammo uppajjati ārammaṇapaccayā— anupādinnaanupādāniyaṁ ekaṁ khandhañca vatthuñca paccayā tayo khandhā…pe… dve khandhe ca vatthuñca paccayā dve khandhā. (1) </div>
</div>
<div class="q" id="p_36P1_2539"> <div class="p">
<span class="pN">2539</span>Upādinnupādāniyañca anupādinnupādāniyañca dhammaṁ paccayā anupādinnupādāniyo dhammo uppajjati ārammaṇapaccayā— anupādinnupādāniyaṁ ekaṁ khandhañca vatthuñca paccayā tayo khandhā…pe… dve khandhe ca vatthuñca paccayā dve khandhā. (1) </div>
</div>
</html>

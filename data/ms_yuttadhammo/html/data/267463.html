<html>
<div class="i">33.9 Pupphacchattiyattheraapadāna</div>
<div class="h">Umāpupphiyavagga</div>
<div class="h">Pupphacchattiyattheraapadāna</div>
<div class="q" id="p_20Ap1_3675"> <div class="divNumber">73.</div> <div class="p"> <table class="singleColumn"> <tr> <td> <div class="pN">3675</div> <div class="G">“Siddhatthassa bhagavato,</div> </td> </tr> <tr> <td> <div class="G">lokajeṭṭhassa tādino;</div> </td> </tr> <tr> <td> <div class="G">Saccaṁ pakāsayantassa,</div> </td> </tr> <tr> <td> <div class="G">nibbāpentassa pāṇino.</div> </td> </tr> </table> </div>
</div>
<div class="q" id="p_20Ap1_3676"> <div class="divNumber">74.</div> <div class="p"> <table class="singleColumn"> <tr> <td> <div class="pN">3676</div> <div class="G">Jalajaṁ āharitvāna,</div> </td> </tr> <tr> <td> <div class="G">satapattaṁ manoramaṁ;</div> </td> </tr> <tr> <td> <div class="G">Pupphassa chattaṁ katvāna,</div> </td> </tr> <tr> <td> <div class="G">buddhassa abhiropayiṁ.</div> </td> </tr> </table> </div>
</div>
<div class="q" id="p_20Ap1_3677"> <div class="divNumber">75.</div> <div class="p"> <table class="singleColumn"> <tr> <td> <div class="pN">3677</div> <div class="G">Siddhattho ca lokavidū,</div> </td> </tr> <tr> <td> <div class="G">āhutīnaṁ paṭiggaho;</div> </td> </tr> <tr> <td> <div class="G">Bhikkhusaṁghe ṭhito satthā,</div> </td> </tr> <tr> <td> <div class="G">imaṁ gāthaṁ abhāsatha.</div> </td> </tr> </table> </div>
</div>
<div class="q" id="p_20Ap1_3678"> <div class="divNumber">76.</div> <div class="p"> <table class="singleColumn"> <tr> <td> <div class="pN">3678</div> <div class="G">‘Yo me cittaṁ pasādetvā,</div> </td> </tr> <tr> <td> <div class="G">pupphacchattaṁ adhārayiṁ;</div> </td> </tr> <tr> <td> <div class="G">Tena cittappasādena,</div> </td> </tr> <tr> <td> <div class="G">duggatiṁ so na gacchati’.</div> </td> </tr> </table> </div>
</div>
<div class="q" id="p_20Ap1_3679"> <div class="divNumber">77.</div> <div class="p"> <table class="singleColumn"> <tr> <td> <div class="pN">3679</div> <div class="G">Idaṁ vatvāna sambuddho,</div> </td> </tr> <tr> <td> <div class="G">siddhattho lokanāyako;</div> </td> </tr> <tr> <td> <div class="G">Uyyojetvāna parisaṁ,</div> </td> </tr> <tr> <td> <div class="G">vehāsaṁ nabhamuggami.</div> </td> </tr> </table> </div>
</div>
<div class="q" id="p_20Ap1_3680"> <div class="divNumber">78.</div> <div class="p"> <table class="singleColumn"> <tr> <td> <div class="pN">3680</div> <div class="G">Vuṭṭhite naradevamhi,</div> </td> </tr> <tr> <td> <div class="G">setacchattampi vuṭṭhahi;</div> </td> </tr> <tr> <td> <div class="G">Purato buddhaseṭṭhassa,</div> </td> </tr> <tr> <td> <div class="G">gacchati chattamuttamaṁ.</div> </td> </tr> </table> </div>
</div>
<div class="q" id="p_20Ap1_3681"> <div class="divNumber">79.</div> <div class="p"> <table class="singleColumn"> <tr> <td> <div class="pN">3681</div> <div class="G">Catunnavutito kappe,</div> </td> </tr> <tr> <td> <div class="G">yaṁ chattaṁ abhiropayiṁ;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">pupphacchattassidaṁ phalaṁ.</div> </td> </tr> </table> </div>
</div>
<div class="q" id="p_20Ap1_3682"> <div class="divNumber">80.</div> <div class="p"> <table class="singleColumn"> <tr> <td> <div class="pN">3682</div> <div class="G">Catusattatikappamhi,</div> </td> </tr> <tr> <td> <div class="G">aṭṭha jalasikhā ahū;</div> </td> </tr> <tr> <td> <div class="G">Sattaratanasampannā,</div> </td> </tr> <tr> <td> <div class="G">cakkavattī mahabbalā.</div> </td> </tr> </table> </div>
</div>
<div class="q" id="p_20Ap1_3683"> <div class="divNumber">81.</div> <div class="p"> <table class="singleColumn"> <tr> <td> <div class="pN">3683</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_3684"> <div class="p">
<span class="pN">3684</span>Itthaṁ sudaṁ āyasmā pupphacchattiyo thero imā gāthāyo abhāsitthāti. </div>
</div>
<div class="CENTER" id="p_20Ap1_3685">
<span class="pN">3685</span>Pupphacchattiyattherassāpadānaṁ navamaṁ.</div>
</html>

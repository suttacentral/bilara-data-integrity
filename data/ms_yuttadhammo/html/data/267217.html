<html>
<div class="i">9.3 Nipannañjalikattheraapadāna</div>
<div class="h">Timiravagga</div>
<div class="h">Nipannañjalikattheraapadāna</div>
<div class="q" id="p_20Ap1_1705"> <div class="divNumber">16.</div> <div class="p"> <table class="singleColumn"> <tr> <td> <div class="pN">1705</div> <div class="G">“Rukkhamūle nisinnohaṁ,</div> </td> </tr> <tr> <td> <div class="G">byādhito paramena ca;</div> </td> </tr> <tr> <td> <div class="G">Paramakāruññapattomhi,</div> </td> </tr> <tr> <td> <div class="G">araññe kānane ahaṁ.</div> </td> </tr> </table> </div>
</div>
<div class="q" id="p_20Ap1_1706"> <div class="divNumber">17.</div> <div class="p"> <table class="singleColumn"> <tr> <td> <div class="pN">1706</div> <div class="G">Anukampaṁ upādāya,</div> </td> </tr> <tr> <td> <div class="G">tisso satthā upesi maṁ;</div> </td> </tr> <tr> <td> <div class="G">Sohaṁ nipannako santo,</div> </td> </tr> <tr> <td> <div class="G">sire katvāna añjaliṁ.</div> </td> </tr> </table> </div>
</div>
<div class="q" id="p_20Ap1_1707"> <div class="divNumber">18.</div> <div class="p"> <table class="singleColumn"> <tr> <td> <div class="pN">1707</div> <div class="G">Pasannacitto sumano,</div> </td> </tr> <tr> <td> <div class="G">sabbasattānamuttamaṁ;</div> </td> </tr> <tr> <td> <div class="G">Sambuddhaṁ abhivādetvā,</div> </td> </tr> <tr> <td> <div class="G">tattha kālaṅkato ahaṁ.</div> </td> </tr> </table> </div>
</div>
<div class="q" id="p_20Ap1_1708"> <div class="divNumber">19.</div> <div class="p"> <table class="singleColumn"> <tr> <td> <div class="pN">1708</div> <div class="G">Dvenavute ito kappe,</div> </td> </tr> <tr> <td> <div class="G">yaṁ vandiṁ purisuttamaṁ;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">vandanāya idaṁ phalaṁ.</div> </td> </tr> </table> </div>
</div>
<div class="q" id="p_20Ap1_1709"> <div class="divNumber">20.</div> <div class="p"> <table class="singleColumn"> <tr> <td> <div class="pN">1709</div> <div class="G">Ito pañcamake kappe,</div> </td> </tr> <tr> <td> <div class="G">pañcevāsuṁ mahāsikhā;</div> </td> </tr> <tr> <td> <div class="G">Sattaratanasampannā,</div> </td> </tr> <tr> <td> <div class="G">cakkavattī mahabbalā.</div> </td> </tr> </table> </div>
</div>
<div class="q" id="p_20Ap1_1710"> <div class="divNumber">21.</div> <div class="p"> <table class="singleColumn"> <tr> <td> <div class="pN">1710</div> <div class="G">Paṭisambhidā catasso,</div> </td> </tr> <tr> <td> <div class="G">…pe…</div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_1711"> <div class="p">
<span class="pN">1711</span>Itthaṁ sudaṁ āyasmā nipannañjaliko thero imā gāthāyo abhāsitthāti. </div>
</div>
<div class="CENTER" id="p_20Ap1_1712">
<span class="pN">1712</span>Nipannañjalikattherassāpadānaṁ tatiyaṁ.</div>
</html>

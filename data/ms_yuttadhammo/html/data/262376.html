<html>
<div class="i"> Upanissaya</div>
<div class="h">Kusalattika</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Upanissaya</div>
<div class="q" id="p_36P1_893"> <div class="divNumber">287.</div> <div class="p">
<span class="pN">893</span>Kusalo dhammo kusalassa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo. </div>
</div>
<div class="q" id="p_36P1_894"> <div class="p">
<span class="pN">894</span><span class="bold">Ārammaṇūpanissayo</span>—  dānaṁ datvā sīlaṁ samādiyitvā uposathakammaṁ katvā, taṁ garuṁ katvā paccavekkhati, pubbe suciṇṇāni garuṁ katvā paccavekkhati, jhānā vuṭṭhahitvā jhānaṁ garuṁ katvā paccavekkhati, sekkhā gotrabhuṁ garuṁ katvā paccavekkhanti, vodānaṁ garuṁ katvā paccavekkhanti, sekkhā maggā vuṭṭhahitvā maggaṁ garuṁ katvā paccavekkhanti. </div>
</div>
<div class="q" id="p_36P1_895"> <div class="p">
<span class="pN">895</span><span class="bold">Anantarūpanissayo</span>—  purimā purimā kusalā khandhā pacchimānaṁ pacchimānaṁ kusalānaṁ khandhānaṁ upanissayapaccayena paccayo. Anulomaṁ gotrabhussa…  anulomaṁ vodānassa…  gotrabhu maggassa…  vodānaṁ maggassa upanissayapaccayena paccayo. </div>
</div>
<div class="q" id="p_36P1_896"> <div class="p">
<span class="pN">896</span><span class="bold">Pakatūpanissayo</span>—  saddhaṁ upanissāya dānaṁ deti, sīlaṁ samādiyati, uposathakammaṁ karoti, jhānaṁ uppādeti, vipassanaṁ uppādeti, maggaṁ uppādeti, abhiññaṁ uppādeti, samāpattiṁ uppādeti. Sīlaṁ…pe…  sutaṁ…pe…  cāgaṁ…pe…  paññaṁ upanissaya dānaṁ deti, sīlaṁ samādiyati, uposathakammaṁ karoti, jhānaṁ uppādeti, vipassanaṁ uppādeti, maggaṁ uppādeti, abhiññaṁ uppādeti, samāpattiṁ uppādeti. Saddhā…  sīlaṁ…  sutaṁ…  cāgo…  paññā…  saddhāya…  sīlassa…  sutassa…  cāgassa…  paññāya upanissayapaccayena paccayo. </div>
</div>
<div class="q" id="p_36P1_897"> <div class="p">
<span class="pN">897</span>Paṭhamassa jhānassa parikammaṁ paṭhamassa jhānassa upanissayapaccayena paccayo. Dutiyassa jhānassa parikammaṁ dutiyassa jhānassa upanissayapaccayena paccayo. Tatiyassa jhānassa parikammaṁ tatiyassa jhānassa upanissayapaccayena paccayo. Catutthassa jhānassa parikammaṁ catutthassa jhānassa upanissayapaccayena paccayo. Ākāsānañcāyatanassa parikammaṁ ākāsānañcāyatanassa upanissayapaccayena paccayo. Viññāṇañcāyatanassa parikammaṁ viññāṇañcāyatanassa upanissayapaccayena paccayo. Ākiñcaññāyatanassa parikammaṁ ākiñcaññāyatanassa upanissayapaccayena paccayo. Nevasaññānāsaññāyatanassa parikammaṁ nevasaññānāsaññāyatanassa upanissayapaccayena paccayo. Paṭhamaṁ jhānaṁ dutiyassa jhānassa upanissayapaccayena paccayo. Dutiyaṁ jhānaṁ tatiyassa jhānassa upanissayapaccayena paccayo. Tatiyaṁ jhānaṁ catutthassa jhānassa upanissayapaccayena paccayo. Catutthaṁ jhānaṁ ākāsānañcāyatanassa upanissayapaccayena paccayo. Ākāsānañcāyatanaṁ viññāṇañcāyatanassa upanissayapaccayena paccayo. Viññāṇañcāyatanaṁ ākiñcaññāyatanassa upanissayapaccayena paccayo. Ākiñcaññāyatanaṁ nevasaññānāsaññāyatanassa upanissayapaccayena paccayo. Dibbassa cakkhussa parikammaṁ dibbassa cakkhussa upanissayapaccayena paccayo. Dibbāya sotadhātuyā parikammaṁ dibbāya sotadhātuyā upanissayapaccayena paccayo. Iddhividhañāṇassa parikammaṁ iddhividhañāṇassa upanissayapaccayena paccayo. Cetopariyañāṇassa parikammaṁ cetopariyañāṇassa upanissayapaccayena paccayo. Pubbenivāsānussatiñāṇassa parikammaṁ pubbenivāsānussatiñāṇassa upanissayapaccayena paccayo. Yathākammupagañāṇassa parikammaṁ yathākammupagañāṇassa upanissayapaccayena paccayo. Anāgataṁsañāṇassa parikammaṁ anāgataṁsañāṇassa upanissayapaccayena paccayo. Dibbacakkhu dibbāya sotadhātuyā upanissayapaccayena paccayo. Dibbasotadhātu iddhividhañāṇassa upanissayapaccayena paccayo. Iddhividhañāṇaṁ cetopariyañāṇassa upanissayapaccayena paccayo. Cetopariyañāṇaṁ pubbenivāsānussatiñāṇassa upanissayapaccayena paccayo. Pubbenivāsānussatiñāṇaṁ yathākammupagañāṇassa upanissayapaccayena paccayo. Yathākammūpagañāṇaṁ anāgataṁsañāṇassa upanissayapaccayena paccayo. Paṭhamassa maggassa parikammaṁ paṭhamassa maggassa upanissayapaccayena paccayo. Dutiyassa maggassa parikammaṁ dutiyassa maggassa upanissayapaccayena paccayo. Tatiyassa maggassa parikammaṁ tatiyassa maggassa upanissayapaccayena paccayo. Catutthassa maggassa parikammaṁ catutthassa maggassa upanissayapaccayena paccayo. Paṭhamo maggo dutiyassa maggassa upanissayapaccayena paccayo. Dutiyo maggo tatiyassa maggassa upanissayapaccayena paccayo. Tatiyo maggo catutthassa maggassa upanissayapaccayena paccayo. Sekkhā maggaṁ upanissāya anuppannaṁ samāpattiṁ uppādenti, uppannaṁ samāpajjanti, saṅkhāre aniccato dukkhato anattato vipassanti. Maggo sekkhānaṁ atthappaṭisambhidāya, dhammappaṭisambhidāya, niruttippaṭisambhidāya, paṭibhānappaṭisambhidāya, ṭhānāṭhānakosallassa upanissayapaccayena paccayo. (1) </div>
</div>
<div class="q" id="p_36P1_898"> <div class="p">
<span class="pN">898</span>Kusalo dhammo akusalassa dhammassa upanissayapaccayena paccayo—  ārammaṇūpanissayo, pakatūpanissayo. </div>
</div>
<div class="q" id="p_36P1_899"> <div class="p">
<span class="pN">899</span><span class="bold">Ārammaṇūpanissayo</span>—  dānaṁ datvā sīlaṁ samādiyitvā uposathakammaṁ katvā taṁ garuṁ katvā assādeti abhinandati, taṁ garuṁ katvā rāgo uppajjati, diṭṭhi uppajjati. Pubbe suciṇṇāni garuṁ katvā assādeti abhinandati, taṁ garuṁ katvā rāgo uppajjati, diṭṭhi uppajjati. Jhānā vuṭṭhahitvā jhānaṁ garuṁ katvā assādeti abhinandati, taṁ garuṁ katvā rāgo uppajjati, diṭṭhi uppajjati. </div>
</div>
<div class="q" id="p_36P1_900"> <div class="p">
<span class="pN">900</span><span class="bold">Pakatūpanissayo</span>—  saddhaṁ upanissāya mānaṁ jappeti, diṭṭhiṁ gaṇhāti. Sīlaṁ…pe…  sutaṁ…pe…  cāgaṁ…pe…  paññaṁ upanissāya mānaṁ jappeti, diṭṭhiṁ gaṇhāti. Saddhā…  sīlaṁ…  sutaṁ…  cāgo…  paññā rāgassa…  dosassa…  mohassa…  mānassa…  diṭṭhiyā…  patthanāya upanissayapaccayena paccayo. (2) </div>
</div>
<div class="q" id="p_36P1_901"> <div class="p">
<span class="pN">901</span>Kusalo dhammo abyākatassa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo. </div>
</div>
<div class="q" id="p_36P1_902"> <div class="p">
<span class="pN">902</span><span class="bold">Ārammaṇūpanissayo</span>—  arahā maggā vuṭṭhahitvā maggaṁ garuṁ katvā paccavekkhati. </div>
</div>
<div class="q" id="p_36P1_903"> <div class="p">
<span class="pN">903</span><span class="bold">Anantarūpanissayo</span>—  kusalaṁ vuṭṭhānassa…  maggo phalassa…  anulomaṁ sekkhāya phalasamāpattiyā…  nirodhā vuṭṭhahantassa nevasaññānāsaññāyatanakusalaṁ phalasamāpattiyā upanissayapaccayena paccayo. </div>
</div>
<div class="q" id="p_36P1_904"> <div class="p">
<span class="pN">904</span><span class="bold">Pakatūpanissayo</span>—  saddhaṁ upanissāya attānaṁ ātāpeti paritāpeti, pariyiṭṭhimūlakaṁ dukkhaṁ paccanubhoti. Sīlaṁ…pe…  sutaṁ…pe…  cāgaṁ…pe…  paññaṁ upanissāya attānaṁ ātāpeti paritāpeti, pariyiṭṭhimūlakaṁ dukkhaṁ paccanubhoti. Saddhā…  sīlaṁ…  sutaṁ…  cāgo…  paññā kāyikassa sukhassa…  kāyikassa dukkhassa…  phalasamāpattiyā upanissayapaccayena paccayo. Kusalaṁ kammaṁ vipākassa upanissayapaccayena paccayo. Arahā maggaṁ upanissāya anuppannaṁ kiriyasamāpattiṁ uppādeti, uppannaṁ samāpajjati, saṅkhāre aniccato dukkhato anattato vipassati. Maggo arahato atthappaṭisambhidāya, dhammappaṭisambhidāya, niruttippaṭisambhidāya, paṭibhānappaṭisambhidāya, ṭhānāṭhānakosallassa upanissayapaccayena paccayo. Maggo phalasamāpattiyā upanissayapaccayena paccayo. (3) </div>
</div>
<div class="q" id="p_36P1_905"> <div class="p">
<span class="pN">905</span>Akusalo dhammo akusalassa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo. </div>
</div>
<div class="q" id="p_36P1_906"> <div class="p">
<span class="pN">906</span><span class="bold">Ārammaṇūpanissayo</span>—  rāgaṁ garuṁ katvā assādeti abhinandati, taṁ garuṁ katvā rāgo uppajjati, diṭṭhi uppajjati. Diṭṭhiṁ garuṁ katvā assādeti abhinandati, taṁ garuṁ katvā rāgo uppajjati, diṭṭhi uppajjati. </div>
</div>
<div class="q" id="p_36P1_907"> <div class="p">
<span class="pN">907</span><span class="bold">Anantarūpanissayo</span>—  purimā purimā akusalā khandhā pacchimānaṁ pacchimānaṁ akusalānaṁ khandhānaṁ upanissayapaccayena paccayo. </div>
</div>
<div class="q" id="p_36P1_908"> <div class="p">
<span class="pN">908</span><span class="bold">Pakatūpanissayo</span>—  rāgaṁ upanissāya pāṇaṁ hanati, adinnaṁ ādiyati, musā bhaṇati, pisuṇaṁ bhaṇati, pharusaṁ bhaṇati, samphaṁ palapati, sandhiṁ chindati, nillopaṁ harati, ekāgārikaṁ karoti, paripanthe tiṭṭhati, paradāraṁ gacchati, gāmaghātaṁ karoti, nigamaghātaṁ karoti, mātaraṁ jīvitā voropeti, pitaraṁ jīvitā voropeti, arahantaṁ jīvitā voropeti, duṭṭhena cittena tathāgatassa lohitaṁ uppādeti, saṁghaṁ bhindati. Dosaṁ upanissāya…pe…  mohaṁ upanissāya…pe…  mānaṁ upanissāya…pe…  diṭṭhiṁ upanissāya…pe…  patthanaṁ upanissāya pāṇaṁ hanati…pe…  saṁghaṁ bhindati. Rāgo…  doso…  moho…  māno…  diṭṭhi…  patthanā rāgassa…  dosassa…  mohassa…  mānassa…  diṭṭhiyā…  patthanāya upanissayapaccayena paccayo. Pāṇātipāto pāṇātipātassa upanissayapaccayena paccayo. Pāṇātipāto adinnādānassa…pe…  kāmesumicchācārassa…pe…  musāvādassa…pe…  pisuṇāya vācāya…pe…  pharusāya vācāya…pe…  samphappalāpassa…pe…  abhijjhāya…pe…  byāpādassa…pe…  micchādiṭṭhiyā upanissayapaccayena paccayo. Adinnādānaṁ adinnādānassa…  kāmesumicchācārassa…  musāvādassa…  (saṁkhittaṁ) micchādiṭṭhiyā…  pāṇātipātassa upanissayapaccayena paccayo. (Cakkaṁ bandhitabbaṁ.) Kāmesumicchācāro…pe…  musāvādo…pe…  pisuṇavācā…pe…  pharusavācā…pe…  samphappalāpo…pe…  abhijjhā…pe…  byāpādo…pe…  micchādiṭṭhi micchādiṭṭhiyā upanissayapaccayena paccayo. Micchādiṭṭhi pāṇātipātassa…  adinnādānassa…  kāmesumicchācārassa…  musāvādassa…  pisuṇāya vācāya…  pharusāya vācāya…  samphappalāpassa…  abhijjhāya…  byāpādassa upanissayapaccayena paccayo. Mātughātikammaṁ mātughātikammassa upanissayapaccayena paccayo. Mātughātikammaṁ pitughātikammassa upanissaya…pe…  arahantaghātikammassa…  ruhiruppādakammassa…  saṁghabhedakammassa…  niyatamicchādiṭṭhiyā upanissayapaccayena paccayo. Pitughātikammaṁ pitughātikammassa…  arahantaghātikammassa…  ruhiruppādakammassa…  saṁghabhedakammassa…  niyatamicchādiṭṭhiyā…  mātughātikammassa upanissayapaccayena paccayo. Arahantaghātikammaṁ arahantaghātikammassa…  ruhiruppādakammassa…pe…  ruhiruppādakammaṁ ruhiruppādakammassa…pe…  saṁghabhedakammaṁ saṁghabhedakammassa…pe…  niyatamicchādiṭṭhi niyatamicchādiṭṭhiyā upanissayapaccayena paccayo. Niyatamicchādiṭṭhi mātughātikammassa upanissaya…pe…  arahantaghātikammassa…  ruhiruppādakammassa…  saṁghabhedakammassa upanissayapaccayena paccayo. (Cakkaṁ kātabbaṁ.) (1) </div>
</div>
<div class="q" id="p_36P1_909"> <div class="p">
<span class="pN">909</span>Akusalo dhammo kusalassa dhammassa upanissayapaccayena paccayo. <span class="bold">Pakatūpanissayo</span>—  rāgaṁ upanissāya dānaṁ deti, sīlaṁ samādiyati, uposathakammaṁ karoti, jhānaṁ uppādeti, vipassanaṁ uppādeti, maggaṁ uppādeti, abhiññaṁ uppādeti, samāpattiṁ uppādeti. Dosaṁ…pe…  mohaṁ…pe…  mānaṁ…pe…  diṭṭhiṁ…pe…  patthanaṁ upanissāya dānaṁ deti, sīlaṁ samādiyati, uposathakammaṁ karoti, jhānaṁ uppādeti, vipassanaṁ uppādeti, maggaṁ uppādeti, abhiññaṁ uppādeti, samāpattiṁ uppādeti. Rāgo…  doso…  moho…  māno…  diṭṭhi…  patthanā saddhāya…  sīlassa…  sutassa…  cāgassa…  paññāya upanissayapaccayena paccayo. Pāṇaṁ hantvā tassa paṭighātatthāya dānaṁ deti, sīlaṁ samādiyati, uposathakammaṁ karoti, jhānaṁ uppādeti, vipassanaṁ uppādeti, maggaṁ uppādeti, abhiññaṁ uppādeti, samāpattiṁ uppādeti. Adinnaṁ ādiyitvā…pe…  musā bhaṇitvā…pe…  pisuṇaṁ bhaṇitvā…pe…  pharusaṁ bhaṇitvā…pe…  samphaṁ palapitvā…pe…  sandhiṁ chinditvā…pe…  nillopaṁ haritvā…pe…  ekāgārikaṁ karitvā…pe…  paripanthe ṭhatvā…pe…  paradāraṁ gantvā…pe…  gāmaghātaṁ karitvā…pe…  nigamaghātaṁ karitvā tassa paṭighātatthāya dānaṁ deti, sīlaṁ samādiyati, uposathakammaṁ karoti, jhānaṁ uppādeti, vipassanaṁ uppādeti, maggaṁ uppādeti, abhiññaṁ uppādeti, samāpattiṁ uppādeti. Mātaraṁ jīvitā voropetvā tassa paṭighātatthāya dānaṁ deti, sīlaṁ samādiyati, uposathakammaṁ karoti. Pitaraṁ jīvitā voropetvā…pe…  arahantaṁ jīvitā voropetvā…pe…  duṭṭhena cittena tathāgatassa lohitaṁ uppādetvā…pe…  saṁghaṁ bhinditvā tassa paṭighātatthāya dānaṁ deti, sīlaṁ samādiyati, uposathakammaṁ karoti. (2) </div>
</div>
<div class="q" id="p_36P1_910"> <div class="p">
<span class="pN">910</span>Akusalo dhammo abyākatassa dhammassa upanissayapaccayena paccayo—  anantarūpanissayo, pakatūpanissayo. </div>
</div>
<div class="q" id="p_36P1_911"> <div class="p">
<span class="pN">911</span><span class="bold">Anantarūpanissayo</span>—  akusalaṁ vuṭṭhānassa upanissayapaccayena paccayo. </div>
</div>
<div class="q" id="p_36P1_912"> <div class="p">
<span class="pN">912</span><span class="bold">Pakatūpanissayo</span>—  rāgaṁ upanissāya attānaṁ ātāpeti paritāpeti, pariyiṭṭhimūlakaṁ dukkhaṁ paccanubhoti. Dosaṁ…pe…  mohaṁ…pe…  mānaṁ…pe…  diṭṭhiṁ…pe…  patthanaṁ upanissāya attānaṁ ātāpeti paritāpeti, pariyiṭṭhimūlakaṁ dukkhaṁ paccanubhoti. Rāgo…  doso…  moho…  māno…  diṭṭhi…  patthanā kāyikassa sukhassa…  kāyikassa dukkhassa…  phalasamāpattiyā upanissayapaccayena paccayo. Akusalaṁ kammaṁ vipākassa upanissayapaccayena paccayo. (3) </div>
</div>
<div class="q" id="p_36P1_913"> <div class="p">
<span class="pN">913</span>Abyākato dhammo abyākatassa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo. </div>
</div>
<div class="q" id="p_36P1_914"> <div class="p">
<span class="pN">914</span><span class="bold">Ārammaṇūpanissayo</span>—  arahā phalaṁ garuṁ katvā paccavekkhati, nibbānaṁ garuṁ katvā paccavekkhati, nibbānaṁ phalassa upanissayapaccayena paccayo. </div>
</div>
<div class="q" id="p_36P1_915"> <div class="p">
<span class="pN">915</span><span class="bold">Anantarūpanissayo</span>—  purimā purimā vipākābyākatā, kiriyābyākatā khandhā pacchimānaṁ pacchimānaṁ vipākābyākatānaṁ kiriyābyākatānaṁ khandhānaṁ upanissayapaccayena paccayo. Bhavaṅgaṁ āvajjanāya…  kiriyaṁ vuṭṭhānassa…  arahato anulomaṁ phalasamāpattiyā…  nirodhā vuṭṭhahantassa nevasaññānāsaññāyatanakiriyaṁ phalasamāpattiyā upanissayapaccayena paccayo. </div>
</div>
<div class="q" id="p_36P1_916"> <div class="p">
<span class="pN">916</span><span class="bold">Pakatūpanissayo</span>—  kāyikaṁ sukhaṁ kāyikassa sukhassa, kāyikassa dukkhassa, phalasamāpattiyā upanissayapaccayena paccayo. Kāyikaṁ dukkhaṁ kāyikassa sukhassa, kāyikassa dukkhassa, phalasamāpattiyā upanissayapaccayena paccayo. Utu kāyikassa sukhassa, kāyikassa dukkhassa, phalasamāpattiyā upanissayapaccayena paccayo. Bhojanaṁ kāyikassa sukhassa, kāyikassa dukkhassa, phalasamāpattiyā upanissayapaccayena paccayo. Senāsanaṁ kāyikassa sukhassa, kāyikassa dukkhassa, phalasamāpattiyā upanissayapaccayena paccayo. Kāyikaṁ sukhaṁ…  kāyikaṁ dukkhaṁ…  utu…  bhojanaṁ…  senāsanaṁ kāyikassa sukhassa, kāyikassa dukkhassa, phalasamāpattiyā upanissayapaccayena paccayo. Phalasamāpatti kāyikassa sukhassa upanissayapaccayena paccayo. </div>
</div>
<div class="q" id="p_36P1_917"> <div class="p">
<span class="pN">917</span>Arahā kāyikaṁ sukhaṁ upanissāya anuppannaṁ kiriyasamāpattiṁ uppādeti, uppannaṁ samāpajjati, saṅkhāre aniccato dukkhato anattato vipassati. Kāyikaṁ dukkhaṁ…  utuṁ…  bhojanaṁ…  senāsanaṁ upanissāya anuppannaṁ kiriyasamāpattiṁ uppādeti, uppannaṁ samāpajjati, saṅkhāre aniccato dukkhato anattato vipassati. (1) </div>
</div>
<div class="q" id="p_36P1_918"> <div class="p">
<span class="pN">918</span>Abyākato dhammo kusalassa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo. </div>
</div>
<div class="q" id="p_36P1_919"> <div class="p">
<span class="pN">919</span><span class="bold">Ārammaṇūpanissayo</span>—  sekkhā phalaṁ garuṁ katvā paccavekkhanti, nibbānaṁ garuṁ katvā paccavekkhanti. Nibbānaṁ gotrabhussa…  vodānassa…  maggassa upanissayapaccayena paccayo. </div>
</div>
<div class="q" id="p_36P1_920"> <div class="p">
<span class="pN">920</span><span class="bold">Anantarūpanissayo</span>—  āvajjanā kusalānaṁ khandhānaṁ upanissayapaccayena paccayo. </div>
</div>
<div class="q" id="p_36P1_921"> <div class="p">
<span class="pN">921</span><span class="bold">Pakatūpanissayo</span>—  kāyikaṁ sukhaṁ upanissāya dānaṁ deti, sīlaṁ samādiyati, uposathakammaṁ karoti, jhānaṁ uppādeti, vipassanaṁ uppādeti, maggaṁ uppādeti, abhiññaṁ uppādeti, samāpattiṁ uppādeti. Kāyikaṁ dukkhaṁ…  utuṁ…  bhojanaṁ…  senāsanaṁ upanissāya dānaṁ deti, sīlaṁ samādiyati, uposathakammaṁ karoti, jhānaṁ uppādeti, vipassanaṁ uppādeti, maggaṁ uppādeti, abhiññaṁ uppādeti, samāpattiṁ uppādeti. Kāyikaṁ sukhaṁ…  kāyikaṁ dukkhaṁ…  utu…  bhojanaṁ…  senāsanaṁ saddhāya…  sīlassa…  sutassa…  cāgassa…  paññāya upanissayapaccayena paccayo. (2) </div>
</div>
<div class="q" id="p_36P1_922"> <div class="p">
<span class="pN">922</span>Abyākato dhammo akusalassa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo. </div>
</div>
<div class="q" id="p_36P1_923"> <div class="p">
<span class="pN">923</span><span class="bold">Ārammaṇūpanissayo</span>—  cakkhuṁ garuṁ katvā assādeti abhinandati, taṁ garuṁ katvā rāgo uppajjati, diṭṭhi uppajjati. Sotaṁ…pe…  ghānaṁ…pe…  jivhaṁ…pe…  kāyaṁ…pe…  rūpe…pe…  sadde…pe…  gandhe…pe…  rase…pe…  phoṭṭhabbe…pe…  vatthuṁ…pe…  vipākābyākate kiriyābyākate khandhe garuṁ katvā assādeti abhinandati, taṁ garuṁ katvā rāgo uppajjati, diṭṭhi uppajjati. </div>
</div>
<div class="q" id="p_36P1_924"> <div class="p">
<span class="pN">924</span><span class="bold">Anantarūpanissayo</span>—  āvajjanā akusalānaṁ khandhānaṁ upanissayapaccayena paccayo. </div>
</div>
<div class="q" id="p_36P1_925"> <div class="p">
<span class="pN">925</span><span class="bold">Pakatūpanissayo</span>—  kāyikaṁ sukhaṁ upanissāya pāṇaṁ hanati, adinnaṁ ādiyati, musā bhaṇati, pisuṇaṁ bhaṇati, pharusaṁ bhaṇati, samphaṁ palapati, sandhiṁ chindati, nillopaṁ harati, ekāgārikaṁ karoti, paripanthe tiṭṭhati, paradāraṁ gacchati, gāmaghātaṁ karoti, nigamaghātaṁ karoti, mātaraṁ jīvitā voropeti, pitaraṁ jīvitā voropeti, arahantaṁ jīvitā voropeti, duṭṭhena cittena tathāgatassa lohitaṁ uppādeti, saṁghaṁ bhindati. </div>
</div>
<div class="q" id="p_36P1_926"> <div class="p">
<span class="pN">926</span>Kāyikaṁ dukkhaṁ…pe…  utuṁ…pe…  bhojanaṁ…pe…  senāsanaṁ upanissāya pāṇaṁ hanati…  (Saṁkhittaṁ.) Saṁghaṁ bhindati. </div>
</div>
<div class="q" id="p_36P1_927"> <div class="p">
<span class="pN">927</span>Kāyikaṁ sukhaṁ…  kāyikaṁ dukkhaṁ…  utu…  bhojanaṁ…  senāsanaṁ rāgassa…  dosassa…  mohassa…  mānassa…  diṭṭhiyā…  patthanāya upanissayapaccayena paccayo. (3) </div>
</div>
</html>

<html>
<div class="i"> Hetu</div>
<div class="h">Āsavagocchaka</div>
<div class="h">Āsavaduka</div>
<div class="h">Paṭiccavāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Hetu</div>
<div class="q" id="p_38P2_969"> <div class="divNumber">1.</div> <div class="p">
<span class="pN">969</span>Āsavaṁ dhammaṁ paṭicca āsavo dhammo uppajjati hetupaccayā—  kāmāsavaṁ paṭicca diṭṭhāsavo avijjāsavo, diṭṭhāsavaṁ paṭicca kāmāsavo avijjāsavo, avijjāsavaṁ paṭicca kāmāsavo diṭṭhāsavo, bhavāsavaṁ paṭicca avijjāsavo, diṭṭhāsavaṁ paṭicca avijjāsavo. (Ekekampi cakkaṁ kātabbaṁ.) (1) </div>
</div>
<div class="q" id="p_38P2_970"> <div class="p">
<span class="pN">970</span>Āsavaṁ dhammaṁ paṭicca noāsavo dhammo uppajjati hetupaccayā—  āsavaṁ paṭicca āsavasampayuttakā khandhā cittasamuṭṭhānañca rūpaṁ. (2) </div>
</div>
<div class="q" id="p_38P2_971"> <div class="p">
<span class="pN">971</span>Āsavaṁ dhammaṁ paṭicca āsavo ca noāsavo ca dhammā uppajjanti hetupaccayā—  kāmāsavaṁ paṭicca diṭṭhāsavo avijjāsavo sampayuttakā ca khandhā cittasamuṭṭhānañca rūpaṁ. (Cakkaṁ.) (3) </div>
</div>
<div class="q" id="p_38P2_972"> <div class="divNumber">2.</div> <div class="p">
<span class="pN">972</span>Noāsavaṁ dhammaṁ paṭicca noāsavo dhammo uppajjati hetupaccayā—  noāsavaṁ ekaṁ khandhaṁ paṭicca tayo khandhā cittasamuṭṭhānaṁ rūpaṁ…pe…  dve khandhe…pe…  paṭisandhikkhaṇe…pe…  khandhe paṭicca vatthu, vatthuṁ paṭicca khandhā, ekaṁ mahābhūtaṁ…pe…  mahābhūte paṭicca cittasamuṭṭhānaṁ rūpaṁ kaṭattārūpaṁ upādārūpaṁ. (1) </div>
</div>
<div class="q" id="p_38P2_973"> <div class="p">
<span class="pN">973</span>Noāsavaṁ dhammaṁ paṭicca āsavo dhammo uppajjati hetupaccayā—  noāsave khandhe paṭicca āsavā. (2) </div>
</div>
<div class="q" id="p_38P2_974"> <div class="p">
<span class="pN">974</span>Noāsavaṁ dhammaṁ paṭicca āsavo ca noāsavo ca dhammā uppajjanti hetupaccayā—  noāsavaṁ ekaṁ khandhaṁ paṭicca tayo khandhā āsavā ca cittasamuṭṭhānañca rūpaṁ…pe…  dve khandhe…pe… . (3) </div>
</div>
<div class="q" id="p_38P2_975"> <div class="divNumber">3.</div> <div class="p">
<span class="pN">975</span>Āsavañca noāsavañca dhammaṁ paṭicca āsavo dhammo uppajjati hetupaccayā—  kāmāsavañca sampayuttake ca khandhe paṭicca diṭṭhāsavo avijjāsavo. (Cakkaṁ bandhitabbaṁ.) (1) </div>
</div>
<div class="q" id="p_38P2_976"> <div class="p">
<span class="pN">976</span>Āsavañca noāsavañca dhammaṁ paṭicca noāsavo dhammo uppajjati hetupaccayā—  noāsavaṁ ekaṁ khandhañca āsave ca paṭicca tayo khandhā cittasamuṭṭhānañca rūpaṁ…pe…  dve khandhe…pe… . (2) </div>
</div>
<div class="q" id="p_38P2_977"> <div class="p">
<span class="pN">977</span>Āsavañca noāsavañca dhammaṁ paṭicca āsavo ca noāsavo ca dhammā uppajjanti hetupaccayā—  noāsavaṁ ekaṁ khandhañca kāmāsavañca paṭicca tayo khandhā diṭṭhāsavo avijjāsavo cittasamuṭṭhānañca rūpaṁ…pe…  dve khandhe ca…pe… . (Cakkaṁ. Saṁkhittaṁ.) (3) </div>
</div>
</html>

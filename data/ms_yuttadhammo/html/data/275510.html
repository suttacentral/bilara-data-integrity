<html>
<div class="i">3.5.1 Akusalasutta</div>
<div class="h">Tatiyapaṇṇāsaka</div>
<div class="h">Maṅgalavagga</div>
<div class="h">Akusalasutta</div>
<div class="q" id="p_15A3_1063"> <div class="divNumber">147.</div> <div class="p">
<span class="pN">1063</span>“Tīhi, bhikkhave, dhammehi samannāgato yathābhataṁ nikkhitto evaṁ niraye. Katamehi tīhi? Akusalena kāyakammena, akusalena vacīkammena, akusalena manokammena—  imehi kho, bhikkhave, tīhi dhammehi samannāgato yathābhataṁ nikkhitto evaṁ niraye. </div>
</div>
<div class="q" id="p_15A3_1064"> <div class="p">
<span class="pN">1064</span>Tīhi, bhikkhave, dhammehi samannāgato yathābhataṁ nikkhitto evaṁ sagge. Katamehi tīhi? Kusalena kāyakammena, kusalena vacīkammena, kusalena manokammena—  imehi kho, bhikkhave, tīhi dhammehi samannāgato yathābhataṁ nikkhitto evaṁ sagge”ti. </div>
</div>
<div class="CENTER" id="p_15A3_1065">
<span class="pN">1065</span>Paṭhamaṁ.</div>
</html>

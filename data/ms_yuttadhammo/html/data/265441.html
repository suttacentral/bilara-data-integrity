<html>
<div class="i"> Hetu</div>
<div class="h">Upādānagocchaka</div>
<div class="h">Upādānaduka</div>
<div class="h">Paṭiccavāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Hetu</div>
<div class="q" id="p_38P2_3527"> <div class="divNumber">1.</div> <div class="p">
<span class="pN">3527</span>Upādānaṁ dhammaṁ paṭicca upādāno dhammo uppajjati hetupaccayā— diṭṭhupādānaṁ paṭicca kāmupādānaṁ, kāmupādānaṁ paṭicca diṭṭhupādānaṁ, sīlabbatupādānaṁ paṭicca kāmupādānaṁ, kāmupādānaṁ paṭicca sīlabbatupādānaṁ, attavādupādānaṁ paṭicca kāmupādānaṁ, kāmupādānaṁ paṭicca attavādupādānaṁ. (1) </div>
</div>
<div class="q" id="p_38P2_3528"> <div class="p">
<span class="pN">3528</span>Upādānaṁ dhammaṁ paṭicca noupādāno dhammo uppajjati hetupaccayā— upādāne paṭicca sampayuttakā khandhā cittasamuṭṭhānañca rūpaṁ. (2) </div>
</div>
<div class="q" id="p_38P2_3529"> <div class="p">
<span class="pN">3529</span>Upādānaṁ dhammaṁ paṭicca upādāno ca noupādāno ca dhammā uppajjanti hetupaccayā— diṭṭhupādānaṁ paṭicca kāmupādānaṁ sampayuttakā ca khandhā cittasamuṭṭhānañca rūpaṁ, kāmupādānaṁ…pe…. (Sabbaṁ cakkaṁ kātabbaṁ.) (3) </div>
</div>
<div class="q" id="p_38P2_3530"> <div class="divNumber">2.</div> <div class="p">
<span class="pN">3530</span>Noupādānaṁ dhammaṁ paṭicca noupādāno dhammo uppajjati hetupaccayā— noupādānaṁ ekaṁ khandhaṁ paṭicca tayo khandhā cittasamuṭṭhānañca rūpaṁ…pe… dve khandhe…pe… paṭisandhikkhaṇe noupādānaṁ ekaṁ khandhaṁ paṭicca tayo khandhā kaṭattā ca rūpaṁ…pe… dve khandhe…pe… khandhe paṭicca vatthu, vatthuṁ paṭicca khandhā, ekaṁ mahābhūtaṁ…pe… mahābhūte paṭicca cittasamuṭṭhānaṁ rūpaṁ kaṭattārūpaṁ upādārūpaṁ. (1) </div>
</div>
<div class="q" id="p_38P2_3531"> <div class="p">
<span class="pN">3531</span>Noupādānaṁ dhammaṁ paṭicca upādāno dhammo uppajjati hetupaccayā— noupādāne khandhe paṭicca upādānā. (2) </div>
</div>
<div class="q" id="p_38P2_3532"> <div class="p">
<span class="pN">3532</span>Noupādānaṁ dhammaṁ paṭicca upādāno ca noupādāno ca dhammā uppajjanti hetupaccayā— noupādānaṁ ekaṁ khandhaṁ paṭicca tayo khandhā upādānā ca cittasamuṭṭhānañca rūpaṁ…pe… dve khandhe paṭicca dve khandhā upādānā ca cittasamuṭṭhānañca rūpaṁ. (3) </div>
</div>
<div class="q" id="p_38P2_3533"> <div class="divNumber">3.</div> <div class="p">
<span class="pN">3533</span>Upādānañca noupādānañca dhammaṁ paṭicca upādāno dhammo uppajjati hetupaccayā— diṭṭhupādānañca sampayuttake ca khandhe paṭicca kāmupādānaṁ. (Sabbe cakkā kātabbā.) (1) </div>
</div>
<div class="q" id="p_38P2_3534"> <div class="p">
<span class="pN">3534</span>Upādānañca noupādānañca dhammaṁ paṭicca noupādāno dhammo uppajjati hetupaccayā— noupādānaṁ ekaṁ khandhañca upādānañca paṭicca tayo khandhā cittasamuṭṭhānañca rūpaṁ…pe… dve khandhe ca…pe… upādānañca mahābhūte ca paṭicca cittasamuṭṭhānaṁ rūpaṁ. (2) </div>
</div>
<div class="q" id="p_38P2_3535"> <div class="p">
<span class="pN">3535</span>Upādānañca noupādānañca dhammaṁ paṭicca upādāno ca noupādāno ca dhammā uppajjanti hetupaccayā— noupādānaṁ ekaṁ khandhañca diṭṭhupādānañca paṭicca tayo khandhā kāmupādānañca cittasamuṭṭhānaṁ rūpaṁ, dve khandhe ca…pe…. (Cakkaṁ kātabbaṁ.) (3) </div>
</div>
</html>

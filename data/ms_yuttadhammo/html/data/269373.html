<html>
<div class="i">13.1.7 Akittijātaka</div>
<div class="h">Terasakanipāta</div>
<div class="h">Ambavagga</div>
<div class="h">Akittijātaka</div>
<div class="q" id="p_22J_2472"> <div class="divNumber">83.</div> <div class="p"> <table class="singleColumn"> <tr> <td> <div class="pN">2472</div> <div class="G">“Akittiṁ disvā sammantaṁ,</div> </td> </tr> <tr> <td> <div class="G">sakko bhūtapatī bravi;</div> </td> </tr> <tr> <td> <div class="G">Kiṁ patthayaṁ mahābrahme,</div> </td> </tr> <tr> <td> <div class="G">eko sammasi ghammani”.</div> </td> </tr> </table> </div>
</div>
<div class="q" id="p_22J_2473"> <div class="divNumber">84.</div> <div class="p"> <table class="singleColumn"> <tr> <td> <div class="pN">2473</div> <div class="G">“Dukkho punabbhavo sakka,</div> </td> </tr> <tr> <td> <div class="G">sarīrassa ca bhedanaṁ;</div> </td> </tr> <tr> <td> <div class="G">Sammohamaraṇaṁ dukkhaṁ,</div> </td> </tr> <tr> <td> <div class="G">tasmā sammāmi vāsava”.</div> </td> </tr> </table> </div>
</div>
<div class="q" id="p_22J_2474"> <div class="divNumber">85.</div> <div class="p"> <table class="singleColumn"> <tr> <td> <div class="pN">2474</div> <div class="G">“Etasmiṁ te sulapite,</div> </td> </tr> <tr> <td> <div class="G">patirūpe subhāsite;</div> </td> </tr> <tr> <td> <div class="G">Varaṁ kassapa te dammi,</div> </td> </tr> <tr> <td> <div class="G">yaṁ kiñci manasicchasi”.</div> </td> </tr> </table> </div>
</div>
<div class="q" id="p_22J_2475"> <div class="divNumber">86.</div> <div class="p"> <table class="singleColumn"> <tr> <td> <div class="pN">2475</div> <div class="G">“Varañce me ado sakka,</div> </td> </tr> <tr> <td> <div class="G">sabbabhūtānamissara;</div> </td> </tr> <tr> <td> <div class="G">Yena putte ca dāre ca,</div> </td> </tr> <tr> <td> <div class="G">dhanadhaññaṁ piyāni ca;</div> </td> </tr> <tr> <td> <div class="G">Laddhā narā na tappanti,</div> </td> </tr> <tr> <td> <div class="G">so lobho na mayī vase”.</div> </td> </tr> </table> </div>
</div>
<div class="q" id="p_22J_2476"> <div class="divNumber">87.</div> <div class="p"> <table class="singleColumn"> <tr> <td> <div class="pN">2476</div> <div class="G">“Etasmiṁ te sulapite,</div> </td> </tr> <tr> <td> <div class="G">patirūpe subhāsite;</div> </td> </tr> <tr> <td> <div class="G">Varaṁ kassapa te dammi,</div> </td> </tr> <tr> <td> <div class="G">yaṁ kiñci manasicchasi”.</div> </td> </tr> </table> </div>
</div>
<div class="q" id="p_22J_2477"> <div class="divNumber">88.</div> <div class="p"> <table class="singleColumn"> <tr> <td> <div class="pN">2477</div> <div class="G">“Varañce me ado sakka,</div> </td> </tr> <tr> <td> <div class="G">sabbabhūtānamissara;</div> </td> </tr> <tr> <td> <div class="G">Khettaṁ vatthuṁ hiraññañca,</div> </td> </tr> <tr> <td> <div class="G">gavāssaṁ dāsaporisaṁ;</div> </td> </tr> <tr> <td> <div class="G">Yena jātena jīyanti,</div> </td> </tr> <tr> <td> <div class="G">so doso na mayī vase”.</div> </td> </tr> </table> </div>
</div>
<div class="q" id="p_22J_2478"> <div class="divNumber">89.</div> <div class="p"> <table class="singleColumn"> <tr> <td> <div class="pN">2478</div> <div class="G">“Etasmiṁ te sulapite,</div> </td> </tr> <tr> <td> <div class="G">patirūpe subhāsite;</div> </td> </tr> <tr> <td> <div class="G">Varaṁ kassapa te dammi,</div> </td> </tr> <tr> <td> <div class="G">yaṁ kiñci manasicchasi”.</div> </td> </tr> </table> </div>
</div>
<div class="q" id="p_22J_2479"> <div class="divNumber">90.</div> <div class="p"> <table class="singleColumn"> <tr> <td> <div class="pN">2479</div> <div class="G">“Varañce me ado sakka,</div> </td> </tr> <tr> <td> <div class="G">sabbabhūtānamissara;</div> </td> </tr> <tr> <td> <div class="G">Bālaṁ na passe na suṇe,</div> </td> </tr> <tr> <td> <div class="G">na ca bālena saṁvase;</div> </td> </tr> <tr> <td> <div class="G">Bālenallāpasallāpaṁ,</div> </td> </tr> <tr> <td> <div class="G">na kare na ca rocaye”.</div> </td> </tr> </table> </div>
</div>
<div class="q" id="p_22J_2480"> <div class="divNumber">91.</div> <div class="p"> <table class="singleColumn"> <tr> <td> <div class="pN">2480</div> <div class="G">“Kiṁ nu te akaraṁ bālo,</div> </td> </tr> <tr> <td> <div class="G">vada kassapa kāraṇaṁ;</div> </td> </tr> <tr> <td> <div class="G">Kena kassapa bālassa,</div> </td> </tr> <tr> <td> <div class="G">dassanaṁ nābhikaṅkhasi”.</div> </td> </tr> </table> </div>
</div>
<div class="q" id="p_22J_2481"> <div class="divNumber">92.</div> <div class="p"> <table class="singleColumn"> <tr> <td> <div class="pN">2481</div> <div class="G">“Anayaṁ nayati dummedho,</div> </td> </tr> <tr> <td> <div class="G">adhurāyaṁ niyuñjati;</div> </td> </tr> <tr> <td> <div class="G">Dunnayo seyyaso hoti,</div> </td> </tr> <tr> <td> <div class="G">sammā vutto pakuppati;</div> </td> </tr> <tr> <td> <div class="G">Vinayaṁ so na jānāti,</div> </td> </tr> <tr> <td> <div class="G">sādhu tassa adassanaṁ”.</div> </td> </tr> </table> </div>
</div>
<div class="q" id="p_22J_2482"> <div class="divNumber">93.</div> <div class="p"> <table class="singleColumn"> <tr> <td> <div class="pN">2482</div> <div class="G">“Etasmiṁ te sulapite,</div> </td> </tr> <tr> <td> <div class="G">patirūpe subhāsite;</div> </td> </tr> <tr> <td> <div class="G">Varaṁ kassapa te dammi,</div> </td> </tr> <tr> <td> <div class="G">yaṁ kiñci manasicchasi”.</div> </td> </tr> </table> </div>
</div>
<div class="q" id="p_22J_2483"> <div class="divNumber">94.</div> <div class="p"> <table class="singleColumn"> <tr> <td> <div class="pN">2483</div> <div class="G">“Varañce me ado sakka,</div> </td> </tr> <tr> <td> <div class="G">sabbabhūtānamissara;</div> </td> </tr> <tr> <td> <div class="G">Dhīraṁ passe suṇe dhīraṁ,</div> </td> </tr> <tr> <td> <div class="G">dhīrena saha saṁvase;</div> </td> </tr> <tr> <td> <div class="G">Dhīrenallāpasallāpaṁ,</div> </td> </tr> <tr> <td> <div class="G">taṁ kare tañca rocaye”.</div> </td> </tr> </table> </div>
</div>
<div class="q" id="p_22J_2484"> <div class="divNumber">95.</div> <div class="p"> <table class="singleColumn"> <tr> <td> <div class="pN">2484</div> <div class="G">“Kiṁ nu te akaraṁ dhīro,</div> </td> </tr> <tr> <td> <div class="G">vada kassapa kāraṇaṁ;</div> </td> </tr> <tr> <td> <div class="G">Kena kassapa dhīrassa,</div> </td> </tr> <tr> <td> <div class="G">dassanaṁ abhikaṅkhasi”.</div> </td> </tr> </table> </div>
</div>
<div class="q" id="p_22J_2485"> <div class="divNumber">96.</div> <div class="p"> <table class="singleColumn"> <tr> <td> <div class="pN">2485</div> <div class="G">“Nayaṁ nayati medhāvī,</div> </td> </tr> <tr> <td> <div class="G">adhurāyaṁ na yuñjati;</div> </td> </tr> <tr> <td> <div class="G">Sunayo seyyaso hoti,</div> </td> </tr> <tr> <td> <div class="G">sammā vutto na kuppati;</div> </td> </tr> <tr> <td> <div class="G">Vinayaṁ so pajānāti,</div> </td> </tr> <tr> <td> <div class="G">sādhu tena samāgamo”.</div> </td> </tr> </table> </div>
</div>
<div class="q" id="p_22J_2486"> <div class="divNumber">97.</div> <div class="p"> <table class="singleColumn"> <tr> <td> <div class="pN">2486</div> <div class="G">“Etasmiṁ te sulapite,</div> </td> </tr> <tr> <td> <div class="G">patirūpe subhāsite;</div> </td> </tr> <tr> <td> <div class="G">Varaṁ kassapa te dammi,</div> </td> </tr> <tr> <td> <div class="G">yaṁ kiñci manasicchasi”.</div> </td> </tr> </table> </div>
</div>
<div class="q" id="p_22J_2487"> <div class="divNumber">98.</div> <div class="p"> <table class="singleColumn"> <tr> <td> <div class="pN">2487</div> <div class="G">“Varañce me ado sakka,</div> </td> </tr> <tr> <td> <div class="G">sabbabhūtānamissara;</div> </td> </tr> <tr> <td> <div class="G">Tato ratyā vivasāne,</div> </td> </tr> <tr> <td> <div class="G">sūriyuggamanaṁ pati;</div> </td> </tr> <tr> <td> <div class="G">Dibbā bhakkhā pātubhaveyyuṁ,</div> </td> </tr> <tr> <td> <div class="G">sīlavanto ca yācakā.</div> </td> </tr> </table> </div>
</div>
<div class="q" id="p_22J_2488"> <div class="divNumber">99.</div> <div class="p"> <table class="singleColumn"> <tr> <td> <div class="pN">2488</div> <div class="G">Dadato me na khīyetha,</div> </td> </tr> <tr> <td> <div class="G">datvā nānutapeyyahaṁ;</div> </td> </tr> <tr> <td> <div class="G">Dadaṁ cittaṁ pasādeyyaṁ,</div> </td> </tr> <tr> <td> <div class="G">etaṁ sakka varaṁ vare”.</div> </td> </tr> </table> </div>
</div>
<div class="q" id="p_22J_2489"> <div class="divNumber">100.</div> <div class="p"> <table class="singleColumn"> <tr> <td> <div class="pN">2489</div> <div class="G">“Etasmiṁ te sulapite,</div> </td> </tr> <tr> <td> <div class="G">patirūpe subhāsite;</div> </td> </tr> <tr> <td> <div class="G">Varaṁ kassapa te dammi,</div> </td> </tr> <tr> <td> <div class="G">yaṁ kiñci manasicchasi”.</div> </td> </tr> </table> </div>
</div>
<div class="q" id="p_22J_2490"> <div class="divNumber">101.</div> <div class="p"> <table class="singleColumn"> <tr> <td> <div class="pN">2490</div> <div class="G">“Varañce me ado sakka,</div> </td> </tr> <tr> <td> <div class="G">sabbabhūtānamissara;</div> </td> </tr> <tr> <td> <div class="G">Na maṁ puna upeyyāsi,</div> </td> </tr> <tr> <td> <div class="G">etaṁ sakka varaṁ vare”.</div> </td> </tr> </table> </div>
</div>
<div class="q" id="p_22J_2491"> <div class="divNumber">102.</div> <div class="p"> <table class="singleColumn"> <tr> <td> <div class="pN">2491</div> <div class="G">“Bahūhi vatacariyāhi,</div> </td> </tr> <tr> <td> <div class="G">narā ca atha nāriyo;</div> </td> </tr> <tr> <td> <div class="G">Dassanaṁ abhikaṅkhanti,</div> </td> </tr> <tr> <td> <div class="G">kiṁ nu me dassane bhayaṁ”.</div> </td> </tr> </table> </div>
</div>
<div class="q" id="p_22J_2492"> <div class="divNumber">103.</div> <div class="p"> <table class="singleColumn"> <tr> <td> <div class="pN">2492</div> <div class="G">“Taṁ tādisaṁ devavaṇṇaṁ,</div> </td> </tr> <tr> <td> <div class="G">sabbakāmasamiddhinaṁ;</div> </td> </tr> <tr> <td> <div class="G">Disvā tapo pamajjeyyaṁ,</div> </td> </tr> <tr> <td> <div class="G">etaṁ te dassane bhayan”ti.</div> </td> </tr> </table> </div>
</div>
<div class="CENTER" id="p_22J_2493">
<span class="pN">2493</span>Akittijātakaṁ sattamaṁ.</div>
</html>

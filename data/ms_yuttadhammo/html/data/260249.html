<html>
<div class="i">2.1.1.6 Uppādanirodhavāra</div>
<div class="h">Niddesa</div>
<div class="h">Suddhacittasāmañña</div>
<div class="h">Puggalavāra</div>
<div class="h">Uppādanirodhavāra</div>
<div class="q" id="p_34Y8_311"> <div class="divNumber">72.</div> <div class="p">
<span class="pN">311</span>» Yassa cittaṁ uppajjati tassa cittaṁ nirujjhitthāti? Āmantā. </div>
</div>
<div class="q" id="p_34Y8_312"> <div class="p">
<span class="pN">312</span>« Yassa vā pana cittaṁ nirujjhittha tassa cittaṁ uppajjatīti? </div>
</div>
<div class="q" id="p_34Y8_313"> <div class="p">
<span class="pN">313</span>Cittassa bhaṅgakkhaṇe nirodhasamāpannānaṁ asaññasattānaṁ tesaṁ cittaṁ nirujjhittha, no ca tesaṁ cittaṁ uppajjati. Cittassa uppādakkhaṇe tesaṁ cittaṁ nirujjhittha ceva uppajjati ca. </div>
</div>
<div class="q" id="p_34Y8_314"> <div class="p">
<span class="pN">314</span>» Yassa cittaṁ na uppajjati tassa cittaṁ na nirujjhitthāti? Nirujjhittha. </div>
</div>
<div class="q" id="p_34Y8_315"> <div class="p">
<span class="pN">315</span>« Yassa vā pana cittaṁ na nirujjhittha tassa cittaṁ na uppajjatīti? Natthi. </div>
</div>
<div class="q" id="p_34Y8_316"> <div class="divNumber">73.</div> <div class="p">
<span class="pN">316</span>» Yassa cittaṁ uppajjati tassa cittaṁ nirujjhissatīti? Āmantā. </div>
</div>
<div class="q" id="p_34Y8_317"> <div class="p">
<span class="pN">317</span>« Yassa vā pana cittaṁ nirujjhissati tassa cittaṁ uppajjatīti? </div>
</div>
<div class="q" id="p_34Y8_318"> <div class="p">
<span class="pN">318</span>Cittassa bhaṅgakkhaṇe nirodhasamāpannānaṁ asaññasattānaṁ tesaṁ cittaṁ nirujjhissati, no ca tesaṁ cittaṁ uppajjati. Cittassa uppādakkhaṇe tesaṁ cittaṁ nirujjhissati ceva uppajjati ca. </div>
</div>
<div class="q" id="p_34Y8_319"> <div class="p">
<span class="pN">319</span>» Yassa cittaṁ na uppajjati tassa cittaṁ na nirujjhissatīti? </div>
</div>
<div class="q" id="p_34Y8_320"> <div class="p">
<span class="pN">320</span>Cittassa bhaṅgakkhaṇe nirodhasamāpannānaṁ asaññasattānaṁ tesaṁ cittaṁ na uppajjati, no ca tesaṁ cittaṁ na nirujjhissati. Pacchimacittassa bhaṅgakkhaṇe tesaṁ cittaṁ na ceva uppajjati na ca nirujjhissati. </div>
</div>
<div class="q" id="p_34Y8_321"> <div class="p">
<span class="pN">321</span>« Yassa vā pana cittaṁ na nirujjhissati tassa cittaṁ na uppajjatīti? Āmantā. </div>
</div>
<div class="q" id="p_34Y8_322"> <div class="divNumber">74.</div> <div class="p">
<span class="pN">322</span>» Yassa cittaṁ uppajjittha tassa cittaṁ nirujjhissatīti? </div>
</div>
<div class="q" id="p_34Y8_323"> <div class="p">
<span class="pN">323</span>Pacchimacittassa bhaṅgakkhaṇe tesaṁ cittaṁ uppajjittha, no ca tesaṁ cittaṁ nirujjhissati. Itaresaṁ tesaṁ cittaṁ uppajjittha ceva nirujjhissati ca. </div>
</div>
<div class="q" id="p_34Y8_324"> <div class="p">
<span class="pN">324</span>« Yassa vā pana cittaṁ nirujjhissati tassa cittaṁ uppajjitthāti? Āmantā. </div>
</div>
<div class="q" id="p_34Y8_325"> <div class="p">
<span class="pN">325</span>» Yassa cittaṁ na uppajjittha tassa cittaṁ na nirujjhissatīti? Natthi. </div>
</div>
<div class="q" id="p_34Y8_326"> <div class="p">
<span class="pN">326</span>« Yassa vā pana cittaṁ na nirujjhissati tassa cittaṁ na uppajjitthāti? Uppajjittha. </div>
</div>
</html>

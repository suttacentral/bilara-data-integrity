<html>
<div class="i"> Hetu</div>
<div class="h">Ganthagocchaka</div>
<div class="h">Ganthaduka</div>
<div class="h">Paṭiccavāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Hetu</div>
<div class="q" id="p_38P2_1613"> <div class="divNumber">1.</div> <div class="p">
<span class="pN">1613</span>Ganthaṁ dhammaṁ paṭicca gantho dhammo uppajjati hetupaccayā—  sīlabbataparāmāsaṁ kāyaganthaṁ paṭicca abhijjhākāyagantho, abhijjhākāyaganthaṁ paṭicca sīlabbataparāmāso kāyagantho, idaṁsaccābhinivesaṁ kāyaganthaṁ paṭicca abhijjhākāyagantho, abhijjhākāyaganthaṁ paṭicca idaṁsaccābhiniveso kāyagantho. (1) </div>
</div>
<div class="q" id="p_38P2_1614"> <div class="p">
<span class="pN">1614</span>Ganthaṁ dhammaṁ paṭicca nogantho dhammo uppajjati hetupaccayā—  ganthe paṭicca sampayuttakā khandhā cittasamuṭṭhānañca rūpaṁ. (2) </div>
</div>
<div class="q" id="p_38P2_1615"> <div class="p">
<span class="pN">1615</span>Ganthaṁ dhammaṁ paṭicca gantho ca nogantho ca dhammā uppajjanti hetupaccayā—  sīlabbataparāmāsaṁ kāyaganthaṁ paṭicca abhijjhākāyagantho sampayuttakā ca khandhā cittasamuṭṭhānañca rūpaṁ. (Cakkaṁ.) (3) </div>
</div>
<div class="q" id="p_38P2_1616"> <div class="divNumber">2.</div> <div class="p">
<span class="pN">1616</span>Noganthaṁ dhammaṁ paṭicca nogantho dhammo uppajjati hetupaccayā—  noganthaṁ ekaṁ khandhaṁ paṭicca tayo khandhā cittasamuṭṭhānañca rūpaṁ…pe…  dve khandhe…pe…  paṭisandhikkhaṇe…pe…  khandhe paṭicca vatthu, vatthuṁ paṭicca khandhā, ekaṁ mahābhūtaṁ…pe… . (1) </div>
</div>
<div class="q" id="p_38P2_1617"> <div class="p">
<span class="pN">1617</span>Noganthaṁ dhammaṁ paṭicca gantho dhammo uppajjati hetupaccayā—  noganthe khandhe paṭicca ganthā. (2) </div>
</div>
<div class="q" id="p_38P2_1618"> <div class="p">
<span class="pN">1618</span>Noganthaṁ dhammaṁ paṭicca gantho ca nogantho ca dhammā uppajjanti hetupaccayā—  noganthaṁ ekaṁ khandhaṁ paṭicca tayo khandhā ganthā ca cittasamuṭṭhānañca rūpaṁ…pe…  dve khandhe…pe… . (3) </div>
</div>
<div class="q" id="p_38P2_1619"> <div class="divNumber">3.</div> <div class="p">
<span class="pN">1619</span>Ganthañca noganthañca dhammaṁ paṭicca gantho dhammo uppajjati hetupaccayā—  sīlabbataparāmāsaṁ kāyaganthañca sampayuttake ca khandhe paṭicca abhijjhākāyagantho. (Cakkaṁ.) (1) </div>
</div>
<div class="q" id="p_38P2_1620"> <div class="p">
<span class="pN">1620</span>Ganthañca noganthañca dhammaṁ paṭicca nogantho dhammo uppajjati hetupaccayā—  noganthaṁ ekaṁ khandhañca ganthe ca paṭicca tayo khandhā cittasamuṭṭhānañca rūpaṁ…pe…  dve khandhe ca…pe…  ganthe ca sampayuttake khandhe ca paṭicca cittasamuṭṭhānaṁ rūpaṁ. (2) </div>
</div>
<div class="q" id="p_38P2_1621"> <div class="p">
<span class="pN">1621</span>Ganthañca noganthañca dhammaṁ paṭicca gantho ca nogantho ca dhammā uppajjanti hetupaccayā—  noganthaṁ ekaṁ khandhañca sīlabbataparāmāsakāyaganthañca paṭicca tayo khandhā abhijjhākāyagantho cittasamuṭṭhānañca rūpaṁ…pe…  dve khandhe ca…pe… . (Cakkaṁ. Saṁkhittaṁ.) (3) </div>
</div>
<div class="q" id="p_38P2_1622"> <div class="p">
<span class="pN">1622</span>Ārammaṇapaccayā…pe…  avigatapaccayā. </div>
</div>
</html>

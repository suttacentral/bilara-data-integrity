<html>
<div class="i">1.1.2.10 Dutiyadukkhuppādasutta</div>
<div class="h">Saḷāyatanasaṁyutta</div>
<div class="h">Paṭhamapaṇṇāsaka</div>
<div class="h">Yamakavagga</div>
<div class="h">Dutiyadukkhuppādasutta</div>
<div class="q" id="p_13S4_57"> <div class="divNumber">22.</div> <div class="p">
<span class="pN">57</span>“Yo, bhikkhave, rūpānaṁ uppādo ṭhiti abhinibbatti pātubhāvo, dukkhasseso uppādo, rogānaṁ ṭhiti, jarāmaraṇassa pātubhāvo. Yo saddānaṁ…pe… yo gandhānaṁ… yo rasānaṁ… yo phoṭṭhabbānaṁ… yo dhammānaṁ uppādo ṭhiti abhinibbatti pātubhāvo, dukkhasseso uppādo, rogānaṁ ṭhiti, jarāmaraṇassa pātubhāvo. </div>
</div>
<div class="q" id="p_13S4_58"> <div class="p">
<span class="pN">58</span>Yo ca kho, bhikkhave, rūpānaṁ nirodho vūpasamo atthaṅgamo, dukkhasseso nirodho, rogānaṁ vūpasamo, jarāmaraṇassa atthaṅgamo. Yo saddānaṁ…pe… yo gandhānaṁ… yo rasānaṁ… yo phoṭṭhabbānaṁ… yo dhammānaṁ nirodho vūpasamo atthaṅgamo, dukkhasseso nirodho, rogānaṁ vūpasamo, jarāmaraṇassa atthaṅgamo”ti. </div>
</div>
<div class="CENTER" id="p_13S4_59">
<span class="pN">59</span>Dasamaṁ.</div>
<div class="CENTER" id="p_13S4_60">
<span class="pN">60</span>Yamakavaggo dutiyo.</div>
<div class="SUMMARY" id="p_13S4_61">
<span class="pN">61</span><span class="firstLetter">T</span>assuddānaṁ</div>
<div class="q" id="p_13S4_62"> <div class="p"> <table class="singleColumn"> <tr> <td> <div class="pN">62</div> <div class="G">Sambodhena duve vuttā,</div> </td> </tr> <tr> <td> <div class="G">Assādena apare duve;</div> </td> </tr> <tr> <td> <div class="G">No cetena duve vuttā,</div> </td> </tr> <tr> <td> <div class="G">Abhinandena apare duve;</div> </td> </tr> <tr> <td> <div class="G">Uppādena duve vuttā,</div> </td> </tr> <tr> <td> <div class="G">Vaggo tena pavuccatīti.</div> </td> </tr> </table> </div>
</div>
</html>

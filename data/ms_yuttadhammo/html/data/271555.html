<html>
<div class="i">1.1.1.1.2 Paccanīkānuloma</div>
<div class="h">Mahāpaṇṇāsaka</div>
<div class="h">Paṭhamavagga</div>
<div class="h">Puggalakathā</div>
<div class="h">Suddhasaccikaṭṭha</div>
<div class="h">Paccanīkānuloma</div>
<div class="q" id="p_32Kv_21"> <div class="divNumber">6.</div> <div class="p">
<span class="pN">21</span>× Puggalo nupalabbhati saccikaṭṭhaparamatthenāti? Āmantā. Yo saccikaṭṭho paramattho, tato so puggalo nupalabbhati saccikaṭṭhaparamatthenāti? Na hevaṁ vattabbe. </div>
</div>
<div class="q" id="p_32Kv_22"> <div class="p">
<span class="pN">22</span>Ājānāhi niggahaṁ. Hañci puggalo nupalabbhati saccikaṭṭhaparamatthena, tena vata re vattabbe—  “yo saccikaṭṭho paramattho, tato so puggalo nupalabbhati saccikaṭṭhaparamatthenā”ti. Yaṁ tattha vadesi—  “vattabbe kho—  ‘puggalo nupalabbhati saccikaṭṭhaparamatthena’, no ca vattabbe—  ‘yo saccikaṭṭho paramattho, tato so puggalo nupalabbhati saccikaṭṭhaparamatthenā’”ti micchā. </div>
</div>
<div class="q" id="p_32Kv_23"> <div class="p">
<span class="pN">23</span>No ce pana vattabbe—  “yo saccikaṭṭho paramattho, tato so puggalo nupalabbhati saccikaṭṭhaparamatthenā”ti, no ca vata re vattabbe—  “puggalo nupalabbhati saccikaṭṭhaparamatthenā”ti. Yaṁ tattha vadesi—  “vattabbe kho—  ‘puggalo nupalabbhati saccikaṭṭhaparamatthena’, no ca vattabbe—  ‘yo saccikaṭṭho paramattho, tato so puggalo nupalabbhati saccikaṭṭhaparamatthenā’”ti micchā. </div>
</div>
<div class="CENTER" id="p_32Kv_24">
<span class="pN">24</span>Paccanīkapañcakaṁ.</div>
<div class="q" id="p_32Kv_25"> <div class="divNumber">7.</div> <div class="p">
<span class="pN">25</span>๐ Puggalo upalabbhati saccikaṭṭhaparamatthenāti? Āmantā. Yo saccikaṭṭho paramattho, tato so puggalo upalabbhati saccikaṭṭhaparamatthenāti? Na hevaṁ vattabbe. </div>
</div>
<div class="q" id="p_32Kv_26"> <div class="p">
<span class="pN">26</span>Ājānāhi paṭikammaṁ. Hañci puggalo upalabbhati saccikaṭṭhaparamatthena, tena vata re vattabbe—  “yo saccikaṭṭho paramattho, tato so puggalo upalabbhati saccikaṭṭhaparamatthenā”ti. Yaṁ tattha vadesi—  “vattabbe kho—  ‘puggalo upalabbhati saccikaṭṭhaparamatthena’, no ca vattabbe—  ‘yo saccikaṭṭho paramattho, tato so puggalo upalabbhati saccikaṭṭhaparamatthenā’”ti micchā. </div>
</div>
<div class="q" id="p_32Kv_27"> <div class="p">
<span class="pN">27</span>No ce pana vattabbe—  “yo saccikaṭṭho paramattho, tato so puggalo upalabbhati saccikaṭṭhaparamatthenā”ti, no ca vata re vattabbe—  “puggalo upalabbhati saccikaṭṭhaparamatthenā”ti. Yaṁ tattha vadesi—  “vattabbe kho—  ‘puggalo upalabbhati saccikaṭṭhaparamatthena’, no ca vattabbe—  ‘yo saccikaṭṭho paramattho, tato so puggalo upalabbhati saccikaṭṭhaparamatthenā’”ti micchā. </div>
</div>
<div class="CENTER" id="p_32Kv_28">
<span class="pN">28</span>Paṭikammacatukkaṁ.</div>
<div class="q" id="p_32Kv_29"> <div class="divNumber">8.</div> <div class="p">
<span class="pN">29</span>๐ Tvañce pana maññasi—  “vattabbe kho—  ‘puggalo upalabbhati saccikaṭṭhaparamatthena’, no ca vattabbe—  ‘yo saccikaṭṭho paramattho, tato so puggalo upalabbhati saccikaṭṭhaparamatthenā’”ti, tena tava tattha hetāya paṭiññāya hevaṁ paṭijānantaṁ hevaṁ niggahetabbe. Atha taṁ niggaṇhāma, suniggahito ca hosi. </div>
</div>
<div class="q" id="p_32Kv_30"> <div class="p">
<span class="pN">30</span>Hañci puggalo upalabbhati saccikaṭṭhaparamatthena, tena vata re vattabbe—  “yo saccikaṭṭho paramattho, tato so puggalo upalabbhati saccikaṭṭhaparamatthenā”ti. Yaṁ tattha vadesi—  “vattabbe kho—  ‘puggalo upalabbhati saccikaṭṭhaparamatthena’, no ca vattabbe—  ‘yo saccikaṭṭho paramattho, tato so puggalo upalabbhati saccikaṭṭhaparamatthenā’”ti micchā. </div>
</div>
<div class="q" id="p_32Kv_31"> <div class="p">
<span class="pN">31</span>No ce pana vattabbe—  “yo saccikaṭṭho paramattho, tato so puggalo upalabbhati saccikaṭṭhaparamatthenā”ti, no ca vata re vattabbe—  “puggalo upalabbhati saccikaṭṭhaparamatthenā”ti. Yaṁ tattha vadesi—  “vattabbe kho—  ‘puggalo upalabbhati saccikaṭṭhaparamatthena’, no ca vattabbe—  ‘yo saccikaṭṭho paramattho, tato so puggalo upalabbhati saccikaṭṭhaparamatthenā’”ti idaṁ te micchā. </div>
</div>
<div class="CENTER" id="p_32Kv_32">
<span class="pN">32</span>Niggahacatukkaṁ.</div>
<div class="q" id="p_32Kv_33"> <div class="divNumber">9.</div> <div class="p">
<span class="pN">33</span>๐ Ese ce dunniggahite hevamevaṁ tattha dakkha. Vattabbe kho—  “puggalo nupalabbhati saccikaṭṭhaparamatthena”, no ca vattabbe—  “yo saccikaṭṭho paramattho, tato so puggalo nupalabbhati saccikaṭṭhaparamatthenā”ti. No ca mayaṁ tayā tattha hetāya paṭiññāya hevaṁ paṭijānantā hevaṁ niggahetabbā. Atha maṁ niggaṇhāsi, dunniggahitā ca homa. </div>
</div>
<div class="q" id="p_32Kv_34"> <div class="p">
<span class="pN">34</span>Hañci puggalo nupalabbhati saccikaṭṭhaparamatthena, tena vata re vattabbe—  “yo saccikaṭṭho paramattho, tato so puggalo nupalabbhati saccikaṭṭhaparamatthenā”ti. Yaṁ tattha vadesi—  “vattabbe kho—  ‘puggalo nupalabbhati saccikaṭṭhaparamatthena’, no ca vattabbe—  ‘yo saccikaṭṭho paramattho, tato so puggalo nupalabbhati saccikaṭṭhaparamatthenā’”ti micchā. </div>
</div>
<div class="q" id="p_32Kv_35"> <div class="p">
<span class="pN">35</span>No ce pana vattabbe—  “yo saccikaṭṭho paramattho, tato so puggalo nupalabbhati saccikaṭṭhaparamatthenā”ti, no ca vata re vattabbe—  “puggalo nupalabbhati saccikaṭṭhaparamatthenā”ti. Yaṁ tattha vadesi—  “vattabbe kho—  ‘puggalo nupalabbhati saccikaṭṭhaparamatthena’, no ca vattabbe—  ‘yo saccikaṭṭho paramattho, tato so puggalo nupalabbhati saccikaṭṭhaparamatthenā’”ti idaṁ te micchā. </div>
</div>
<div class="CENTER" id="p_32Kv_36">
<span class="pN">36</span>Upanayanacatukkaṁ.</div>
<div class="q" id="p_32Kv_37"> <div class="divNumber">10.</div> <div class="p">
<span class="pN">37</span>๐ Na hevaṁ niggahetabbe. Tena hi yaṁ niggaṇhāsi—  “hañci puggalo nupalabbhati saccikaṭṭhaparamatthena, tena vata re vattabbe—  ‘yo saccikaṭṭho paramattho, tato so puggalo nupalabbhati saccikaṭṭhaparamatthenā’ti. Yaṁ tattha vadesi—  ‘vattabbe kho—  puggalo nupalabbhati saccikaṭṭhaparamatthena, no ca vattabbe—  yo saccikaṭṭho paramattho, tato so puggalo nupalabbhati saccikaṭṭhaparamatthenā’”ti micchā. </div>
</div>
<div class="q" id="p_32Kv_38"> <div class="p">
<span class="pN">38</span>No ce pana vattabbe—  “yo saccikaṭṭho paramattho, tato so puggalo nupalabbhati saccikaṭṭhaparamatthenā”ti, no ca vata re vattabbe—  “puggalo nupalabbhati saccikaṭṭhaparamatthenā”ti. Yaṁ tattha vadesi—  “vattabbe kho—  ‘puggalo nupalabbhati saccikaṭṭhaparamatthena’, no ca vattabbe—  ‘yo saccikaṭṭho paramattho, tato so puggalo nupalabbhati saccikaṭṭhaparamatthenā’”ti idaṁ te micchā. Tena hi ye kate niggahe se niggahe dukkaṭe. Sukate paṭikamme, sukatā paṭipādanāti. </div>
</div>
<div class="CENTER" id="p_32Kv_39">
<span class="pN">39</span>Niggamanacatukkaṁ.<br> Dutiyo niggaho.</div>
</html>

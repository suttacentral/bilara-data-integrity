<html>
<div class="i"> Ārammaṇa</div>
<div class="h">Saṁkiliṭṭhattika</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Ārammaṇa</div>
<div class="q" id="p_36P1_2832"> <div class="divNumber">9.</div> <div class="p">
<span class="pN">2832</span>Saṁkiliṭṭhasaṁkilesiko dhammo saṁkiliṭṭhasaṁkilesikassa dhammassa ārammaṇapaccayena paccayo—  rāgaṁ assādeti abhinandati, taṁ ārabbha rāgo uppajjati, diṭṭhi uppajjati, vicikicchā uppajjati, uddhaccaṁ uppajjati, domanassaṁ uppajjati. Diṭṭhiṁ assādeti…pe…  vicikicchaṁ ārabbha…pe…  uddhaccaṁ ārabbha…pe…  domanassaṁ ārabbha…pe… . (1) </div>
</div>
<div class="CENTER" id="p_36P1_2833">
<span class="pN">2833</span>(Yathā kusalattike vibhattaṁ, evaṁ vibhajitabbaṁ.)</div>
<div class="q" id="p_36P1_2834"> <div class="p">
<span class="pN">2834</span>Saṁkiliṭṭhasaṁkilesiko dhammo asaṁkiliṭṭhasaṁkilesikassa dhammassa ārammaṇapaccayena paccayo—  ariyā pahīne kilese paccavekkhanti, vikkhambhite kilese paccavekkhanti, pubbe samudāciṇṇe kilese jānanti, saṁkiliṭṭhasaṁkilesike khandhe aniccato dukkhato anattato vipassanti, cetopariyañāṇena saṁkiliṭṭhasaṁkilesikacittasamaṅgissa cittaṁ jānanti; sekkhā vā puthujjanā vā saṁkiliṭṭhasaṁkilesike khandhe aniccato dukkhato anattato vipassanti, kusale niruddhe vipāko tadārammaṇatā uppajjati; saṁkiliṭṭhasaṁkilesike khandhe assādenti abhinandanti…pe…  domanassaṁ uppajjati, akusale niruddhe vipāko tadārammaṇatā uppajjati. Saṁkiliṭṭhasaṁkilesikā khandhā cetopariyañāṇassa, pubbenivāsānussatiñāṇassa, yathākammupagañāṇassa, anāgataṁsañāṇassa, āvajjanāya ārammaṇapaccayena paccayo. (2) </div>
</div>
<div class="q" id="p_36P1_2835"> <div class="divNumber">10.</div> <div class="p">
<span class="pN">2835</span>Asaṁkiliṭṭhasaṁkilesiko dhammo asaṁkiliṭṭhasaṁkilesikassa dhammassa ārammaṇapaccayena paccayo—  dānaṁ datvā, sīlaṁ samādiyitvā, uposathakammaṁ katvā taṁ paccavekkhati, pubbe suciṇṇāni paccavekkhati; jhānā vuṭṭhahitvā jhānaṁ paccavekkhati, ariyā gotrabhuṁ paccavekkhanti, vodānaṁ paccavekkhanti, cakkhuṁ aniccato dukkhato anattato vipassanti; sotaṁ…  ghānaṁ…  jivhaṁ…  kāyaṁ…  rūpe…  sadde…  gandhe…  rase…  phoṭṭhabbe…  vatthuṁ asaṁkiliṭṭhasaṁkilesike khandhe aniccato dukkhato anattato vipassanti; dibbena cakkhunā rūpaṁ passanti, dibbāya sotadhātuyā saddaṁ suṇanti, cetopariyañāṇena asaṁkiliṭṭhasaṁkilesikacittasamaṅgissa cittaṁ jānanti. Ākāsānañcāyatanaṁ viññāṇañcāyatanassa…pe…  ākiñcaññāyatanaṁ nevasaññānāsaññāyatanassa ārammaṇapaccayena paccayo. Rūpāyatanaṁ cakkhuviññāṇassa ārammaṇapaccayena paccayo…pe…  phoṭṭhabbāyatanaṁ kāyaviññāṇassa ārammaṇapaccayena paccayo. Asaṁkiliṭṭhasaṁkilesikā khandhā iddhividhañāṇassa, cetopariyañāṇassa, pubbenivāsānussatiñāṇassa, yathākammūpagañāṇassa, anāgataṁsañāṇassa, āvajjanāya ārammaṇapaccayena paccayo. (1) </div>
</div>
<div class="q" id="p_36P1_2836"> <div class="p">
<span class="pN">2836</span>Asaṁkiliṭṭhasaṁkilesiko dhammo saṁkiliṭṭhasaṁkilesikassa dhammassa ārammaṇapaccayena paccayo—  dānaṁ datvā, sīlaṁ samādiyitvā, uposathakammaṁ katvā taṁ assādeti abhinandati; taṁ ārabbha rāgo uppajjati, diṭṭhi uppajjati…pe…  domanassaṁ uppajjati; pubbe suciṇṇāni assādeti…pe…  jhānā vuṭṭhahitvā jhānaṁ assādeti…pe…  cakkhuṁ assādeti. Phoṭṭhabbe…  vatthuṁ…  asaṁkiliṭṭhasaṁkilesike khandhe assādeti abhinandati, taṁ ārabbha rāgo uppajjati…  domanassaṁ uppajjati. (2) </div>
</div>
<div class="q" id="p_36P1_2837"> <div class="p">
<span class="pN">2837</span>Asaṁkiliṭṭhaasaṁkilesiko dhammo asaṁkiliṭṭhaasaṁkilesikassa dhammassa ārammaṇapaccayena paccayo—  nibbānaṁ maggassa, phalassa ārammaṇapaccayena paccayo. (1) </div>
</div>
<div class="q" id="p_36P1_2838"> <div class="p">
<span class="pN">2838</span>Asaṁkiliṭṭhaasaṁkilesiko dhammo asaṁkiliṭṭhasaṁkilesikassa dhammassa ārammaṇapaccayena paccayo—  ariyā maggā vuṭṭhahitvā maggaṁ paccavekkhanti, phalaṁ paccavekkhanti, nibbānaṁ paccavekkhanti. Nibbānaṁ gotrabhussa, vodānassa, āvajjanāya ārammaṇapaccayena paccayo. Ariyā cetopariyañāṇena asaṁkiliṭṭhaasaṁkilesikacittasamaṅgissa cittaṁ jānanti. Asaṁkiliṭṭhaasaṁkilesikā khandhā cetopariyañāṇassa, pubbenivāsānussatiñāṇassa, anāgataṁsañāṇassa, āvajjanāya ārammaṇapaccayena paccayo. (2) </div>
</div>
</html>

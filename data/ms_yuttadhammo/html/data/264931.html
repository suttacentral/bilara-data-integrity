<html>
<div class="i"> Hetu</div>
<div class="h">Āsavagocchaka</div>
<div class="h">Āsavasāsavaduka</div>
<div class="h">Paṭiccavāra</div>
<div class="h">Paccayānulomādi</div>
<div class="h">Vibhaṅgavāra</div>
<div class="h">Hetu</div>
<div class="q" id="p_38P2_1257"> <div class="divNumber">109.</div> <div class="p">
<span class="pN">1257</span>Āsavañceva sāsavañca dhammaṁ paṭicca āsavo ceva sāsavo ca dhammo uppajjati hetupaccayā— kāmāsavaṁ paṭicca diṭṭhāsavo avijjāsavo (cakkaṁ bandhitabbaṁ) bhavāsavaṁ paṭicca avijjāsavo (cakkaṁ bandhitabbaṁ) diṭṭhāsavaṁ paṭicca avijjāsavo. (1) </div>
</div>
<div class="q" id="p_38P2_1258"> <div class="p">
<span class="pN">1258</span>Āsavañceva sāsavañca dhammaṁ paṭicca sāsavo ceva no ca āsavo dhammo uppajjati hetupaccayā— āsave paṭicca sampayuttakā khandhā cittasamuṭṭhānañca rūpaṁ. (2) </div>
</div>
<div class="q" id="p_38P2_1259"> <div class="p">
<span class="pN">1259</span>Āsavañceva sāsavañca dhammaṁ paṭicca āsavo ceva sāsavo ca sāsavo ceva no ca āsavo ca dhammā uppajjanti hetupaccayā— kāmāsavaṁ paṭicca diṭṭhāsavo avijjāsavo sampayuttakā khandhā cittasamuṭṭhānañca rūpaṁ, bhavāsavaṁ. (Cakkaṁ bandhitabbaṁ.) (3) </div>
</div>
<div class="q" id="p_38P2_1260"> <div class="divNumber">110.</div> <div class="p">
<span class="pN">1260</span>Sāsavañceva no ca āsavaṁ dhammaṁ paṭicca sāsavo ceva no ca āsavo dhammo uppajjati hetupaccayā— sāsavañceva no ca āsavaṁ ekaṁ khandhaṁ paṭicca tayo khandhā cittasamuṭṭhānañca rūpaṁ…pe… dve khandhe…pe… paṭisandhikkhaṇe…pe… khandhe paṭicca vatthu, vatthuṁ paṭicca khandhā, ekaṁ mahābhūtaṁ…pe…. (1) </div>
</div>
<div class="q" id="p_38P2_1261"> <div class="p">
<span class="pN">1261</span>Sāsavañceva no ca āsavaṁ dhammaṁ paṭicca āsavo ceva sāsavo ca dhammo uppajjati hetupaccayā— sāsave ceva no ca āsave khandhe paṭicca āsavā. (2) </div>
</div>
<div class="q" id="p_38P2_1262"> <div class="p">
<span class="pN">1262</span>Sāsavañceva no ca āsavaṁ dhammaṁ paṭicca āsavo ceva sāsavo ca sāsavo ceva no ca āsavo ca dhammā uppajjanti hetupaccayā— sāsavañceva no ca āsavaṁ ekaṁ khandhaṁ paṭicca tayo khandhā āsavā ca cittasamuṭṭhānañca rūpaṁ…pe… dve khandhe…pe…. (3) </div>
</div>
<div class="q" id="p_38P2_1263"> <div class="divNumber">111.</div> <div class="p">
<span class="pN">1263</span>Āsavañceva sāsavañca sāsavañceva no ca āsavañca dhammaṁ paṭicca āsavo ceva sāsavo ca dhammo uppajjati hetupaccayā— kāmāsavañca sampayuttake ca khandhe paṭicca diṭṭhāsavo avijjāsavo. (Evaṁ cakkaṁ bandhitabbaṁ.) (1) </div>
</div>
<div class="q" id="p_38P2_1264"> <div class="p">
<span class="pN">1264</span>Āsavañceva sāsavañca sāsavañceva no ca āsavañca dhammaṁ paṭicca sāsavo ceva no ca āsavo dhammo uppajjati hetupaccayā— sāsavañceva no ca āsavaṁ ekaṁ khandhañca āsave ca paṭicca tayo khandhā cittasamuṭṭhānañca rūpaṁ…pe… dve khandhe ca…pe…. (2) </div>
</div>
<div class="q" id="p_38P2_1265"> <div class="p">
<span class="pN">1265</span>Āsavañceva sāsavañca sāsavañceva no ca āsavañca dhammaṁ paṭicca āsavo ceva sāsavo ca sāsavo ceva no ca āsavo ca dhammā uppajjanti hetupaccayā— sāsavañceva no ca āsavaṁ ekaṁ khandhañca kāmāsavañca paṭicca tayo khandhā diṭṭhāsavo avijjāsavo cittasamuṭṭhānañca rūpaṁ…pe… dve khandhe ca…pe…. (Cakkaṁ. Saṁkhittaṁ.) (3) </div>
</div>
</html>

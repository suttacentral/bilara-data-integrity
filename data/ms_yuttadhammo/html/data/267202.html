<html>
<div class="i">7.8 Ambadāyakattheraapadāna</div>
<div class="h">Sakacintaniyavagga</div>
<div class="h">Ambadāyakattheraapadāna</div>
<div class="q" id="p_20Ap1_1557"> <div class="divNumber">53.</div> <div class="p"> <table class="singleColumn"> <tr> <td> <div class="pN">1557</div> <div class="G">“Anomadassī bhagavā,</div> </td> </tr> <tr> <td> <div class="G">nisinno pabbatantare;</div> </td> </tr> <tr> <td> <div class="G">Mettāya aphari loke,</div> </td> </tr> <tr> <td> <div class="G">appamāṇe nirūpadhi.</div> </td> </tr> </table> </div>
</div>
<div class="q" id="p_20Ap1_1558"> <div class="divNumber">54.</div> <div class="p"> <table class="singleColumn"> <tr> <td> <div class="pN">1558</div> <div class="G">Kapi ahaṁ tadā āsiṁ,</div> </td> </tr> <tr> <td> <div class="G">himavante naguttame;</div> </td> </tr> <tr> <td> <div class="G">Disvā anomadassiṁ taṁ,</div> </td> </tr> <tr> <td> <div class="G">buddhe cittaṁ pasādayiṁ.</div> </td> </tr> </table> </div>
</div>
<div class="q" id="p_20Ap1_1559"> <div class="divNumber">55.</div> <div class="p"> <table class="singleColumn"> <tr> <td> <div class="pN">1559</div> <div class="G">Avidūre himavantassa,</div> </td> </tr> <tr> <td> <div class="G">ambāsuṁ phalino tadā;</div> </td> </tr> <tr> <td> <div class="G">Tato pakkaṁ gahetvāna,</div> </td> </tr> <tr> <td> <div class="G">ambaṁ samadhukaṁ adaṁ.</div> </td> </tr> </table> </div>
</div>
<div class="q" id="p_20Ap1_1560"> <div class="divNumber">56.</div> <div class="p"> <table class="singleColumn"> <tr> <td> <div class="pN">1560</div> <div class="G">Taṁ me buddho viyākāsi,</div> </td> </tr> <tr> <td> <div class="G">anomadassī mahāmuni;</div> </td> </tr> <tr> <td> <div class="G">Iminā madhudānena,</div> </td> </tr> <tr> <td> <div class="G">ambadānena cūbhayaṁ.</div> </td> </tr> </table> </div>
</div>
<div class="q" id="p_20Ap1_1561"> <div class="divNumber">57.</div> <div class="p"> <table class="singleColumn"> <tr> <td> <div class="pN">1561</div> <div class="G">Sattapaññāsakappamhi,</div> </td> </tr> <tr> <td> <div class="G">devaloke ramissati;</div> </td> </tr> <tr> <td> <div class="G">Avasesesu kappesu,</div> </td> </tr> <tr> <td> <div class="G">vokiṇṇaṁ saṁsarissati.</div> </td> </tr> </table> </div>
</div>
<div class="q" id="p_20Ap1_1562"> <div class="divNumber">58.</div> <div class="p"> <table class="singleColumn"> <tr> <td> <div class="pN">1562</div> <div class="G">Khepetvā pāpakaṁ kammaṁ,</div> </td> </tr> <tr> <td> <div class="G">paripakkāya buddhiyā;</div> </td> </tr> <tr> <td> <div class="G">Vinipātamagantvāna,</div> </td> </tr> <tr> <td> <div class="G">kilese jhāpayissati.</div> </td> </tr> </table> </div>
</div>
<div class="q" id="p_20Ap1_1563"> <div class="divNumber">59.</div> <div class="p"> <table class="singleColumn"> <tr> <td> <div class="pN">1563</div> <div class="G">Damena uttamenāhaṁ,</div> </td> </tr> <tr> <td> <div class="G">damitomhi mahesinā;</div> </td> </tr> <tr> <td> <div class="G">Pattomhi acalaṁ ṭhānaṁ,</div> </td> </tr> <tr> <td> <div class="G">hitvā jayaparājayaṁ.</div> </td> </tr> </table> </div>
</div>
<div class="q" id="p_20Ap1_1564"> <div class="divNumber">60.</div> <div class="p"> <table class="singleColumn"> <tr> <td> <div class="pN">1564</div> <div class="G">Sattasattatikappasate,</div> </td> </tr> <tr> <td> <div class="G">ambaṭṭhajasanāmakā;</div> </td> </tr> <tr> <td> <div class="G">Catuddasa te rājāno,</div> </td> </tr> <tr> <td> <div class="G">cakkavattī mahabbalā.</div> </td> </tr> </table> </div>
</div>
<div class="q" id="p_20Ap1_1565"> <div class="divNumber">61.</div> <div class="p"> <table class="singleColumn"> <tr> <td> <div class="pN">1565</div> <div class="G">Paṭisambhidā catasso,</div> </td> </tr> <tr> <td> <div class="G">…pe…</div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_1566"> <div class="p">
<span class="pN">1566</span>Itthaṁ sudaṁ āyasmā ambadāyako thero imā gāthāyo abhāsitthāti. </div>
</div>
<div class="CENTER" id="p_20Ap1_1567">
<span class="pN">1567</span>Ambadāyakattherassāpadānaṁ aṭṭhamaṁ.</div>
</html>

<html>
<div class="i">33.2 Pulinapūjakattheraapadāna</div>
<div class="h">Umāpupphiyavagga</div>
<div class="h">Pulinapūjakattheraapadāna</div>
<div class="q" id="p_20Ap1_3594"> <div class="divNumber">7.</div> <div class="p"> <table class="singleColumn"> <tr> <td> <div class="pN">3594</div> <div class="G">“Kakudhaṁ vilasantaṁva,</div> </td> </tr> <tr> <td> <div class="G">nisabhājāniyaṁ yathā;</div> </td> </tr> <tr> <td> <div class="G">Osadhiṁva virocantaṁ,</div> </td> </tr> <tr> <td> <div class="G">obhāsantaṁ narāsabhaṁ.</div> </td> </tr> </table> </div>
</div>
<div class="q" id="p_20Ap1_3595"> <div class="divNumber">8.</div> <div class="p"> <table class="singleColumn"> <tr> <td> <div class="pN">3595</div> <div class="G">Añjaliṁ paggahetvāna,</div> </td> </tr> <tr> <td> <div class="G">avandiṁ satthuno ahaṁ;</div> </td> </tr> <tr> <td> <div class="G">Satthāraṁ parivaṇṇesiṁ,</div> </td> </tr> <tr> <td> <div class="G">sakakammena tosayiṁ.</div> </td> </tr> </table> </div>
</div>
<div class="q" id="p_20Ap1_3596"> <div class="divNumber">9.</div> <div class="p"> <table class="singleColumn"> <tr> <td> <div class="pN">3596</div> <div class="G">Susuddhaṁ pulinaṁ gayha,</div> </td> </tr> <tr> <td> <div class="G">gatamagge samokiriṁ;</div> </td> </tr> <tr> <td> <div class="G">Ucchaṅgena gahetvāna,</div> </td> </tr> <tr> <td> <div class="G">vipassissa mahesino.</div> </td> </tr> </table> </div>
</div>
<div class="q" id="p_20Ap1_3597"> <div class="divNumber">10.</div> <div class="p"> <table class="singleColumn"> <tr> <td> <div class="pN">3597</div> <div class="G">Tato upaḍḍhapulinaṁ,</div> </td> </tr> <tr> <td> <div class="G">vippasannena cetasā;</div> </td> </tr> <tr> <td> <div class="G">Divāvihāre osiñciṁ,</div> </td> </tr> <tr> <td> <div class="G">dvipadindassa tādino.</div> </td> </tr> </table> </div>
</div>
<div class="q" id="p_20Ap1_3598"> <div class="divNumber">11.</div> <div class="p"> <table class="singleColumn"> <tr> <td> <div class="pN">3598</div> <div class="G">Ekanavutito kappe,</div> </td> </tr> <tr> <td> <div class="G">pulinaṁ yamasiñcahaṁ;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">pulinassa idaṁ phalaṁ.</div> </td> </tr> </table> </div>
</div>
<div class="q" id="p_20Ap1_3599"> <div class="divNumber">12.</div> <div class="p"> <table class="singleColumn"> <tr> <td> <div class="pN">3599</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_3600"> <div class="p">
<span class="pN">3600</span>Itthaṁ sudaṁ āyasmā pulinapūjako thero imā gāthāyo abhāsitthāti. </div>
</div>
<div class="CENTER" id="p_20Ap1_3601">
<span class="pN">3601</span>Pulinapūjakattherassāpadānaṁ dutiyaṁ.</div>
</html>

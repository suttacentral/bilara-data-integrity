<html>
<div class="i"> Nahetu</div>
<div class="h">Sekkhattika</div>
<div class="h">Paccayavāra</div>
<div class="h">Paccayapaccanīya</div>
<div class="h">Vibhaṅgavāra</div>
<div class="h">Nahetu</div>
<div class="q" id="p_37P1_1729"> <div class="divNumber">25.</div> <div class="p">
<span class="pN">1729</span>Nevasekkhanāsekkhaṁ dhammaṁ paccayā nevasekkhanāsekkho dhammo uppajjati nahetupaccayā—  ahetukaṁ nevasekkhanāsekkhaṁ ekaṁ khandhaṁ paccayā tayo khandhā cittasamuṭṭhānañca rūpaṁ…pe…  dve khandhā. Ahetukapaṭisandhikkhaṇe…pe…  khandhe paccayā vatthu, vatthuṁ paccayā khandhā, ekaṁ mahābhūtaṁ paccayā…pe…  bāhiraṁ…  āhārasamuṭṭhānaṁ…  utusamuṭṭhānaṁ…  asaññasattānaṁ…pe…  cakkhāyatanaṁ paccayā cakkhuviññāṇaṁ…pe…  kāyāyatanaṁ paccayā kāyaviññāṇaṁ, vatthuṁ paccayā ahetukā nevasekkhanāsekkhā khandhā, vicikicchāsahagate uddhaccasahagate khandhe ca vatthuñca paccayā vicikicchāsahagato uddhaccasahagato moho. (1) </div>
</div>
</html>

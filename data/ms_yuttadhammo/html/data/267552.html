<html>
<div class="i">42.8 Yāgudāyakattheraapadāna</div>
<div class="h">Bhaddālivagga</div>
<div class="h">Yāgudāyakattheraapadāna</div>
<div class="q" id="p_20Ap1_5412"> <div class="divNumber">149.</div> <div class="p"> <table class="singleColumn"> <tr> <td> <div class="pN">5412</div> <div class="G">“Atithiṁ me gahetvāna,</div> </td> </tr> <tr> <td> <div class="G">agacchiṁ gāmakaṁ tadā;</div> </td> </tr> <tr> <td> <div class="G">Sampuṇṇanadikaṁ disvā,</div> </td> </tr> <tr> <td> <div class="G">saṁghārāmaṁ upāgamiṁ.</div> </td> </tr> </table> </div>
</div>
<div class="q" id="p_20Ap1_5413"> <div class="divNumber">150.</div> <div class="p"> <table class="singleColumn"> <tr> <td> <div class="pN">5413</div> <div class="G">Āraññakā dhutadharā,</div> </td> </tr> <tr> <td> <div class="G">jhāyino lūkhacīvarā;</div> </td> </tr> <tr> <td> <div class="G">Vivekābhiratā dhīrā,</div> </td> </tr> <tr> <td> <div class="G">saṁghārāme vasanti te.</div> </td> </tr> </table> </div>
</div>
<div class="q" id="p_20Ap1_5414"> <div class="divNumber">151.</div> <div class="p"> <table class="singleColumn"> <tr> <td> <div class="pN">5414</div> <div class="G">Gati tesaṁ upacchinnā,</div> </td> </tr> <tr> <td> <div class="G">suvimuttāna tādinaṁ;</div> </td> </tr> <tr> <td> <div class="G">Piṇḍāya te na gacchanti,</div> </td> </tr> <tr> <td> <div class="G">oruddhanaditāya hi.</div> </td> </tr> </table> </div>
</div>
<div class="q" id="p_20Ap1_5415"> <div class="divNumber">152.</div> <div class="p"> <table class="singleColumn"> <tr> <td> <div class="pN">5415</div> <div class="G">Pasannacitto sumano,</div> </td> </tr> <tr> <td> <div class="G">vedajāto katañjalī;</div> </td> </tr> <tr> <td> <div class="G">Taṇḍulaṁ me gahetvāna,</div> </td> </tr> <tr> <td> <div class="G">yāgudānaṁ adāsahaṁ.</div> </td> </tr> </table> </div>
</div>
<div class="q" id="p_20Ap1_5416"> <div class="divNumber">153.</div> <div class="p"> <table class="singleColumn"> <tr> <td> <div class="pN">5416</div> <div class="G">Pañcannaṁ yāguṁ datvāna,</div> </td> </tr> <tr> <td> <div class="G">pasanno sehi pāṇibhi;</div> </td> </tr> <tr> <td> <div class="G">Sakakammābhiraddhohaṁ,</div> </td> </tr> <tr> <td> <div class="G">tāvatiṁsamagacchahaṁ.</div> </td> </tr> </table> </div>
</div>
<div class="q" id="p_20Ap1_5417"> <div class="divNumber">154.</div> <div class="p"> <table class="singleColumn"> <tr> <td> <div class="pN">5417</div> <div class="G">Maṇimayañca me byamhaṁ,</div> </td> </tr> <tr> <td> <div class="G">nibbatti tidase gaṇe;</div> </td> </tr> <tr> <td> <div class="G">Nārīgaṇehi sahito,</div> </td> </tr> <tr> <td> <div class="G">modāmi byamhamuttame.</div> </td> </tr> </table> </div>
</div>
<div class="q" id="p_20Ap1_5418"> <div class="divNumber">155.</div> <div class="p"> <table class="singleColumn"> <tr> <td> <div class="pN">5418</div> <div class="G">Tettiṁsakkhattuṁ devindo,</div> </td> </tr> <tr> <td> <div class="G">devarajjamakārayiṁ;</div> </td> </tr> <tr> <td> <div class="G">Tiṁsakkhattuṁ cakkavattī,</div> </td> </tr> <tr> <td> <div class="G">mahārajjamakārayiṁ.</div> </td> </tr> </table> </div>
</div>
<div class="q" id="p_20Ap1_5419"> <div class="divNumber">156.</div> <div class="p"> <table class="singleColumn"> <tr> <td> <div class="pN">5419</div> <div class="G">Padesarajjaṁ vipulaṁ,</div> </td> </tr> <tr> <td> <div class="G">gaṇanāto asaṅkhiyaṁ;</div> </td> </tr> <tr> <td> <div class="G">Devaloke manusse vā,</div> </td> </tr> <tr> <td> <div class="G">anubhotvā sayaṁ ahaṁ.</div> </td> </tr> </table> </div>
</div>
<div class="q" id="p_20Ap1_5420"> <div class="divNumber">157.</div> <div class="p"> <table class="singleColumn"> <tr> <td> <div class="pN">5420</div> <div class="G">Pacchime bhave sampatte,</div> </td> </tr> <tr> <td> <div class="G">pabbajiṁ anagāriyaṁ;</div> </td> </tr> <tr> <td> <div class="G">Saha oropite kese,</div> </td> </tr> <tr> <td> <div class="G">sabbaṁ sampaṭivijjhahaṁ.</div> </td> </tr> </table> </div>
</div>
<div class="q" id="p_20Ap1_5421"> <div class="divNumber">158.</div> <div class="p"> <table class="singleColumn"> <tr> <td> <div class="pN">5421</div> <div class="G">Khayato vayato cāpi,</div> </td> </tr> <tr> <td> <div class="G">sammasanto kaḷevaraṁ;</div> </td> </tr> <tr> <td> <div class="G">Pure sikkhāpadādānā,</div> </td> </tr> <tr> <td> <div class="G">arahattamapāpuṇiṁ.</div> </td> </tr> </table> </div>
</div>
<div class="q" id="p_20Ap1_5422"> <div class="divNumber">159.</div> <div class="p"> <table class="singleColumn"> <tr> <td> <div class="pN">5422</div> <div class="G">Sudinnaṁ me dānavaraṁ,</div> </td> </tr> <tr> <td> <div class="G">vāṇijjaṁ sampayojitaṁ;</div> </td> </tr> <tr> <td> <div class="G">Teneva yāgudānena,</div> </td> </tr> <tr> <td> <div class="G">pattomhi acalaṁ padaṁ.</div> </td> </tr> </table> </div>
</div>
<div class="q" id="p_20Ap1_5423"> <div class="divNumber">160.</div> <div class="p"> <table class="singleColumn"> <tr> <td> <div class="pN">5423</div> <div class="G">Sokaṁ pariddavaṁ byādhiṁ,</div> </td> </tr> <tr> <td> <div class="G">darathaṁ cittatāpanaṁ;</div> </td> </tr> <tr> <td> <div class="G">Nābhijānāmi uppannaṁ,</div> </td> </tr> <tr> <td> <div class="G">yāgudānassidaṁ phalaṁ.</div> </td> </tr> </table> </div>
</div>
<div class="q" id="p_20Ap1_5424"> <div class="divNumber">161.</div> <div class="p"> <table class="singleColumn"> <tr> <td> <div class="pN">5424</div> <div class="G">Yāguṁ saṁghassa datvāna,</div> </td> </tr> <tr> <td> <div class="G">puññakkhette anuttare;</div> </td> </tr> <tr> <td> <div class="G">Pañcānisaṁse anubhomi,</div> </td> </tr> <tr> <td> <div class="G">aho yāgusuyiṭṭhatā.</div> </td> </tr> </table> </div>
</div>
<div class="q" id="p_20Ap1_5425"> <div class="divNumber">162.</div> <div class="p"> <table class="singleColumn"> <tr> <td> <div class="pN">5425</div> <div class="G">Abyādhitā rūpavatā,</div> </td> </tr> <tr> <td> <div class="G">khippaṁ dhammanisantitā;</div> </td> </tr> <tr> <td> <div class="G">Lābhitā annapānassa,</div> </td> </tr> <tr> <td> <div class="G">āyu pañcamakaṁ mama.</div> </td> </tr> </table> </div>
</div>
<div class="q" id="p_20Ap1_5426"> <div class="divNumber">163.</div> <div class="p"> <table class="singleColumn"> <tr> <td> <div class="pN">5426</div> <div class="G">Yo koci vedaṁ janayaṁ,</div> </td> </tr> <tr> <td> <div class="G">saṁghe yāguṁ dadeyya so;</div> </td> </tr> <tr> <td> <div class="G">Imāni pañca ṭhānāni,</div> </td> </tr> <tr> <td> <div class="G">paṭigaṇheyya paṇḍito.</div> </td> </tr> </table> </div>
</div>
<div class="q" id="p_20Ap1_5427"> <div class="divNumber">164.</div> <div class="p"> <table class="singleColumn"> <tr> <td> <div class="pN">5427</div> <div class="G">Karaṇīyaṁ kataṁ sabbaṁ,</div> </td> </tr> <tr> <td> <div class="G">bhavā ugghāṭitā mayā;</div> </td> </tr> <tr> <td> <div class="G">Sabbāsavā parikkhīṇā,</div> </td> </tr> <tr> <td> <div class="G">natthi dāni punabbhavo.</div> </td> </tr> </table> </div>
</div>
<div class="q" id="p_20Ap1_5428"> <div class="divNumber">165.</div> <div class="p"> <table class="singleColumn"> <tr> <td> <div class="pN">5428</div> <div class="G">So ahaṁ vicarissāmi,</div> </td> </tr> <tr> <td> <div class="G">gāmā gāmaṁ purā puraṁ;</div> </td> </tr> <tr> <td> <div class="G">Namassamāno sambuddhaṁ,</div> </td> </tr> <tr> <td> <div class="G">dhammassa ca sudhammataṁ.</div> </td> </tr> </table> </div>
</div>
<div class="q" id="p_20Ap1_5429"> <div class="divNumber">166.</div> <div class="p"> <table class="singleColumn"> <tr> <td> <div class="pN">5429</div> <div class="G">Tiṁsakappasahassamhi,</div> </td> </tr> <tr> <td> <div class="G">yaṁ dānamadadiṁ tadā;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">yāgudānassidaṁ phalaṁ.</div> </td> </tr> </table> </div>
</div>
<div class="q" id="p_20Ap1_5430"> <div class="divNumber">167.</div> <div class="p"> <table class="singleColumn"> <tr> <td> <div class="pN">5430</div> <div class="G">Kilesā jhāpitā mayhaṁ,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">viharāmi anāsavo.</div> </td> </tr> </table> </div>
</div>
<div class="q" id="p_20Ap1_5431"> <div class="divNumber">168.</div> <div class="p"> <table class="singleColumn"> <tr> <td> <div class="pN">5431</div> <div class="G">Svāgataṁ vata me āsi,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṁ buddhassa sāsanaṁ.</div> </td> </tr> </table> </div>
</div>
<div class="q" id="p_20Ap1_5432"> <div class="divNumber">169.</div> <div class="p"> <table class="singleColumn"> <tr> <td> <div class="pN">5432</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_5433"> <div class="p">
<span class="pN">5433</span>Itthaṁ sudaṁ āyasmā yāgudāyako thero imā gāthāyo abhāsitthāti. </div>
</div>
<div class="CENTER" id="p_20Ap1_5434">
<span class="pN">5434</span>Yāgudāyakattherassāpadānaṁ aṭṭhamaṁ.</div>
</html>

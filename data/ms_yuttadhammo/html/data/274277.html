<html>
<div class="i">11.1.53 Sītavalāhakasutta</div>
<div class="h">Valāhakasaṁyutta</div>
<div class="h">Valāhakavagga</div>
<div class="h">Sītavalāhakasutta</div>
<div class="q" id="p_13S3_1224"> <div class="divNumber">602.</div> <div class="p">
<span class="pN">1224</span>Sāvatthinidānaṁ. Ekamantaṁ nisinno kho so bhikkhu bhagavantaṁ etadavoca— “ko nu kho, bhante, hetu, ko paccayo, yenekadā sītaṁ hotī”ti? “Santi, bhikkhu, sītavalāhakā nāma devā. Tesaṁ yadā evaṁ hoti— ‘yannūna mayaṁ sakāya ratiyā vaseyyāmā’ti, tesaṁ taṁ cetopaṇidhimanvāya sītaṁ hoti. Ayaṁ kho, bhikkhu, hetu, ayaṁ paccayo, yenekadā sītaṁ hotī”ti. </div>
</div>
<div class="CENTER" id="p_13S3_1225">
<span class="pN">1225</span>Tepaññāsamaṁ.</div>
</html>

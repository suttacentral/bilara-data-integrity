<html>
<div class="i"> Vippayutta</div>
<div class="h">Vitakkattika</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Vippayutta</div>
<div class="q" id="p_37P1_554"> <div class="divNumber">127.</div> <div class="p">
<span class="pN">554</span>Savitakkasavicāro dhammo avitakkaavicārassa dhammassa vippayuttapaccayena paccayo—  sahajātaṁ, pacchājātaṁ. <span class="bold">Sahajātā</span>—  savitakkasavicārā khandhā cittasamuṭṭhānānaṁ rūpānaṁ vippayuttapaccayena paccayo. Paṭisandhikkhaṇe savitakkasavicārā khandhā kaṭattārūpānaṁ vippayuttapaccayena paccayo. <span class="bold">Pacchājātā</span>—  savitakkasavicārā khandhā purejātassa imassa kāyassa vippayuttapaccayena paccayo. (1) </div>
</div>
<div class="q" id="p_37P1_555"> <div class="p">
<span class="pN">555</span>Avitakkavicāramatto dhammo avitakkaavicārassa dhammassa vippayuttapaccayena paccayo—  sahajātaṁ, pacchājātaṁ. <span class="bold">Sahajātā</span>—  avitakkavicāramattā khandhā cittasamuṭṭhānānaṁ rūpānaṁ vippayuttapaccayena paccayo, vitakko cittasamuṭṭhānānaṁ rūpānaṁ vippayuttapaccayena paccayo. Paṭisandhikkhaṇe avitakkavicāramattā khandhā kaṭattārūpānaṁ vippayuttapaccayena paccayo. Vitakko kaṭattārūpānaṁ vippayuttapaccayena paccayo. <span class="bold">Pacchājātā</span>—  avitakkavicāramattā khandhā ca vitakko ca purejātassa imassa kāyassa vippayuttapaccayena paccayo. (1) </div>
</div>
<div class="q" id="p_37P1_556"> <div class="divNumber">128.</div> <div class="p">
<span class="pN">556</span>Avitakkaavicāro dhammo avitakkaavicārassa dhammassa vippayuttapaccayena paccayo—  sahajātaṁ, purejātaṁ, pacchājātaṁ. <span class="bold">Sahajātā</span>—  avitakkaavicārā khandhā cittasamuṭṭhānānaṁ rūpānaṁ vippayuttapaccayena paccayo. Vicāro cittasamuṭṭhānānaṁ rūpānaṁ vippayuttapaccayena paccayo. Paṭisandhikkhaṇe avitakkaavicārā khandhā kaṭattārūpānaṁ vippayuttapaccayena paccayo. Vicāro kaṭattārūpānaṁ vippayuttapaccayena paccayo; khandhā vatthussa vippayuttapaccayena paccayo, vatthu khandhānaṁ vippayuttapaccayena paccayo; vicāro vatthussa vippayuttapaccayena paccayo; vatthu vicārassa vippayuttapaccayena paccayo. <span class="bold">Purejātaṁ</span>—  cakkhāyatanaṁ cakkhuviññāṇassa vippayuttapaccayena paccayo…pe…  kāyāyatanaṁ kāyaviññāṇassa vippayuttapaccayena paccayo, vatthu avitakkaavicārānaṁ khandhānaṁ vicārassa ca vippayuttapaccayena paccayo. <span class="bold">Pacchājātā</span>—  avitakkaavicārā khandhā ca vicāro ca purejātassa imassa kāyassa vippayuttapaccayena paccayo. (1) </div>
</div>
<div class="q" id="p_37P1_557"> <div class="p">
<span class="pN">557</span>Avitakkaavicāro dhammo savitakkasavicārassa dhammassa vippayuttapaccayena paccayo—  sahajātaṁ, purejātaṁ. <span class="bold">Sahajātaṁ</span>—  paṭisandhikkhaṇe vatthu savitakkasavicārānaṁ khandhānaṁ vippayuttapaccayena paccayo. <span class="bold">Purejātaṁ</span>—  vatthu savitakkasavicārānaṁ khandhānaṁ vippayuttapaccayena paccayo. (2) </div>
</div>
<div class="q" id="p_37P1_558"> <div class="p">
<span class="pN">558</span>Avitakkaavicāro dhammo avitakkavicāramattassa dhammassa vippayuttapaccayena paccayo—  sahajātaṁ, purejātaṁ. <span class="bold">Sahajātaṁ</span>—  paṭisandhikkhaṇe vatthu avitakkavicāramattānaṁ khandhānaṁ vitakkassa ca vippayuttapaccayena paccayo. <span class="bold">Purejātaṁ</span>—  vatthu avitakkavicāramattānaṁ khandhānaṁ vitakkassa ca vippayuttapaccayena paccayo. (3) </div>
</div>
<div class="q" id="p_37P1_559"> <div class="p">
<span class="pN">559</span>Avitakkaavicāro dhammo avitakkavicāramattassa ca avitakkaavicārassa ca dhammassa vippayuttapaccayena paccayo—  sahajātaṁ, purejātaṁ. <span class="bold">Sahajātaṁ</span>—  paṭisandhikkhaṇe vatthu avitakkavicāramattānaṁ khandhānaṁ vicārassa ca vippayuttapaccayena paccayo. <span class="bold">Purejātaṁ</span>—  vatthu avitakkavicāramattānaṁ khandhānaṁ vicārassa ca vippayuttapaccayena paccayo. (4) </div>
</div>
<div class="q" id="p_37P1_560"> <div class="p">
<span class="pN">560</span>Avitakkaavicāro dhammo savitakkasavicārassa ca avitakkavicāramattassa ca dhammassa vippayuttapaccayena paccayo—  sahajātaṁ, purejātaṁ. <span class="bold">Sahajātaṁ</span>—  paṭisandhikkhaṇe vatthu savitakkasavicārānaṁ khandhānaṁ vitakkassa ca vippayuttapaccayena paccayo. <span class="bold">Purejātaṁ</span>—  vatthu savitakkasavicārānaṁ khandhānaṁ vitakkassa ca vippayuttapaccayena paccayo. (5) </div>
</div>
<div class="q" id="p_37P1_561"> <div class="divNumber">129.</div> <div class="p">
<span class="pN">561</span>Avitakkavicāramatto ca avitakkaavicāro ca dhammā avitakkaavicārassa dhammassa vippayuttapaccayena paccayo—  sahajātaṁ, pacchājātaṁ. <span class="bold">Sahajātā</span>—  avitakkavicāramattā khandhā ca vicāro ca cittasamuṭṭhānānaṁ rūpānaṁ vippayuttapaccayena paccayo. Paṭisandhikkhaṇe avitakkavicāramattā khandhā ca vicāro ca kaṭattārūpānaṁ vippayuttapaccayena paccayo. <span class="bold">Pacchājātā</span>—  avitakkavicāramattā khandhā ca vicāro ca purejātassa imassa kāyassa vippayuttapaccayena paccayo. (1) </div>
</div>
<div class="q" id="p_37P1_562"> <div class="p">
<span class="pN">562</span>Savitakkasavicāro ca avitakkavicāramatto ca dhammā avitakkaavicārassa dhammassa vippayuttapaccayena paccayo—  sahajātaṁ, pacchājātaṁ. <span class="bold">Sahajātā</span>—  savitakkasavicārā khandhā ca vitakko ca cittasamuṭṭhānānaṁ rūpānaṁ vippayuttapaccayena paccayo. Paṭisandhikkhaṇe savitakkasavicārā khandhā ca vitakko ca kaṭattārūpānaṁ vippayuttapaccayena paccayo. <span class="bold">Pacchājātā</span>—  savitakkasavicārā khandhā ca vitakko ca purejātassa imassa kāyassa vippayuttapaccayena paccayo. (1) </div>
</div>
</html>

<html>
<div class="i">2.2.7 Subrahmasutta</div>
<div class="h">Devaputtasaṁyutta</div>
<div class="h">Anāthapiṇḍikavagga</div>
<div class="h">Subrahmasutta</div>
<div class="q" id="p_12S1_449"> <div class="divNumber">98.</div> <div class="p">
<span class="pN">449</span>Ekamantaṁ ṭhito kho subrahmā devaputto bhagavantaṁ gāthāya ajjhabhāsi—  </div>
</div>
<div class="q" id="p_12S1_450"> <div class="p"> <table class="singleColumn"> <tr> <td> <div class="pN">450</div> <div class="G">“Niccaṁ utrastamidaṁ cittaṁ,</div> </td> </tr> <tr> <td> <div class="G">niccaṁ ubbiggamidaṁ mano;</div> </td> </tr> <tr> <td> <div class="G">Anuppannesu kicchesu,</div> </td> </tr> <tr> <td> <div class="G">atho uppatitesu ca;</div> </td> </tr> <tr> <td> <div class="G">Sace atthi anutrastaṁ,</div> </td> </tr> <tr> <td> <div class="G">taṁ me akkhāhi pucchito”ti.</div> </td> </tr> </table> </div>
</div>
<div class="q" id="p_12S1_451"> <div class="p"> <table class="singleColumn"> <tr> <td> <div class="pN">451</div> <div class="G">“Nāññatra bojjhā tapasā,</div> </td> </tr> <tr> <td> <div class="G">nāññatrindriyasaṁvarā;</div> </td> </tr> <tr> <td> <div class="G">Nāññatra sabbanissaggā,</div> </td> </tr> <tr> <td> <div class="G">sotthiṁ passāmi pāṇinan”ti.</div> </td> </tr> </table> </div>
</div>
<div class="q" id="p_12S1_452"> <div class="p">
<span class="pN">452</span>Idamavoca…pe…  tatthevantaradhāyīti. </div>
</div>
</html>

<html>
<div class="i">2.2.3 Kāmaguṇasutta</div>
<div class="h">Dutiyapaṇṇāsaka</div>
<div class="h">Satipaṭṭhānavagga</div>
<div class="h">Kāmaguṇasutta</div>
<div class="q" id="p_17A9_442"> <div class="divNumber">65.</div> <div class="p">
<span class="pN">442</span>“Pañcime, bhikkhave, kāmaguṇā. Katame pañca? Cakkhuviññeyyā rūpā iṭṭhā kantā manāpā piyarūpā kāmūpasaṁhitā rajanīyā, sotaviññeyyā saddā…pe…  ghānaviññeyyā gandhā…  jivhāviññeyyā rasā…  kāyaviññeyyā phoṭṭhabbā iṭṭhā kantā manāpā piyarūpā kāmūpasaṁhitā rajanīyā. Ime kho, bhikkhave, pañca kāmaguṇā. </div>
</div>
<div class="q" id="p_17A9_443"> <div class="p">
<span class="pN">443</span>Imesaṁ kho, bhikkhave, pañcannaṁ kāmaguṇānaṁ pahānāya…pe…  ime cattāro satipaṭṭhānā bhāvetabbā”ti. </div>
</div>
<div class="CENTER" id="p_17A9_444">
<span class="pN">444</span>Tatiyaṁ.</div>
</html>

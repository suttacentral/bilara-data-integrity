<html>
<div class="i">1.9.1.1 Satthusutta</div>
<div class="h">Nidānasaṁyutta</div>
<div class="h">Antarapeyyāla</div>
<div class="h">Satthusuttādi</div>
<div class="h">Satthusutta</div>
<div class="q" id="p_12S2_570"> <div class="divNumber">73.</div> <div class="p">
<span class="pN">570</span>Sāvatthiyaṁ viharati. “Jarāmaraṇaṁ, bhikkhave, ajānatā apassatā yathābhūtaṁ jarāmaraṇe yathābhūtaṁ ñāṇāya satthā pariyesitabbo; jarāmaraṇasamudayaṁ ajānatā apassatā yathābhūtaṁ jarāmaraṇasamudaye yathābhūtaṁ ñāṇāya satthā pariyesitabbo; jarāmaraṇanirodhaṁ ajānatā apassatā yathābhūtaṁ jarāmaraṇanirodhe yathābhūtaṁ ñāṇāya satthā pariyesitabbo; jarāmaraṇanirodhagāminiṁ paṭipadaṁ ajānatā apassatā yathābhūtaṁ jarāmaraṇanirodhagāminiyā paṭipadāya yathābhūtaṁ ñāṇāya satthā pariyesitabbo”ti. (Suttanto eko.) (82:<span class="bold">353</span>) </div>
</div>
<div class="CENTER" id="p_12S2_571">
<span class="pN">571</span>Paṭhamaṁ.</div>
<div class="CENTER" id="p_12S2_572">
<span class="pN">572</span>(Sabbesaṁ peyyālo evaṁ vitthāretabbo.)</div>
</html>

<html>
<div class="i"> Nahetu</div>
<div class="h">Kilesagocchaka</div>
<div class="h">Kilesaduka</div>
<div class="h">Paccayavāra</div>
<div class="h">Paccayapaccanīya</div>
<div class="h">Vibhaṅgavāra</div>
<div class="h">Nahetu</div>
<div class="q" id="p_38P2_3843"> <div class="divNumber">13.</div> <div class="p">
<span class="pN">3843</span>Kilesaṁ dhammaṁ paccayā kileso dhammo uppajjati nahetupaccayā— vicikicchaṁ paccayā vicikicchāsahagato moho, uddhaccaṁ paccayā uddhaccasahagato moho. (1) </div>
</div>
<div class="q" id="p_38P2_3844"> <div class="p">
<span class="pN">3844</span>Nokilesaṁ dhammaṁ paccayā nokileso dhammo uppajjati nahetupaccayā (yāva asaññasattā)— cakkhāyatanaṁ paccayā cakkhuviññāṇaṁ…pe… kāyāyatanaṁ…pe… vatthuṁ paccayā ahetukā nokilesā khandhā. (1) </div>
</div>
<div class="q" id="p_38P2_3845"> <div class="p">
<span class="pN">3845</span>Nokilesaṁ dhammaṁ paccayā kileso dhammo uppajjati nahetupaccayā— vicikicchāsahagate uddhaccasahagate khandhe ca vatthuñca paccayā vicikicchāsahagato uddhaccasahagato moho. (2) </div>
</div>
<div class="q" id="p_38P2_3846"> <div class="p">
<span class="pN">3846</span>Kilesañca nokilesañca dhammaṁ paccayā kileso dhammo uppajjati nahetupaccayā— vicikicchañca sampayuttake ca khandhe vatthuñca paccayā vicikicchāsahagato moho, uddhaccañca sampayuttake ca khandhe vatthuñca paccayā uddhaccasahagato moho. (Saṁkhittaṁ.) (1) </div>
</div>
</html>

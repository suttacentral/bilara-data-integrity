<html>
<div class="i">1.7.1.8 Dutiyaokkhittacakkhusikkhāpada</div>
<div class="h">
Mahāvibhaṅga
</div>
<div class="h">
Sekhiyakaṇḍa
</div>
<div class="h">
Parimaṇḍalavagga
</div>
<div class="h">
Dutiyaokkhittacakkhusikkhāpada
</div>
<div class="q" id="p_2V_1720">
<div class="divNumber">
583.
</div>
<div class="p">
<span class="pN">1720</span>Tena samayena buddho bhagavā sāvatthiyaṁ viharati jetavane anāthapiṇḍikassa ārāme. Tena kho pana samayena chabbaggiyā bhikkhū tahaṁ tahaṁ olokentā antaraghare nisīdanti…pe… .
</div>
</div>
<div class="q" id="p_2V_1721">
<div class="p">
<span class="pN">1721</span><span class="bold">“Okkhittacakkhu antaraghare nisīdissāmīti sikkhā karaṇīyā”</span>ti. (<span class="italic">8</span>:<span class="bold">153</span>)
</div>
</div>
<div class="q" id="p_2V_1722">
<div class="p">
<span class="pN">1722</span>Okkhittacakkhunā antaraghare nisīditabbaṁ yugamattaṁ pekkhantena. Yo anādariyaṁ paṭicca tahaṁ tahaṁ olokento antaraghare nisīdati, āpatti dukkaṭassa.
</div>
</div>
<div class="q" id="p_2V_1723">
<div class="p">
<span class="pN">1723</span>Anāpatti—  asañcicca, assatiyā, ajānantassa, gilānassa, āpadāsu, ummattakassa, ādikammikassāti.
</div>
</div>
<div class="CENTER" id="p_2V_1724">
<span class="pN">1724</span>Aṭṭhamasikkhāpadaṁ niṭṭhitaṁ.
</div>
</html>

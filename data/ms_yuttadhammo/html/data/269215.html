<html>
<div class="i">4.3.2 Duddubhajātaka</div>
<div class="h">Catukkanipāta</div>
<div class="h">Kuṭidūsakavagga</div>
<div class="h">Duddubhajātaka</div>
<div class="q" id="p_22J_992"> <div class="divNumber">85.</div> <div class="p"> <table class="singleColumn"> <tr> <td> <div class="pN">992</div> <div class="G">“Duddubhāyati bhaddante,</div> </td> </tr> <tr> <td> <div class="G">yasmiṁ dese vasāmahaṁ;</div> </td> </tr> <tr> <td> <div class="G">Ahampetaṁ na jānāmi,</div> </td> </tr> <tr> <td> <div class="G">kimetaṁ duddubhāyati”.</div> </td> </tr> </table> </div>
</div>
<div class="q" id="p_22J_993"> <div class="divNumber">86.</div> <div class="p"> <table class="singleColumn"> <tr> <td> <div class="pN">993</div> <div class="G">“Beluvaṁ patitaṁ sutvā,</div> </td> </tr> <tr> <td> <div class="G">duddubhanti saso javi;</div> </td> </tr> <tr> <td> <div class="G">Sasassa vacanaṁ sutvā,</div> </td> </tr> <tr> <td> <div class="G">santattā migavāhinī.</div> </td> </tr> </table> </div>
</div>
<div class="q" id="p_22J_994"> <div class="divNumber">87.</div> <div class="p"> <table class="singleColumn"> <tr> <td> <div class="pN">994</div> <div class="G">Appatvā padaviññāṇaṁ,</div> </td> </tr> <tr> <td> <div class="G">paraghosānusārino;</div> </td> </tr> <tr> <td> <div class="G">Panādaparamā bālā,</div> </td> </tr> <tr> <td> <div class="G">te honti parapattiyā.</div> </td> </tr> </table> </div>
</div>
<div class="q" id="p_22J_995"> <div class="divNumber">88.</div> <div class="p"> <table class="singleColumn"> <tr> <td> <div class="pN">995</div> <div class="G">Ye ca sīlena sampannā,</div> </td> </tr> <tr> <td> <div class="G">paññāyūpasame ratā;</div> </td> </tr> <tr> <td> <div class="G">Ārakā viratā dhīrā,</div> </td> </tr> <tr> <td> <div class="G">na honti parapattiyā”ti.</div> </td> </tr> </table> </div>
</div>
<div class="CENTER" id="p_22J_996">
<span class="pN">996</span>Duddubhajātakaṁ dutiyaṁ.</div>
</html>

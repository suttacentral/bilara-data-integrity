<html>
<div class="i">26.7 Mañjaripūjakattheraapadāna</div>
<div class="h">Thomakavagga</div>
<div class="h">Mañjaripūjakattheraapadāna</div>
<div class="q" id="p_20Ap1_3128"> <div class="divNumber">23.</div> <div class="p"> <table class="singleColumn"> <tr> <td> <div class="pN">3128</div> <div class="G">“Mañjarikaṁ karitvāna,</div> </td> </tr> <tr> <td> <div class="G">rathiyaṁ paṭipajjahaṁ;</div> </td> </tr> <tr> <td> <div class="G">Addasaṁ samaṇānaggaṁ,</div> </td> </tr> <tr> <td> <div class="G">bhikkhusaṁghapurakkhataṁ.</div> </td> </tr> </table> </div>
</div>
<div class="q" id="p_20Ap1_3129"> <div class="divNumber">24.</div> <div class="p"> <table class="singleColumn"> <tr> <td> <div class="pN">3129</div> <div class="G">Pasannacitto sumano,</div> </td> </tr> <tr> <td> <div class="G">paramāya ca pītiyā;</div> </td> </tr> <tr> <td> <div class="G">Ubho hatthehi paggayha,</div> </td> </tr> <tr> <td> <div class="G">buddhassa abhiropayiṁ.</div> </td> </tr> </table> </div>
</div>
<div class="q" id="p_20Ap1_3130"> <div class="divNumber">25.</div> <div class="p"> <table class="singleColumn"> <tr> <td> <div class="pN">3130</div> <div class="G">Dvenavute ito kappe,</div> </td> </tr> <tr> <td> <div class="G">yaṁ pupphamabhipūjayiṁ;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">pupphapūjāyidaṁ phalaṁ.</div> </td> </tr> </table> </div>
</div>
<div class="q" id="p_20Ap1_3131"> <div class="divNumber">26.</div> <div class="p"> <table class="singleColumn"> <tr> <td> <div class="pN">3131</div> <div class="G">Ito tesattatikappe,</div> </td> </tr> <tr> <td> <div class="G">eko āsiṁ mahīpati;</div> </td> </tr> <tr> <td> <div class="G">Jotiyo nāma nāmena,</div> </td> </tr> <tr> <td> <div class="G">cakkavattī mahabbalo.</div> </td> </tr> </table> </div>
</div>
<div class="q" id="p_20Ap1_3132"> <div class="divNumber">27.</div> <div class="p"> <table class="singleColumn"> <tr> <td> <div class="pN">3132</div> <div class="G">Paṭisambhidā catasso,</div> </td> </tr> <tr> <td> <div class="G">…pe…</div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_3133"> <div class="p">
<span class="pN">3133</span>Itthaṁ sudaṁ āyasmā mañjaripūjako thero imā gāthāyo abhāsitthāti. </div>
</div>
<div class="CENTER" id="p_20Ap1_3134">
<span class="pN">3134</span>Mañjaripūjakattherassāpadānaṁ sattamaṁ.</div>
</html>

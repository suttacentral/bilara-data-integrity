<html>
<div class="i">8.2.1 Kappasahassasutta</div>
<div class="h">Anuruddhasaṁyutta</div>
<div class="h">Dutiyavagga</div>
<div class="h">Kappasahassasutta</div>
<div class="q" id="p_14S5_1592"> <div class="divNumber">909.</div> <div class="p">
<span class="pN">1592</span>Ekaṁ samayaṁ āyasmā anuruddho sāvatthiyaṁ viharati jetavane anāthapiṇḍikassa ārāme. Atha kho sambahulā bhikkhū yenāyasmā anuruddho tenupasaṅkamiṁsu; upasaṅkamitvā āyasmatā anuruddhena saddhiṁ…pe…  ekamantaṁ nisinnā kho te bhikkhū āyasmantaṁ anuruddhaṁ etadavocuṁ—  </div>
</div>
<div class="q" id="p_14S5_1593"> <div class="p">
<span class="pN">1593</span>“Katamesaṁ āyasmā anuruddho dhammānaṁ bhāvitattā bahulīkatattā mahābhiññataṁ patto”ti? “Catunnaṁ khvāhaṁ, āvuso, satipaṭṭhānānaṁ bhāvitattā bahulīkatattā mahābhiññataṁ patto. Katamesaṁ catunnaṁ? Idhāhaṁ, āvuso, kāye kāyānupassī viharāmi…pe…  vedanāsu…pe…  citte…pe…  dhammesu dhammānupassī viharāmi ātāpī sampajāno satimā, vineyya loke abhijjhādomanassaṁ—  imesaṁ khvāhaṁ, āvuso, catunnaṁ satipaṭṭhānānaṁ bhāvitattā bahulīkatattā mahābhiññataṁ patto. Imesañca panāhaṁ, āvuso, catunnaṁ satipaṭṭhānānaṁ bhāvitattā bahulīkatattā kappasahassaṁ anussarāmī”ti. </div>
</div>
<div class="CENTER" id="p_14S5_1594">
<span class="pN">1594</span>Paṭhamaṁ.</div>
</html>

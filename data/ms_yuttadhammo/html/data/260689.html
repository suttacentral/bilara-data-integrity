<html>
<div class="i"> Nahetu</div>
<div class="h">Saṁkiliṭṭhattika</div>
<div class="h">Paṭiccavāra</div>
<div class="h">Paccayapaccanīya</div>
<div class="h">Nahetu</div>
<div class="q" id="p_36P1_2817"> <div class="divNumber">4.</div> <div class="p">
<span class="pN">2817</span>Saṁkiliṭṭhasaṁkilesikaṁ dhammaṁ paṭicca saṁkiliṭṭhasaṁkilesiko dhammo uppajjati nahetupaccayā— vicikicchāsahagate uddhaccasahagate khandhe paṭicca vicikicchāsahagato uddhaccasahagato moho. (1) </div>
</div>
<div class="q" id="p_36P1_2818"> <div class="p">
<span class="pN">2818</span>Asaṁkiliṭṭhasaṁkilesikaṁ dhammaṁ paṭicca asaṁkiliṭṭhasaṁkilesiko dhammo uppajjati nahetupaccayā— ahetukaṁ asaṁkiliṭṭhasaṁkilesikaṁ ekaṁ khandhaṁ paṭicca tayo khandhā cittasamuṭṭhānañca rūpaṁ…pe… ahetukapaṭisandhikkhaṇe…pe… asaññasattānaṁ ekaṁ mahābhūtaṁ. (1) (Saṁkhittaṁ.) </div>
</div>
<div class="CENTER" id="p_36P1_2819">
<span class="pN">2819</span>(Yathā kusalattike vibhattaṁ, evaṁ vibhajitabbaṁ.)</div>
</html>

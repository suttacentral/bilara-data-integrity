<html>
<div class="i">3.1 Aparāsāmātherīgāthā</div>
<div class="h">Tikanipāta</div>
<div class="h">Aparāsāmātherīgāthā</div>
<div class="q" id="p_19Th2_70"> <div class="divNumber">39.</div> <div class="p"> <table class="singleColumn"> <tr> <td> <div class="pN">70</div> <div class="G">“Paṇṇavīsativassāni,</div> </td> </tr> <tr> <td> <div class="G">yato pabbajitāya me;</div> </td> </tr> <tr> <td> <div class="G">Nābhijānāmi cittassa,</div> </td> </tr> <tr> <td> <div class="G">samaṁ laddhaṁ kudācanaṁ.</div> </td> </tr> </table> </div>
</div>
<div class="q" id="p_19Th2_71"> <div class="divNumber">40.</div> <div class="p"> <table class="singleColumn"> <tr> <td> <div class="pN">71</div> <div class="G">Aladdhā cetaso santiṁ,</div> </td> </tr> <tr> <td> <div class="G">citte avasavattinī;</div> </td> </tr> <tr> <td> <div class="G">Tato saṁvegamāpādiṁ,</div> </td> </tr> <tr> <td> <div class="G">saritvā jinasāsanaṁ.</div> </td> </tr> </table> </div>
</div>
<div class="q" id="p_19Th2_72"> <div class="divNumber">41.</div> <div class="p"> <table class="singleColumn"> <tr> <td> <div class="pN">72</div> <div class="G">Bahūhi dukkhadhammehi,</div> </td> </tr> <tr> <td> <div class="G">appamādaratāya me;</div> </td> </tr> <tr> <td> <div class="G">Taṇhakkhayo anuppatto,</div> </td> </tr> <tr> <td> <div class="G">kataṁ buddhassa sāsanaṁ;</div> </td> </tr> <tr> <td> <div class="G">Ajja me sattamī ratti,</div> </td> </tr> <tr> <td> <div class="G">yato taṇhā visositā”ti.</div> </td> </tr> </table> </div>
</div>
<div class="CENTER" id="p_19Th2_73">
<span class="pN">73</span>…  Aparā sāmā therī… .</div>
</html>

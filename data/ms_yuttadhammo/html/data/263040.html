<html>
<div class="i"> Atthyādi</div>
<div class="h">Ācayagāmittika</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Atthyādi</div>
<div class="q" id="p_37P1_1621"> <div class="divNumber">65.</div> <div class="p">
<span class="pN">1621</span>Ācayagāmī dhammo ācayagāmissa dhammassa atthipaccayena paccayo— ācayagāmī eko khandho tiṇṇannaṁ khandhānaṁ…pe…. (1) </div>
</div>
<div class="q" id="p_37P1_1622"> <div class="p">
<span class="pN">1622</span>Ācayagāmī dhammo nevācayagāmināpacayagāmissa dhammassa atthipaccayena paccayo— sahajātaṁ, pacchājātaṁ. <span class="bold">Sahajātā</span>— ācayagāmī khandhā cittasamuṭṭhānānaṁ rūpānaṁ atthipaccayena paccayo. <span class="bold">Pacchājātā</span>— ācayagāmī khandhā purejātassa imassa kāyassa atthipaccayena paccayo. (2) </div>
</div>
<div class="q" id="p_37P1_1623"> <div class="p">
<span class="pN">1623</span>Ācayagāmī dhammo ācayagāmissa ca nevācayagāmināpacayagāmissa ca dhammassa atthipaccayena paccayo— ācayagāmī eko khandho tiṇṇannaṁ khandhānaṁ cittasamuṭṭhānānañca rūpānaṁ atthipaccayena paccayo…pe… dve khandhā…pe…. (3) </div>
</div>
<div class="q" id="p_37P1_1624"> <div class="p">
<span class="pN">1624</span>Apacayagāmī dhammo… tīṇi. (Ācayagāminayena kātabbaṁ.) </div>
</div>
<div class="q" id="p_37P1_1625"> <div class="divNumber">66.</div> <div class="p">
<span class="pN">1625</span>Nevācayagāmināpacayagāmī dhammo nevācayagāmināpacayagāmissa dhammassa atthipaccayena paccayo— sahajātaṁ, purejātaṁ, pacchājātaṁ, āhāraṁ, indriyaṁ. <span class="bold">Sahajāto</span>— nevācayagāmināpacayagāmī eko khandho tiṇṇannaṁ khandhānaṁ cittasamuṭṭhānānañca rūpānaṁ atthipaccayena paccayo…pe… dve khandhā…pe… paṭisandhikkhaṇe…pe… khandhā vatthussa atthipaccayena paccayo. Vatthu khandhānaṁ atthipaccayena paccayo. Ekaṁ mahābhūtaṁ…pe… bāhiraṁ… āhārasamuṭṭhānaṁ… utusamuṭṭhānaṁ… asaññasattānaṁ…pe…. <span class="bold">Purejātaṁ</span>— arahā cakkhuṁ…pe… vatthuṁ aniccato dukkhato anattato vipassati, dibbena cakkhunā rūpaṁ passati, dibbāya sotadhātuyā saddaṁ suṇāti, rūpāyatanaṁ cakkhuviññāṇassa…pe… phoṭṭhabbāyatanaṁ kāyaviññāṇassa…pe… cakkhāyatanaṁ cakkhuviññāṇassa…pe… kāyāyatanaṁ kāyaviññāṇassa…pe… vatthu nevācayagāmināpacayagāmīnaṁ khandhānaṁ atthipaccayena paccayo. <span class="bold">Pacchājātā</span>— nevācayagāmināpacayagāmī khandhā purejātassa imassa kāyassa atthipaccayena paccayo. <span class="bold">Kabaḷīkāro āhāro</span>— imassa kāyassa…pe…. <span class="bold">Rūpajīvitindriyaṁ</span>— kaṭattārūpānaṁ…pe…. (1) </div>
</div>
<div class="q" id="p_37P1_1626"> <div class="p">
<span class="pN">1626</span>Nevācayagāmināpacayagāmī dhammo ācayagāmissa dhammassa atthipaccayena paccayo. <span class="bold">Purejātaṁ</span>— sekkhā vā puthujjanā vā cakkhuṁ aniccato dukkhato anattato vipassanti, assādenti abhinandanti; taṁ ārabbha rāgo…pe… domanassaṁ uppajjati, sotaṁ…pe… vatthuṁ aniccato…pe… vipassanti, assādenti abhinandanti; taṁ ārabbha rāgo…pe… domanassaṁ uppajjati, dibbena cakkhunā rūpaṁ passati, dibbāya sotadhātuyā saddaṁ suṇāti, vatthu ācayagāmīnaṁ khandhānaṁ atthipaccayena paccayo. (2) </div>
</div>
<div class="q" id="p_37P1_1627"> <div class="p">
<span class="pN">1627</span>Nevācayagāmināpacayagāmī dhammo apacayagāmissa dhammassa atthipaccayena paccayo. <span class="bold">Purejātaṁ</span>— vatthu apacayagāmīnaṁ khandhānaṁ atthipaccayena paccayo. (3) </div>
</div>
<div class="q" id="p_37P1_1628"> <div class="divNumber">67.</div> <div class="p">
<span class="pN">1628</span>Ācayagāmī ca nevācayagāmināpacayagāmī ca dhammā ācayagāmissa dhammassa atthipaccayena paccayo— sahajātaṁ, purejātaṁ. <span class="bold">Sahajāto</span>— ācayagāmī eko khandho ca vatthu ca tiṇṇannaṁ khandhānaṁ atthipaccayena paccayo…pe… dve khandhā…pe…. (1) </div>
</div>
<div class="q" id="p_37P1_1629"> <div class="p">
<span class="pN">1629</span>Ācayagāmī ca nevācayagāmināpacayagāmī ca dhammā nevācayagāmināpacayagāmissa dhammassa atthipaccayena paccayo— sahajātaṁ, pacchājātaṁ, āhāraṁ, indriyaṁ. <span class="bold">Sahajātā</span>— ācayagāmī khandhā ca mahābhūtā ca cittasamuṭṭhānānaṁ rūpānaṁ atthipaccayena paccayo. <span class="bold">Pacchājātā</span>— ācayagāmī khandhā ca kabaḷīkāro āhāro ca imassa kāyassa atthipaccayena paccayo. <span class="bold">Pacchājātā</span>— ācayagāmī khandhā ca rūpajīvitindriyañca kaṭattārūpānaṁ atthipaccayena paccayo. (2) </div>
</div>
<div class="q" id="p_37P1_1630"> <div class="p">
<span class="pN">1630</span>Apacayagāmī ca nevācayagāmināpacayagāmī ca dhammā apacayagāmissa dhammassa atthipaccayena paccayo (dve kātabbā dassitanayena), natthipaccayena paccayo, vigatapaccayena paccayo, avigatapaccayena paccayo. </div>
</div>
</html>

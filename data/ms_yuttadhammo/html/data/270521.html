<html>
<div class="i">1.3.3.2 Dutiyacchakka</div>
<div class="h">Mahāvagga</div>
<div class="h">Ānāpānassatikathā</div>
<div class="h">Upakkilesañāṇaniddesa</div>
<div class="h">Dutiyacchakka</div>
<div class="q" id="p_26Ps_873"> <div class="divNumber">155.</div> <div class="p">
<span class="pN">873</span>Nimittaṁ āvajjato assāse cittaṁ vikampati— samādhissa paripantho. Assāsaṁ āvajjato nimitte cittaṁ vikampati— samādhissa paripantho. Nimittaṁ āvajjato passāse cittaṁ vikampati— samādhissa paripantho. Passāsaṁ āvajjato nimitte cittaṁ vikampati— samādhissa paripantho. Assāsaṁ āvajjato passāse cittaṁ vikampati— samādhissa paripantho. Passāsaṁ āvajjato assāse cittaṁ vikampati— samādhissa paripantho. </div>
</div>
<div class="q" id="p_26Ps_874"> <div class="p"> <table class="singleColumn"> <tr> <td> <div class="pN">874</div> <div class="G">Nimittaṁ āvajjamānassa,</div> </td> </tr> <tr> <td> <div class="G">assāse vikkhipate mano;</div> </td> </tr> <tr> <td> <div class="G">Assāsaṁ āvajjamānassa,</div> </td> </tr> <tr> <td> <div class="G">nimitte cittaṁ vikampati.</div> </td> </tr> </table> </div>
</div>
<div class="q" id="p_26Ps_875"> <div class="p"> <table class="singleColumn"> <tr> <td> <div class="pN">875</div> <div class="G">Nimittaṁ āvajjamānassa,</div> </td> </tr> <tr> <td> <div class="G">passāse vikkhipate mano;</div> </td> </tr> <tr> <td> <div class="G">Passāsaṁ āvajjamānassa,</div> </td> </tr> <tr> <td> <div class="G">nimitte cittaṁ vikampati.</div> </td> </tr> </table> </div>
</div>
<div class="q" id="p_26Ps_876"> <div class="p"> <table class="singleColumn"> <tr> <td> <div class="pN">876</div> <div class="G">Assāsaṁ āvajjamānassa,</div> </td> </tr> <tr> <td> <div class="G">passāse vikkhipate mano;</div> </td> </tr> <tr> <td> <div class="G">Passāsaṁ āvajjamānassa,</div> </td> </tr> <tr> <td> <div class="G">assāse cittaṁ vikampati.</div> </td> </tr> </table> </div>
</div>
<div class="q" id="p_26Ps_877"> <div class="p"> <table class="singleColumn"> <tr> <td> <div class="pN">877</div> <div class="G">Cha ete upakkilesā,</div> </td> </tr> <tr> <td> <div class="G">Ānāpānassatisamādhissa;</div> </td> </tr> <tr> <td> <div class="G">Yehi vikkhippamānassa,</div> </td> </tr> <tr> <td> <div class="G">No ca cittaṁ vimuccati;</div> </td> </tr> <tr> <td> <div class="G">Vimokkhaṁ appajānantā,</div> </td> </tr> <tr> <td> <div class="G">Te honti parapattiyāti.</div> </td> </tr> </table> </div>
</div>
</html>

<html>
<div class="i">2.3.1.6 Paccanīkapuggalokāsa</div>
<div class="h">Pavattivāra</div>
<div class="h">Uppādanirodhavāra</div>
<div class="h">Paccuppannavāra</div>
<div class="h">Paccanīkapuggalokāsa</div>
<div class="q" id="p_35Y9_732"> <div class="divNumber">173.</div> <div class="p">
<span class="pN">732</span>»  Yassa yattha kusalā dhammā na uppajjanti tassa tattha akusalā dhammā na nirujjhantīti? </div>
</div>
<div class="q" id="p_35Y9_733"> <div class="p">
<span class="pN">733</span>Akusalānaṁ bhaṅgakkhaṇe tesaṁ tattha kusalā dhammā na uppajjanti, no ca tesaṁ tattha akusalā dhammā na nirujjhanti. Kusalavippayuttacittassa uppādakkhaṇe akusalavippayuttacittassa bhaṅgakkhaṇe asaññasattānaṁ tesaṁ tattha kusalā ca dhammā na uppajjanti akusalā ca dhammā na nirujjhanti. </div>
</div>
<div class="q" id="p_35Y9_734"> <div class="p">
<span class="pN">734</span>«  Yassa vā pana yattha akusalā dhammā na nirujjhanti tassa tattha kusalā dhammā na uppajjantīti? </div>
</div>
<div class="q" id="p_35Y9_735"> <div class="p">
<span class="pN">735</span>Kusalānaṁ uppādakkhaṇe tesaṁ tattha akusalā dhammā na nirujjhanti, no ca tesaṁ tattha kusalā dhammā na uppajjanti. Akusalavippayuttacittassa bhaṅgakkhaṇe kusalavippayuttacittassa uppādakkhaṇe asaññasattānaṁ tesaṁ tattha akusalā ca dhammā na nirujjhanti kusalā ca dhammā na uppajjanti. </div>
</div>
<div class="q" id="p_35Y9_736"> <div class="p">
<span class="pN">736</span>»  Yassa yattha kusalā dhammā na uppajjanti tassa tattha abyākatā dhammā na nirujjhantīti? </div>
</div>
<div class="q" id="p_35Y9_737"> <div class="p">
<span class="pN">737</span>Sabbesaṁ cavantānaṁ pavatte cittassa bhaṅgakkhaṇe tesaṁ tattha kusalā dhammā na uppajjanti, no ca tesaṁ tattha abyākatā dhammā na nirujjhanti. Sabbesaṁ upapajjantānaṁ pavatte kusalavippayuttacittassa uppādakkhaṇe arūpe kusalākusalānaṁ bhaṅgakkhaṇe tesaṁ tattha kusalā ca dhammā na uppajjanti abyākatā ca dhammā na nirujjhanti. </div>
</div>
<div class="q" id="p_35Y9_738"> <div class="p">
<span class="pN">738</span>«  Yassa vā pana yattha abyākatā dhammā na nirujjhanti tassa tattha kusalā dhammā na uppajjantīti? </div>
</div>
<div class="q" id="p_35Y9_739"> <div class="p">
<span class="pN">739</span>Kusalānaṁ uppādakkhaṇe tesaṁ tattha abyākatā dhammā na nirujjhanti, no ca tesaṁ tattha kusalā dhammā na uppajjanti. Sabbesaṁ upapajjantānaṁ pavatte kusalavippayuttacittassa uppādakkhaṇe arūpe kusalākusalānaṁ bhaṅgakkhaṇe tesaṁ tattha abyākatā ca dhammā na nirujjhanti kusalā ca dhammā na uppajjanti. </div>
</div>
<div class="q" id="p_35Y9_740"> <div class="divNumber">174.</div> <div class="p">
<span class="pN">740</span>»  Yassa yattha akusalā dhammā na uppajjanti tassa tattha abyākatā dhammā na nirujjhantīti? </div>
</div>
<div class="q" id="p_35Y9_741"> <div class="p">
<span class="pN">741</span>Sabbesaṁ cavantānaṁ pavatte cittassa bhaṅgakkhaṇe tesaṁ tattha akusalā dhammā na uppajjanti, no ca tesaṁ tattha abyākatā dhammā na nirujjhanti. Sabbesaṁ upapajjantānaṁ pavatte akusalavippayuttacittassa uppādakkhaṇe arūpe kusalākusalānaṁ bhaṅgakkhaṇe tesaṁ tattha akusalā ca dhammā na uppajjanti abyākatā ca dhammā na nirujjhanti. </div>
</div>
<div class="q" id="p_35Y9_742"> <div class="p">
<span class="pN">742</span>«  Yassa vā pana yattha abyākatā dhammā na nirujjhanti tassa tattha akusalā dhammā na uppajjantīti? </div>
</div>
<div class="q" id="p_35Y9_743"> <div class="p">
<span class="pN">743</span>Akusalānaṁ uppādakkhaṇe tesaṁ tattha abyākatā dhammā na nirujjhanti, no ca tesaṁ tattha akusalā dhammā na uppajjanti. Sabbesaṁ upapajjantānaṁ pavatte akusalavippayuttacittassa uppādakkhaṇe arūpe kusalākusalānaṁ bhaṅgakkhaṇe tesaṁ tattha abyākatā ca dhammā na nirujjhanti akusalā ca dhammā na uppajjanti. </div>
</div>
</html>

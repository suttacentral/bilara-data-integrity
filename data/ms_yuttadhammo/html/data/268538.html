<html>
<div class="i">2.1.1 Maṇḍūkadevaputtavimānavatthu</div>
<div class="h">Purisavimāna</div>
<div class="h">Mahārathavagga</div>
<div class="h">Maṇḍūkadevaputtavimānavatthu</div>
<div class="q" id="p_19Vv_700"> <div class="divNumber">857.</div> <div class="p"> <table class="singleColumn"> <tr> <td> <div class="pN">700</div> <div class="G">“Ko me vandati pādāni,</div> </td> </tr> <tr> <td> <div class="G">iddhiyā yasasā jalaṁ;</div> </td> </tr> <tr> <td> <div class="G">Abhikkantena vaṇṇena,</div> </td> </tr> <tr> <td> <div class="G">sabbā obhāsayaṁ disā”ti.</div> </td> </tr> </table> </div>
</div>
<div class="q" id="p_19Vv_701"> <div class="divNumber">858.</div> <div class="p"> <table class="singleColumn"> <tr> <td> <div class="pN">701</div> <div class="G">“Maṇḍūkohaṁ pure āsiṁ,</div> </td> </tr> <tr> <td> <div class="G">udake vārigocaro;</div> </td> </tr> <tr> <td> <div class="G">Tava dhammaṁ suṇantassa,</div> </td> </tr> <tr> <td> <div class="G">avadhī vacchapālako.</div> </td> </tr> </table> </div>
</div>
<div class="q" id="p_19Vv_702"> <div class="divNumber">859.</div> <div class="p"> <table class="singleColumn"> <tr> <td> <div class="pN">702</div> <div class="G">Muhuttaṁ cittapasādassa,</div> </td> </tr> <tr> <td> <div class="G">iddhiṁ passa yasañca me;</div> </td> </tr> <tr> <td> <div class="G">Ānubhāvañca me passa,</div> </td> </tr> <tr> <td> <div class="G">vaṇṇaṁ passa jutiñca me.</div> </td> </tr> </table> </div>
</div>
<div class="q" id="p_19Vv_703"> <div class="divNumber">860.</div> <div class="p"> <table class="singleColumn"> <tr> <td> <div class="pN">703</div> <div class="G">Ye ca te dīghamaddhānaṁ,</div> </td> </tr> <tr> <td> <div class="G">dhammaṁ assosuṁ gotama;</div> </td> </tr> <tr> <td> <div class="G">Pattā te acalaṭṭhānaṁ,</div> </td> </tr> <tr> <td> <div class="G">yattha gantvā na socare”ti.</div> </td> </tr> </table> </div>
</div>
<div class="CENTER" id="p_19Vv_704">
<span class="pN">704</span>Maṇḍūkadevaputtavimānaṁ paṭhamaṁ.</div>
</html>

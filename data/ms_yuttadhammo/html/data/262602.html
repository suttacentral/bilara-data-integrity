<html>
<div class="i"> Kamma</div>
<div class="h">Vedanāttika</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Kamma</div>
<div class="q" id="p_36P1_1937"> <div class="divNumber">57.</div> <div class="p">
<span class="pN">1937</span>Sukhāya vedanāya sampayutto dhammo sukhāya vedanāya sampayuttassa dhammassa kammapaccayena paccayo—  sahajātā, nānākkhaṇikā. <span class="bold">Sahajātā</span>—  sukhāya vedanāya sampayuttā cetanā sampayuttakānaṁ khandhānaṁ kammapaccayena paccayo. Paṭisandhikkhaṇe…pe… . <span class="bold">Nānākkhaṇikā</span>—  sukhāya vedanāya sampayuttā cetanā vipākānaṁ sukhāya vedanāya sampayuttakānaṁ khandhānaṁ kammapaccayena paccayo. (1) </div>
</div>
<div class="q" id="p_36P1_1938"> <div class="p">
<span class="pN">1938</span>Sukhāya vedanāya sampayutto dhammo dukkhāya vedanāya sampayuttassa dhammassa kammapaccayena paccayo. <span class="bold">Nānākkhaṇikā</span>—  sukhāya vedanāya sampayuttā cetanā vipākānaṁ dukkhāya vedanāya sampayuttakānaṁ khandhānaṁ kammapaccayena paccayo. (2) </div>
</div>
<div class="q" id="p_36P1_1939"> <div class="p">
<span class="pN">1939</span>Sukhāya vedanāya sampayutto dhammo adukkhamasukhāya vedanāya sampayuttassa dhammassa kammapaccayena paccayo. <span class="bold">Nānākkhaṇikā</span>—  sukhāya vedanāya sampayuttā cetanā vipākānaṁ adukkhamasukhāya vedanāya sampayuttakānaṁ khandhānaṁ kammapaccayena paccayo. (3) </div>
</div>
<div class="q" id="p_36P1_1940"> <div class="divNumber">58.</div> <div class="p">
<span class="pN">1940</span>Dukkhāya vedanāya sampayutto dhammo dukkhāya vedanāya sampayuttassa dhammassa kammapaccayena paccayo—  sahajātā, nānākkhaṇikā. <span class="bold">Sahajātā</span>—  dukkhāya vedanāya sampayuttā cetanā sampayuttakānaṁ khandhānaṁ kammapaccayena paccayo. <span class="bold">Nānākkhaṇikā</span>—  dukkhāya vedanāya sampayuttā cetanā vipākānaṁ dukkhāya vedanāya sampayuttakānaṁ khandhānaṁ kammapaccayena paccayo. (1) </div>
</div>
<div class="q" id="p_36P1_1941"> <div class="p">
<span class="pN">1941</span>Dukkhāya vedanāya sampayutto dhammo adukkhamasukhāya vedanāya sampayuttassa dhammassa kammapaccayena paccayo. <span class="bold">Nānākkhaṇikā</span>—  dukkhāya vedanāya sampayuttā cetanā vipākānaṁ adukkhamasukhāya vedanāya sampayuttakānaṁ khandhānaṁ kammapaccayena paccayo. (2) </div>
</div>
<div class="q" id="p_36P1_1942"> <div class="divNumber">59.</div> <div class="p">
<span class="pN">1942</span>Adukkhamasukhāya vedanāya sampayutto dhammo adukkhamasukhāya vedanāya sampayuttassa dhammassa kammapaccayena paccayo—  sahajātā, nānākkhaṇikā. <span class="bold">Sahajātā</span>—  adukkhamasukhāya vedanāya sampayuttā cetanā sampayuttakānaṁ khandhānaṁ kammapaccayena paccayo. Paṭisandhikkhaṇe…pe… . <span class="bold">Nānākkhaṇikā</span>—  adukkhamasukhāya vedanāya sampayuttā cetanā vipākānaṁ adukkhamasukhāya vedanāya sampayuttakānaṁ khandhānaṁ kammapaccayena paccayo. (1) </div>
</div>
<div class="q" id="p_36P1_1943"> <div class="p">
<span class="pN">1943</span>Adukkhamasukhāya vedanāya sampayutto dhammo sukhāya vedanāya sampayuttassa dhammassa kammapaccayena paccayo. Nānākkhaṇikā—  adukkhamasukhāya vedanāya sampayuttā cetanā vipākānaṁ sukhāya vedanāya sampayuttakānaṁ khandhānaṁ kammapaccayena paccayo. (2) </div>
</div>
<div class="q" id="p_36P1_1944"> <div class="p">
<span class="pN">1944</span>Adukkhamasukhāya vedanāya sampayutto dhammo dukkhāya vedanāya sampayuttassa dhammassa kammapaccayena paccayo. <span class="bold">Nānākkhaṇikā</span>—  adukkhamasukhāya vedanāya sampayuttā cetanā vipākānaṁ dukkhāya vedanāya sampayuttakānaṁ khandhānaṁ kammapaccayena paccayo. (3) </div>
</div>
</html>

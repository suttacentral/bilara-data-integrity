<html>
<div class="i">1.7.4.8 Ujjhānasaññīsikkhāpada</div>
<div class="h">
Mahāvibhaṅga
</div>
<div class="h">
Sekhiyakaṇḍa
</div>
<div class="h">
Sakkaccavagga
</div>
<div class="h">
Ujjhānasaññīsikkhāpada
</div>
<div class="q" id="p_2V_1874">
<div class="divNumber">
614.
</div>
<div class="p">
<span class="pN">1874</span>Tena samayena buddho bhagavā sāvatthiyaṁ viharati jetavane anāthapiṇḍikassa ārāme. Tena kho pana samayena chabbaggiyā bhikkhū ujjhānasaññī paresaṁ pattaṁ olokenti…pe… .
</div>
</div>
<div class="q" id="p_2V_1875">
<div class="p">
<span class="pN">1875</span><span class="bold">“Na ujjhānasaññī paresaṁ pattaṁ olokessāmīti sikkhā karaṇīyā”</span>ti. (<span class="italic">38</span>:<span class="bold">183</span>)
</div>
</div>
<div class="q" id="p_2V_1876">
<div class="p">
<span class="pN">1876</span>Na ujjhānasaññinā paresaṁ patto oloketabbo. Yo anādariyaṁ paṭicca ujjhānasaññī paresaṁ pattaṁ oloketi, āpatti dukkaṭassa.
</div>
</div>
<div class="q" id="p_2V_1877">
<div class="p">
<span class="pN">1877</span>Anāpatti— asañcicca, assatiyā, ajānantassa, “dassāmī”ti vā “dāpessāmī”ti vā oloketi, na ujjhānasaññissa, āpadāsu, ummattakassa, ādikammikassāti.
</div>
</div>
<div class="CENTER" id="p_2V_1878">
<span class="pN">1878</span>Aṭṭhamasikkhāpadaṁ niṭṭhitaṁ.
</div>
</html>

<html>
<div class="i">4.7.5 Paṭhamaphalasutta</div>
<div class="h">Indriyasaṁyutta</div>
<div class="h">Bodhipakkhiyavagga</div>
<div class="h">Paṭhamaphalasutta</div>
<div class="q" id="p_14S5_1238"> <div class="divNumber">535.</div> <div class="p">
<span class="pN">1238</span>“Pañcimāni, bhikkhave, indriyāni. Katamāni pañca? Saddhindriyaṁ…pe…  paññindriyaṁ—  imāni kho, bhikkhave, pañcindriyāni. Imesaṁ kho, bhikkhave, pañcannaṁ indriyānaṁ bhāvitattā bahulīkatattā dvinnaṁ phalānaṁ aññataraṁ phalaṁ pāṭikaṅkhaṁ—  diṭṭheva dhamme aññā, sati vā upādisese anāgāmitā”ti. </div>
</div>
<div class="CENTER" id="p_14S5_1239">
<span class="pN">1239</span>Pañcamaṁ.</div>
</html>

<html>
<div class="i"> Adhipatyādi</div>
<div class="h">Nīvaraṇagocchaka</div>
<div class="h">Nīvaraṇanīvaraṇasampayuttaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Adhipatyādi</div>
<div class="q" id="p_38P2_2113"> <div class="divNumber">102.</div> <div class="p">
<span class="pN">2113</span>Nīvaraṇo ceva nīvaraṇasampayutto ca dhammo nīvaraṇassa ceva nīvaraṇasampayuttassa ca dhammassa adhipatipaccayena paccayo—  ārammaṇādhipati…  tīṇi. (Garukārammaṇāyeva.) </div>
</div>
<div class="q" id="p_38P2_2114"> <div class="p">
<span class="pN">2114</span>Nīvaraṇasampayutto ceva no ca nīvaraṇo dhammo nīvaraṇasampayuttassa ceva no ca nīvaraṇassa dhammassa adhipatipaccayena paccayo—  ārammaṇādhipati, sahajātādhipati. <span class="bold">Ārammaṇādhipati</span>—  nīvaraṇasampayutte ceva no ca nīvaraṇe khandhe garuṁ katvā nīvaraṇasampayuttā ceva no ca nīvaraṇā khandhā uppajjanti. <span class="bold">Sahajātādhipati</span>—  nīvaraṇasampayuttā ceva no ca nīvaraṇādhipati sampayuttakānaṁ khandhānaṁ adhipatipaccayena paccayo. (Mūlaṁ kātabbaṁ.) <span class="bold">Ārammaṇādhipati</span>—  nīvaraṇasampayutte ceva no ca nīvaraṇe khandhe garuṁ katvā nīvaraṇā uppajjanti. <span class="bold">Sahajātādhipati</span>—  nīvaraṇasampayuttā ceva no ca nīvaraṇādhipati sampayuttakānaṁ nīvaraṇānaṁ adhipatipaccayena paccayo. (Mūlaṁ kātabbaṁ.) <span class="bold">Ārammaṇādhipati</span>—  nīvaraṇasampayutte ceva no ca nīvaraṇe khandhe garuṁ katvā nīvaraṇā ca sampayuttakā ca khandhā uppajjanti. <span class="bold">Sahajātādhipati</span>—  nīvaraṇasampayuttā ceva no ca nīvaraṇādhipati sampayuttakānaṁ khandhānaṁ nīvaraṇānañca adhipatipaccayena paccayo. (3) </div>
</div>
<div class="q" id="p_38P2_2115"> <div class="divNumber">103.</div> <div class="p">
<span class="pN">2115</span>Nīvaraṇo ceva nīvaraṇasampayutto ca nīvaraṇasampayutto ceva no ca nīvaraṇo ca dhammā nīvaraṇassa ceva nīvaraṇasampayuttassa ca dhammassa adhipatipaccayena paccayo—  ārammaṇādhipati…  tīṇi. (3) </div>
</div>
<div class="q" id="p_38P2_2116"> <div class="p">
<span class="pN">2116</span>Anantarapaccayena paccayo (āvajjanāpi vuṭṭhānampi natthi, sabbattha purimā purimā kātabbā)…  samanantarapaccayena paccayo…  nava…  sahajātapaccayena paccayo…  nava…  aññamaññapaccayena paccayo…  nava…  nissayapaccayena paccayo…  nava…  upanissayapaccayena paccayo…  nava (ārammaṇasadisaṁ, vipāko natthi)…  āsevanapaccayena paccayo…  pañca. </div>
</div>
</html>

<html>
<div class="i"> Naadhipatyādi</div>
<div class="h">Sanidassanasappaṭighattika</div>
<div class="h">Paṭiccavāra</div>
<div class="h">Paccayapaccanīya</div>
<div class="h">Vibhaṅgavāra</div>
<div class="h">Naadhipatyādi</div>
<div class="q" id="p_37P1_2986"> <div class="divNumber">23.</div> <div class="p">
<span class="pN">2986</span>Anidassanasappaṭighaṁ dhammaṁ paṭicca anidassanasappaṭigho dhammo uppajjati naadhipatipaccayā (sahajātasadisaṁ)… naanantarapaccayā… nasamanantarapaccayā… naaññamaññapaccayā— anidassanasappaṭighe mahābhūte paṭicca anidassanasappaṭighaṁ cittasamuṭṭhānaṁ rūpaṁ kaṭattārūpaṁ upādārūpaṁ. Phoṭṭhabbāyatanaṁ paṭicca cakkhāyatanaṁ…pe… rasāyatanaṁ… bāhiraṁ… āhārasamuṭṭhānaṁ… utusamuṭṭhānaṁ… asaññasattānaṁ mahābhūte paṭicca anidassanasappaṭighaṁ kaṭattārūpaṁ upādārūpaṁ. </div>
</div>
<div class="CENTER" id="p_37P1_2987">
<span class="pN">2987</span>(Iminā kāraṇena ekavīsa pañhā vibhajitabbā.)</div>
<div class="q" id="p_37P1_2988"> <div class="p">
<span class="pN">2988</span>Naupanissayapaccayā… napurejātapaccayā… napacchājātapaccayā… naāsevanapaccayā… nakammapaccayā— bāhiraṁ… āhārasamuṭṭhānaṁ… utusamuṭṭhānaṁ… anidassanasappaṭighaṁ ekaṁ mahābhūtaṁ paṭicca dve mahābhūtā, dve mahābhūte paṭicca ekaṁ mahābhūtaṁ. Anidassanasappaṭighe mahābhūte paṭicca anidassanasappaṭighaṁ upādārūpaṁ (kammaṁ vibhajitvā nakammeneva ekavīsa pañhā kātabbā), navipākapaccayā (paṭisandhipi kaṭattāpi natthi, pañcavokāreyeva kātabbā), naāhārapaccayā— bāhiraṁ… utusamuṭṭhānaṁ… asaññasattānaṁ…pe…. (Iminā kāraṇena vibhajitabbā ekavīsāpi.) </div>
</div>
</html>

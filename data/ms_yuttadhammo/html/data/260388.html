<html>
<div class="i">2.3.4.6 Paccanīkapuggalokāsa</div>
<div class="h">Pavattivāra</div>
<div class="h">Uppādanirodhavāra</div>
<div class="h">Paccuppannātītavāra</div>
<div class="h">Paccanīkapuggalokāsa</div>
<div class="q" id="p_35Y9_864"> <div class="divNumber">207.</div> <div class="p">
<span class="pN">864</span>»  Yassa yattha kusalā dhammā na uppajjanti tassa tattha akusalā dhammā na nirujjhitthāti? </div>
</div>
<div class="q" id="p_35Y9_865"> <div class="p">
<span class="pN">865</span>Sabbesaṁ cittassa bhaṅgakkhaṇe kusalavippayuttacittassa uppādakkhaṇe tesaṁ tattha kusalā dhammā na uppajjanti, no ca tesaṁ tattha akusalā dhammā na nirujjhittha. Suddhāvāsānaṁ dutiye citte vattamāne asaññasattānaṁ tesaṁ tattha kusalā ca dhammā na uppajjanti akusalā ca dhammā na nirujjhittha. </div>
</div>
<div class="q" id="p_35Y9_866"> <div class="p">
<span class="pN">866</span>«  Yassa vā pana yattha akusalā dhammā na nirujjhittha tassa tattha kusalā dhammā na uppajjantīti? Āmantā. </div>
</div>
<div class="q" id="p_35Y9_867"> <div class="p">
<span class="pN">867</span>»  Yassa yattha kusalā dhammā na uppajjanti tassa tattha abyākatā dhammā na nirujjhitthāti? </div>
</div>
<div class="q" id="p_35Y9_868"> <div class="p">
<span class="pN">868</span>Sabbesaṁ cittassa bhaṅgakkhaṇe kusalavippayuttacittassa uppādakkhaṇe asaññasattānaṁ tesaṁ tattha kusalā dhammā na uppajjanti, no ca tesaṁ tattha abyākatā dhammā na nirujjhittha. Suddhāvāsaṁ upapajjantānaṁ tesaṁ tattha kusalā ca dhammā na uppajjanti abyākatā ca dhammā na nirujjhittha. </div>
</div>
<div class="q" id="p_35Y9_869"> <div class="p">
<span class="pN">869</span>«  Yassa vā pana yattha abyākatā dhammā na nirujjhittha tassa tattha kusalā dhammā na uppajjantīti? Āmantā. </div>
</div>
<div class="q" id="p_35Y9_870"> <div class="divNumber">208.</div> <div class="p">
<span class="pN">870</span>»  Yassa yattha akusalā dhammā na uppajjanti tassa tattha abyākatā dhammā na nirujjhitthāti? </div>
</div>
<div class="q" id="p_35Y9_871"> <div class="p">
<span class="pN">871</span>Sabbesaṁ cittassa bhaṅgakkhaṇe akusalavippayuttacittassa uppādakkhaṇe asaññasattānaṁ tesaṁ tattha akusalā dhammā na uppajjanti, no ca tesaṁ tattha abyākatā dhammā na nirujjhittha. Suddhāvāsaṁ upapajjantānaṁ tesaṁ tattha akusalā ca dhammā na uppajjanti abyākatā ca dhammā na nirujjhittha. </div>
</div>
<div class="q" id="p_35Y9_872"> <div class="p">
<span class="pN">872</span>«  Yassa vā pana yattha abyākatā dhammā na nirujjhittha tassa tattha akusalā dhammā na uppajjantīti? Āmantā. </div>
</div>
</html>

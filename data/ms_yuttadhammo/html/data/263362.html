<html>
<div class="i"> Purejāta</div>
<div class="h">Sanidassanasappaṭighattika</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Purejāta</div>
<div class="q" id="p_37P1_3018"> <div class="divNumber">39.</div> <div class="p">
<span class="pN">3018</span>Sanidassanasappaṭigho dhammo anidassanaappaṭighassa dhammassa purejātapaccayena paccayo. <span class="bold">Ārammaṇapurejātaṁ</span>— rūpe aniccato dukkhato anattato vipassati, assādeti abhinandati, taṁ ārabbha rāgo uppajjati, diṭṭhi…pe… vicikicchā…pe… uddhaccaṁ…pe… domanassaṁ uppajjati, dibbena cakkhunā rūpaṁ passati, rūpāyatanaṁ cakkhuviññāṇassa purejātapaccayena paccayo. (1) </div>
</div>
<div class="q" id="p_37P1_3019"> <div class="p">
<span class="pN">3019</span>Anidassanasappaṭigho dhammo anidassanaappaṭighassa dhammassa purejātapaccayena paccayo— ārammaṇapurejātaṁ, vatthupurejātaṁ. <span class="bold">Ārammaṇapurejātaṁ</span>— cakkhuṁ…pe… kāyaṁ… sadde…pe… phoṭṭhabbe aniccato…pe… domanassaṁ uppajjati, dibbāya sotadhātuyā saddaṁ suṇāti, saddāyatanaṁ sotaviññāṇassa…pe… phoṭṭhabbāyatanaṁ kāyaviññāṇassa purejātapaccayena paccayo. <span class="bold">Vatthupurejātaṁ</span>— cakkhāyatanaṁ cakkhuviññāṇassa…pe… kāyāyatanaṁ kāyaviññāṇassa purejātapaccayena paccayo. (1) </div>
</div>
<div class="q" id="p_37P1_3020"> <div class="p">
<span class="pN">3020</span>Anidassanaappaṭigho dhammo anidassanaappaṭighassa dhammassa purejātapaccayena paccayo— ārammaṇapurejātaṁ, vatthupurejātaṁ. <span class="bold">Ārammaṇapurejātaṁ</span>— vatthuṁ… itthindriyaṁ… purisindriyaṁ… jīvitindriyaṁ… āpodhātuṁ… kabaḷīkāraṁ āhāraṁ aniccato…pe… domanassaṁ uppajjati. <span class="bold">Vatthupurejātaṁ</span>— vatthu anidassanaappaṭighānaṁ khandhānaṁ purejātapaccayena paccayo. (1) </div>
</div>
<div class="q" id="p_37P1_3021"> <div class="divNumber">40.</div> <div class="p">
<span class="pN">3021</span>Sanidassanasappaṭigho ca anidassanaappaṭigho ca dhammā anidassanaappaṭighassa dhammassa purejātapaccayena paccayo— <span class="bold">ārammaṇapurejātaṁ, vatthupurejātaṁ</span>. Rūpāyatanañca vatthu ca anidassanaappaṭighānaṁ khandhānaṁ purejātapaccayena paccayo. (1) </div>
</div>
<div class="q" id="p_37P1_3022"> <div class="p">
<span class="pN">3022</span>Anidassanasappaṭigho ca anidassanaappaṭigho ca dhammā anidassanaappaṭighassa dhammassa purejātapaccayena paccayo— <span class="bold">ārammaṇapurejātaṁ, vatthupurejātaṁ</span>. Cakkhāyatanañca vatthu ca…pe… phoṭṭhabbāyatanañca vatthu ca anidassanaappaṭighānaṁ khandhānaṁ purejātapaccayena paccayo. (1) </div>
</div>
<div class="q" id="p_37P1_3023"> <div class="p">
<span class="pN">3023</span>Sanidassanasappaṭigho ca anidassanaappaṭigho ca dhammā anidassanaappaṭighassa dhammassa purejātapaccayena paccayo— <span class="bold">ārammaṇapurejātaṁ, vatthupurejātaṁ</span>. Rūpāyatanañca cakkhāyatanañca cakkhuviññāṇassa purejātapaccayena paccayo. (1) </div>
</div>
</html>

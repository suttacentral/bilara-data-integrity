<html>
<div class="i">1.7.7.10 Ṭhitasikkhāpada</div>
<div class="h">
Mahāvibhaṅga
</div>
<div class="h">
Sekhiyakaṇḍa
</div>
<div class="h">
Pādukavagga
</div>
<div class="h">
Ṭhitasikkhāpada
</div>
<div class="q" id="p_2V_2057">
<div class="divNumber">
648.
</div>
<div class="p">
<span class="pN">2057</span>Tena samayena buddho bhagavā sāvatthiyaṁ viharati jetavane anāthapiṇḍikassa ārāme. Tena kho pana samayena chabbaggiyā bhikkhū ṭhitā nisinnassa dhammaṁ desenti…pe….
</div>
</div>
<div class="q" id="p_2V_2058">
<div class="p">
<span class="pN">2058</span><span class="bold">“Na ṭhito nisinnassa agilānassa dhammaṁ desessāmīti sikkhā karaṇīyā”</span>ti. (<span class="italic">70</span>:<span class="bold">215</span>)
</div>
</div>
<div class="q" id="p_2V_2059">
<div class="p">
<span class="pN">2059</span>Na ṭhitena nisinnassa agilānassa dhammo desetabbo. Yo anādariyaṁ paṭicca ṭhito nisinnassa agilānassa dhammaṁ deseti, āpatti dukkaṭassa.
</div>
</div>
<div class="q" id="p_2V_2060">
<div class="p">
<span class="pN">2060</span>Anāpatti— asañcicca…pe… ādikammikassāti.
</div>
</div>
<div class="CENTER" id="p_2V_2061">
<span class="pN">2061</span>Dasamasikkhāpadaṁ niṭṭhitaṁ.
</div>
</html>

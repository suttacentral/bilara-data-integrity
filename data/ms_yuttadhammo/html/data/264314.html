<html>
<div class="i"> Paccayacatukka</div>
<div class="h">Tika, Hetuduka</div>
<div class="h">Ācayagāmittika, Hetuduka</div>
<div class="h">Nahetupada</div>
<div class="h">Pañhāvāra</div>
<div class="h">Paccayacatukka</div>
<div class="q" id="p_39P4_502"> <div class="divNumber">142.</div> <div class="p">
<span class="pN">502</span>Ācayagāmī nahetu dhammo ācayagāmissa nahetussa dhammassa ārammaṇapaccayena paccayo. Ācayagāmī nahetu dhammo nevācayagāmināpacayagāmissa nahetussa dhammassa ārammaṇapaccayena paccayo. (2) </div>
</div>
<div class="q" id="p_39P4_503"> <div class="p">
<span class="pN">503</span>Apacayagāmī nahetu dhammo ācayagāmissa nahetussa dhammassa ārammaṇapaccayena paccayo. Apacayagāmī nahetu dhammo nevācayagāmināpacayagāmissa nahetussa dhammassa ārammaṇapaccayena paccayo. (2) </div>
</div>
<div class="q" id="p_39P4_504"> <div class="p">
<span class="pN">504</span>Nevācayagāmināpacayagāmī nahetu dhammo nevācayagāmināpacayagāmissa nahetussa dhammassa ārammaṇapaccayena paccayo. Nevācayagāmināpacayagāmī nahetu dhammo ācayagāmissa nahetussa dhammassa ārammaṇapaccayena paccayo. Nevācayagāmināpacayagāmī nahetu dhammo apacayagāmissa nahetussa dhammassa ārammaṇapaccayena paccayo. (3) </div>
</div>
<div class="q" id="p_39P4_505"> <div class="divNumber">143.</div> <div class="p">
<span class="pN">505</span>Ācayagāmī nahetu dhammo ācayagāmissa nahetussa dhammassa adhipatipaccayena paccayo… tīṇi. </div>
</div>
<div class="q" id="p_39P4_506"> <div class="p">
<span class="pN">506</span>Apacayagāmī nahetu dhammo apacayagāmissa nahetussa dhammassa adhipatipaccayena paccayo. Apacayagāmī nahetu dhammo ācayagāmissa nahetussa dhammassa adhipatipaccayena paccayo. Apacayagāmī nahetu dhammo nevācayagāmināpacayagāmissa nahetussa dhammassa adhipatipaccayena paccayo. Apacayagāmī nahetu dhammo apacayagāmissa nahetussa ca nevācayagāmināpacayagāmissa nahetussa ca dhammassa adhipatipaccayena paccayo. (4) </div>
</div>
<div class="q" id="p_39P4_507"> <div class="divNumber">144.</div> <div class="p">
<span class="pN">507</span>Nevācayagāmināpacayagāmī nahetu dhammo nevācayagāmināpacayagāmissa nahetussa dhammassa adhipatipaccayena paccayo… tīṇi. </div>
</div>
<div class="q" id="p_39P4_508"> <div class="p">
<span class="pN">508</span>Ācayagāmī nahetu dhammo ācayagāmissa nahetussa dhammassa anantarapaccayena paccayo. Ācayagāmī nahetu dhammo apacayagāmissa nahetussa dhammassa anantarapaccayena paccayo. Ācayagāmī nahetu dhammo nevācayagāmināpacayagāmissa nahetussa dhammassa anantarapaccayena paccayo. (3) </div>
</div>
<div class="q" id="p_39P4_509"> <div class="p">
<span class="pN">509</span>Apacayagāmī nahetu dhammo nevācayagāmināpacayagāmissa nahetussa dhammassa anantarapaccayena paccayo. (1) </div>
</div>
<div class="q" id="p_39P4_510"> <div class="p">
<span class="pN">510</span>Nevācayagāmināpacayagāmī nahetu dhammo nevācayagāmināpacayagāmissa nahetussa dhammassa anantarapaccayena paccayo. Nevācayagāmināpacayagāmī nahetu dhammo ācayagāmissa nahetussa dhammassa anantarapaccayena paccayo. (2)…pe…. </div>
</div>
<div class="q" id="p_39P4_511"> <div class="p">
<span class="pN">511</span>Ācayagāmī nahetu dhammo ācayagāmissa nahetussa dhammassa upanissayapaccayena paccayo. (Saṁkhittaṁ.) </div>
</div>
<div class="q" id="p_39P4_512"> <div class="divNumber">145.</div> <div class="p">
<span class="pN">512</span>Ārammaṇe satta, adhipatiyā dasa, anantare cha samanantare cha, sahajāte nava, aññamaññe tīṇi, nissaye terasa, upanissaye nava, purejāte pacchājāte āsevane tīṇi, kamme satta, vipāke ekaṁ, āhāre indriye jhāne magge satta, sampayutte tīṇi, vippayutte pañca…pe… avigate terasa. (Saṁkhittaṁ.) </div>
</div>
<div class="q" id="p_39P4_513"> <div class="p">
<span class="pN">513</span>Nahetuyā pannarasa, naārammaṇe pannarasa. (Saṁkhittaṁ.) </div>
</div>
<div class="q" id="p_39P4_514"> <div class="p">
<span class="pN">514</span>Ārammaṇapaccayā nahetuyā satta. (Saṁkhittaṁ.) </div>
</div>
<div class="q" id="p_39P4_515"> <div class="p">
<span class="pN">515</span>Nahetupaccayā ārammaṇe satta. (Saṁkhittaṁ.) </div>
</div>
<div class="q" id="p_39P4_516"> <div class="p">
<span class="pN">516</span>(Yathā kusalattike pañhāvāraṁ, evaṁ vitthāretabbaṁ.) </div>
</div>
</html>

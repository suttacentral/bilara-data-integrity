<html>
<div class="i">4.6.10 Dutiyauppādasutta</div>
<div class="h">Indriyasaṁyutta</div>
<div class="h">Sūkarakhatavagga</div>
<div class="h">Dutiyauppādasutta</div>
<div class="q" id="p_14S5_1224"> <div class="divNumber">530.</div> <div class="p">
<span class="pN">1224</span>“Pañcimāni, bhikkhave, indriyāni bhāvitāni bahulīkatāni anuppannāni uppajjanti, nāññatra sugatavinayā. Katamāni pañca? Saddhindriyaṁ, vīriyindriyaṁ, satindriyaṁ, samādhindriyaṁ, paññindriyaṁ—  imāni kho, bhikkhave, pañcindriyāni bhāvitāni bahulīkatāni anuppannāni uppajjanti, nāññatra sugatavinayā”ti. </div>
</div>
<div class="CENTER" id="p_14S5_1225">
<span class="pN">1225</span>Dasamaṁ.</div>
<div class="CENTER" id="p_14S5_1226">
<span class="pN">1226</span>Sūkarakhatavaggo chaṭṭho.</div>
<div class="SUMMARY" id="p_14S5_1227">
<span class="pN">1227</span><span class="firstLetter">T</span>assuddānaṁ</div>
<div class="q" id="p_14S5_1228"> <div class="p"> <table class="singleColumn"> <tr> <td> <div class="pN">1228</div> <div class="G">Sālaṁ mallikaṁ sekho ca,</div> </td> </tr> <tr> <td> <div class="G">padaṁ sāraṁ patiṭṭhitaṁ;</div> </td> </tr> <tr> <td> <div class="G">Brahmasūkarakhatāyo,</div> </td> </tr> <tr> <td> <div class="G">uppādā apare duveti.</div> </td> </tr> </table> </div>
</div>
</html>

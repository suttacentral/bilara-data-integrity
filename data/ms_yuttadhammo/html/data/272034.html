<html>
<div class="i">8.29 Saṁghebhinnecīvaruppādakathā</div>
<div class="h">Cīvarakkhandhaka</div>
<div class="h">Saṁghebhinnecīvaruppādakathā</div>
<div class="q" id="p_3V_1730"> <div class="divNumber">376.</div> <div class="p">
<span class="pN">1730</span>Idha pana, bhikkhave, vassaṁvuṭṭhānaṁ bhikkhūnaṁ anuppanne cīvare saṁgho bhijjati. Tattha manussā ekasmiṁ pakkhe udakaṁ denti, ekasmiṁ pakkhe cīvaraṁ denti—  saṁghassa demāti. Saṁghassevetaṁ. </div>
</div>
<div class="q" id="p_3V_1731"> <div class="p">
<span class="pN">1731</span>Idha pana, bhikkhave, vassaṁvuṭṭhānaṁ bhikkhūnaṁ anuppanne cīvare saṁgho bhijjati. Tattha manussā ekasmiṁ pakkhe udakaṁ denti, tasmiṁyeva pakkhe cīvaraṁ denti—  saṁghassa demāti. Saṁghassevetaṁ. </div>
</div>
<div class="q" id="p_3V_1732"> <div class="p">
<span class="pN">1732</span>Idha pana, bhikkhave, vassaṁvuṭṭhānaṁ bhikkhūnaṁ anuppanne cīvare saṁgho bhijjati. Tattha manussā ekasmiṁ pakkhe udakaṁ denti, ekasmiṁ pakkhe cīvaraṁ denti—  pakkhassa demāti. Pakkhassevetaṁ. </div>
</div>
<div class="q" id="p_3V_1733"> <div class="p">
<span class="pN">1733</span>Idha pana, bhikkhave, vassaṁvuṭṭhānaṁ bhikkhūnaṁ anuppanne cīvare saṁgho bhijjati. Tattha manussā ekasmiṁ pakkhe udakaṁ denti, tasmiṁyeva pakkhe cīvaraṁ denti—  pakkhassa demāti. Pakkhassevetaṁ. </div>
</div>
<div class="q" id="p_3V_1734"> <div class="p">
<span class="pN">1734</span>Idha pana, bhikkhave, vassaṁvuṭṭhānaṁ bhikkhūnaṁ uppanne cīvare abhājite saṁgho bhijjati. Sabbesaṁ samakaṁ bhājetabban”ti. </div>
</div>
</html>

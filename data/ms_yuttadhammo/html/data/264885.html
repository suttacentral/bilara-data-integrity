<html>
<div class="i"> Adhipati</div>
<div class="h">Āsavagocchaka</div>
<div class="h">Āsavaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Adhipati</div>
<div class="q" id="p_38P2_1025"> <div class="divNumber">21.</div> <div class="p">
<span class="pN">1025</span>Āsavo dhammo āsavassa dhammassa adhipatipaccayena paccayo. <span class="bold">Ārammaṇādhipati</span>—  āsave garuṁ katvā āsavā uppajjanti. (Tīṇi ārammaṇasadisā, garukārammaṇā kātabbā.) </div>
</div>
<div class="q" id="p_38P2_1026"> <div class="p">
<span class="pN">1026</span>Noāsavo dhammo noāsavassa dhammassa adhipatipaccayena paccayo—  ārammaṇādhipati, sahajātādhipati. <span class="bold">Ārammaṇādhipati</span>—  dānaṁ…pe…  sīlaṁ…pe…  uposathakammaṁ…pe…  pubbe…pe…  jhānā…pe…  ariyā maggā…pe…  phalaṁ…pe…  nibbānaṁ garuṁ…pe…  nibbānaṁ gotrabhussa, vodānassa, maggassa, phalassa adhipatipaccayena paccayo; cakkhuṁ…pe…  vatthuṁ noāsave khandhe garuṁ katvā assādeti abhinandati, taṁ garuṁ katvā rāgo uppajjati, diṭṭhi uppajjati. <span class="bold">Sahajātādhipati</span>—  noāsavā adhipati sampayuttakānaṁ khandhānaṁ cittasamuṭṭhānānañca rūpānaṁ adhipatipaccayena paccayo. (1) </div>
</div>
<div class="q" id="p_38P2_1027"> <div class="p">
<span class="pN">1027</span>Noāsavo dhammo āsavassa dhammassa adhipatipaccayena paccayo—  ārammaṇādhipati, sahajātādhipati. <span class="bold">Ārammaṇādhipati</span>—  dānaṁ…pe…  noāsave khandhe garuṁ katvā assādeti abhinandati, taṁ garuṁ katvā āsavā uppajjanti. <span class="bold">Sahajātādhipati</span>—  noāsavā adhipati sampayuttakānaṁ āsavānaṁ adhipatipaccayena paccayo. (2) </div>
</div>
<div class="q" id="p_38P2_1028"> <div class="p">
<span class="pN">1028</span>Noāsavo dhammo āsavassa ca noāsavassa ca dhammassa adhipatipaccayena paccayo—  ārammaṇādhipati, sahajātādhipati. <span class="bold">Ārammaṇādhipati</span>—  dānaṁ…pe…  noāsave khandhe garuṁ katvā assādeti abhinandati, taṁ garuṁ katvā rāgo uppajjati, diṭṭhi uppajjati. <span class="bold">Sahajātādhipati</span>—  noāsavā adhipati sampayuttakānaṁ khandhānaṁ āsavānaṁ cittasamuṭṭhānānañca rūpānaṁ adhipatipaccayena paccayo. (3) </div>
</div>
<div class="q" id="p_38P2_1029"> <div class="p">
<span class="pN">1029</span>Āsavo ca noāsavo ca dhammā āsavassa dhammassa adhipatipaccayena paccayo. <span class="bold">Ārammaṇādhipati</span>—  āsave ca sampayuttake ca khandhe garuṁ katvā assādeti…pe…  āsavā uppajjanti. (Tīṇi, garukārammaṇā.) </div>
</div>
</html>

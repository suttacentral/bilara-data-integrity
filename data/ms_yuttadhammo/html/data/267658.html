<html>
<div class="i">53.4 Abbhañjanadāyakattheraapadāna</div>
<div class="h">Tiṇadāyakavagga</div>
<div class="h">Abbhañjanadāyakattheraapadāna</div>
<div class="q" id="p_20Ap1_6827"> <div class="divNumber">24.</div> <div class="p"> <table class="singleColumn"> <tr> <td> <div class="pN">6827</div> <div class="G">“Nagare bandhumatiyā,</div> </td> </tr> <tr> <td> <div class="G">rājuyyāne vasāmahaṁ;</div> </td> </tr> <tr> <td> <div class="G">Cammavāsī tadā āsiṁ,</div> </td> </tr> <tr> <td> <div class="G">kamaṇḍaludharo ahaṁ.</div> </td> </tr> </table> </div>
</div>
<div class="q" id="p_20Ap1_6828"> <div class="divNumber">25.</div> <div class="p"> <table class="singleColumn"> <tr> <td> <div class="pN">6828</div> <div class="G">Addasaṁ vimalaṁ buddhaṁ,</div> </td> </tr> <tr> <td> <div class="G">sayambhuṁ aparājitaṁ;</div> </td> </tr> <tr> <td> <div class="G">Padhānaṁ pahitattaṁ taṁ,</div> </td> </tr> <tr> <td> <div class="G">jhāyiṁ jhānarataṁ vasiṁ.</div> </td> </tr> </table> </div>
</div>
<div class="q" id="p_20Ap1_6829"> <div class="divNumber">26.</div> <div class="p"> <table class="singleColumn"> <tr> <td> <div class="pN">6829</div> <div class="G">Sabbakāmasamiddhiñca,</div> </td> </tr> <tr> <td> <div class="G">oghatiṇṇamanāsavaṁ;</div> </td> </tr> <tr> <td> <div class="G">Disvā pasanno sumano,</div> </td> </tr> <tr> <td> <div class="G">abbhañjanamadāsahaṁ.</div> </td> </tr> </table> </div>
</div>
<div class="q" id="p_20Ap1_6830"> <div class="divNumber">27.</div> <div class="p"> <table class="singleColumn"> <tr> <td> <div class="pN">6830</div> <div class="G">Ekanavutito kappe,</div> </td> </tr> <tr> <td> <div class="G">yaṁ dānamadadiṁ tadā;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">abbhañjanassidaṁ phalaṁ.</div> </td> </tr> </table> </div>
</div>
<div class="q" id="p_20Ap1_6831"> <div class="divNumber">28.</div> <div class="p"> <table class="singleColumn"> <tr> <td> <div class="pN">6831</div> <div class="G">Kilesā jhāpitā mayhaṁ,</div> </td> </tr> <tr> <td> <div class="G">…pe…</div> </td> </tr> <tr> <td> <div class="G">viharāmi anāsavo.</div> </td> </tr> </table> </div>
</div>
<div class="q" id="p_20Ap1_6832"> <div class="divNumber">29.</div> <div class="p"> <table class="singleColumn"> <tr> <td> <div class="pN">6832</div> <div class="G">Svāgataṁ vata me āsi,</div> </td> </tr> <tr> <td> <div class="G">…pe…</div> </td> </tr> <tr> <td> <div class="G">kataṁ buddhassa sāsanaṁ.</div> </td> </tr> </table> </div>
</div>
<div class="q" id="p_20Ap1_6833"> <div class="divNumber">30.</div> <div class="p"> <table class="singleColumn"> <tr> <td> <div class="pN">6833</div> <div class="G">Paṭisambhidā catasso,</div> </td> </tr> <tr> <td> <div class="G">…pe…</div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_6834"> <div class="p">
<span class="pN">6834</span>Itthaṁ sudaṁ āyasmā abbhañjanadāyako thero imā gāthāyo abhāsitthāti. </div>
</div>
<div class="CENTER" id="p_20Ap1_6835">
<span class="pN">6835</span>Abbhañjanadāyakattherassāpadānaṁ catutthaṁ.</div>
</html>

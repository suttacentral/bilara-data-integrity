<html>
<div class="i">3.7.14 Sukhumapañha</div>
<div class="h">Milindapañha</div>
<div class="h">Arūpadhammavavatthānavagga</div>
<div class="h">Sukhumapañha</div>
<div class="q" id="p_28Mi_501"> <div class="divNumber">107.</div> <div class="p">
<span class="pN">501</span>Rājā āha—  “bhante nāgasena, sakkā sabbaṁ sukhumaṁ chinditun”ti? “Āma, mahārāja, sakkā sabbaṁ sukhumaṁ chinditun”ti. “Kiṁ pana, bhante, sabbaṁ sukhuman”ti? “Dhammo kho, mahārāja, sabbasukhumo, na kho, mahārāja, dhammā sabbe sukhumā, ‘sukhuman’ti vā ‘thūlan’ti vā dhammānametamadhivacanaṁ. Yaṁ kiñci chinditabbaṁ, sabbaṁ taṁ paññāya chindati, natthi dutiyaṁ paññāya chedanan”ti. </div>
</div>
<div class="q" id="p_28Mi_502"> <div class="p">
<span class="pN">502</span>“Kallosi, bhante nāgasenā”ti. </div>
</div>
<div class="CENTER" id="p_28Mi_503">
<span class="pN">503</span>Sukhumapañho cuddasamo.</div>
</html>

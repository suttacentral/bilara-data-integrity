<html>
<div class="i"> Anantarādi</div>
<div class="h">Piṭṭhiduka</div>
<div class="h">Niyyānikaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Anantarādi</div>
<div class="q" id="p_38P2_4749"> <div class="divNumber">317.</div> <div class="p">
<span class="pN">4749</span>Niyyāniko dhammo aniyyānikassa dhammassa anantarapaccayena paccayo—  maggo phalassa anantarapaccayena paccayo. (1) </div>
</div>
<div class="q" id="p_38P2_4750"> <div class="p">
<span class="pN">4750</span>Aniyyāniko dhammo aniyyānikassa dhammassa anantarapaccayena paccayo—  purimā purimā aniyyānikā khandhā pacchimānaṁ pacchimānaṁ aniyyānikānaṁ khandhānaṁ anantarapaccayena paccayo; anulomaṁ gotrabhussa…  anulomaṁ vodānassa…  phalaṁ phalassa…  anulomaṁ phalasamāpattiyā…  nirodhā vuṭṭhahantassa nevasaññānāsaññāyatanaṁ phalasamāpattiyā anantarapaccayena paccayo. Aniyyāniko dhammo niyyānikassa dhammassa anantarapaccayena paccayo…  gotrabhu maggassa; vodānaṁ maggassa anantarapaccayena paccayo. (2) </div>
</div>
<div class="q" id="p_38P2_4751"> <div class="p">
<span class="pN">4751</span>Samanantarapaccayena paccayo…  sahajātapaccayena paccayo…  pañca…  aññamaññapaccayena paccayo…  dve…  nissayapaccayena paccayo…  satta. </div>
</div>
</html>

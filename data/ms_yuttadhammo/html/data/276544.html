<html>
<div class="i">1.7.2.3 Uccasaddasikkhāpada</div>
<div class="h">
Mahāvibhaṅga
</div>
<div class="h">
Sekhiyakaṇḍa
</div>
<div class="h">
Ujjagghikavagga
</div>
<div class="h">
Uccasaddasikkhāpada
</div>
<div class="q" id="p_2V_1745">
<div class="divNumber">
588.
</div>
<div class="p">
<span class="pN">1745</span>Tena samayena buddho bhagavā sāvatthiyaṁ viharati jetavane anāthapiṇḍikassa ārāme. Tena kho pana samayena chabbaggiyā bhikkhū uccāsaddaṁ mahāsaddaṁ karontā antaraghare gacchanti…pe….
</div>
</div>
<div class="q" id="p_2V_1746">
<div class="p">
<span class="pN">1746</span><span class="bold">“Appasaddo antaraghare gamissāmīti sikkhā karaṇīyā”</span>ti. (<span class="italic">13</span>:<span class="bold">158</span>)
</div>
</div>
<div class="q" id="p_2V_1747">
<div class="p">
<span class="pN">1747</span>Appasaddena antaraghare gantabbaṁ. Yo anādariyaṁ paṭicca uccāsaddaṁ mahāsaddaṁ karonto antaraghare gacchati, āpatti dukkaṭassa.
</div>
</div>
<div class="q" id="p_2V_1748">
<div class="p">
<span class="pN">1748</span>Anāpatti— asañcicca, assatiyā, ajānantassa, gilānassa, āpadāsu, ummattakassa, ādikammikassāti.
</div>
</div>
<div class="CENTER" id="p_2V_1749">
<span class="pN">1749</span>Tatiyasikkhāpadaṁ niṭṭhitaṁ.
</div>
</html>

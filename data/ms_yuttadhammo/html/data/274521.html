<html>
<div class="i">1.4.5 Paṭhamasāmaññasutta</div>
<div class="h">Maggasaṁyutta</div>
<div class="h">Paṭipattivagga</div>
<div class="h">Paṭhamasāmaññasutta</div>
<div class="q" id="p_14S5_131"> <div class="divNumber">35.</div> <div class="p">
<span class="pN">131</span>Sāvatthinidānaṁ. “Sāmaññañca vo, bhikkhave, desessāmi, sāmaññaphalāni ca. Taṁ suṇātha. Katamañca, bhikkhave, sāmaññaṁ? Ayameva ariyo aṭṭhaṅgiko maggo, seyyathidaṁ— sammādiṭṭhi…pe… sammāsamādhi. Idaṁ vuccati, bhikkhave, sāmaññaṁ. Katamāni ca, bhikkhave, sāmaññaphalāni? Sotāpattiphalaṁ, sakadāgāmiphalaṁ, anāgāmiphalaṁ, arahattaphalaṁ— imāni vuccanti, bhikkhave, sāmaññaphalānī”ti. </div>
</div>
<div class="CENTER" id="p_14S5_132">
<span class="pN">132</span>Pañcamaṁ.</div>
</html>

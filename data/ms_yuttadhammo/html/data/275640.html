<html>
<div class="i">3.2.8 Saṁvejanīyasutta</div>
<div class="h">Tatiyapaṇṇāsaka</div>
<div class="h">Kesivagga</div>
<div class="h">Saṁvejanīyasutta</div>
<div class="q" id="p_15A4_774"> <div class="divNumber">118.</div> <div class="p">
<span class="pN">774</span>“Cattārimāni, bhikkhave, saddhassa kulaputtassa dassanīyāni saṁvejanīyāni ṭhānāni. Katamāni cattāri? ‘Idha tathāgato jāto’ti, bhikkhave, saddhassa kulaputtassa dassanīyaṁ saṁvejanīyaṁ ṭhānaṁ. ‘Idha tathāgato anuttaraṁ sammāsambodhiṁ abhisambuddho’ti, bhikkhave, saddhassa kulaputtassa dassanīyaṁ saṁvejanīyaṁ ṭhānaṁ. ‘Idha tathāgato anuttaraṁ dhammacakkaṁ pavattesī’ti, bhikkhave, saddhassa kulaputtassa dassanīyaṁ saṁvejanīyaṁ ṭhānaṁ. ‘Idha tathāgato anupādisesāya nibbānadhātuyā parinibbuto’ti, bhikkhave, saddhassa kulaputtassa dassanīyaṁ saṁvejanīyaṁ ṭhānaṁ. Imāni kho, bhikkhave, cattāri saddhassa kulaputtassa dassanīyāni saṁvejanīyāni ṭhānānī”ti. </div>
</div>
<div class="CENTER" id="p_15A4_775">
<span class="pN">775</span>Aṭṭhamaṁ.</div>
</html>

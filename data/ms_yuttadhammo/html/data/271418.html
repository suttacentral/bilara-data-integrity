<html>
<div class="i">2.3.2.12.3 Saṁkiliṭṭhaduka</div>
<div class="h">Niddesa</div>
<div class="h">Nikkhepakaṇḍa</div>
<div class="h">Dukanikkhepa</div>
<div class="h">Kilesagocchaka</div>
<div class="h">Saṁkiliṭṭhaduka</div>
<div class="q" id="p_29Dhs_1948"> <div class="divNumber">1249.</div> <div class="p">
<span class="pN">1948</span>Katame dhammā saṁkiliṭṭhā? Tīṇi akusalamūlāni—  lobho, doso, moho; tadekaṭṭhā ca kilesā, taṁsampayutto vedanākkhandho…pe…  viññāṇakkhandho, taṁsamuṭṭhānaṁ kāyakammaṁ, vacīkammaṁ, manokammaṁ—  ime dhammā saṁkiliṭṭhā. </div>
</div>
<div class="q" id="p_29Dhs_1949"> <div class="divNumber">1250.</div> <div class="p">
<span class="pN">1949</span>Katame dhammā asaṁkiliṭṭhā? Kusalābyākatā dhammā kāmāvacarā, rūpāvacarā, arūpāvacarā, apariyāpannā; vedanākkhandho…pe…  viññāṇakkhandho; sabbañca rūpaṁ, asaṅkhatā ca dhātu—  ime dhammā asaṁkiliṭṭhā. </div>
</div>
</html>

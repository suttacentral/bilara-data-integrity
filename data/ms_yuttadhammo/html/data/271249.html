<html>
<div class="i">2.1.1.1 Anulomapuggala</div>
<div class="h">Pavattivāra</div>
<div class="h">Uppādavāra</div>
<div class="h">Paccuppannavāra</div>
<div class="h">Anulomapuggala</div>
<div class="q" id="p_33Y3_336"> <div class="divNumber">18.</div> <div class="p">
<span class="pN">336</span>»  Yassa cakkhāyatanaṁ uppajjati tassa sotāyatanaṁ uppajjatīti? </div>
</div>
<div class="q" id="p_33Y3_337"> <div class="p">
<span class="pN">337</span>Sacakkhukānaṁ asotakānaṁ upapajjantānaṁ tesaṁ cakkhāyatanaṁ uppajjati, no ca tesaṁ sotāyatanaṁ uppajjati. Sacakkhukānaṁ sasotakānaṁ upapajjantānaṁ tesaṁ cakkhāyatanañca uppajjati sotāyatanañca uppajjati. </div>
</div>
<div class="q" id="p_33Y3_338"> <div class="p">
<span class="pN">338</span>«  Yassa vā pana sotāyatanaṁ uppajjati tassa cakkhāyatanaṁ uppajjatīti? </div>
</div>
<div class="q" id="p_33Y3_339"> <div class="p">
<span class="pN">339</span>Sasotakānaṁ acakkhukānaṁ upapajjantānaṁ tesaṁ sotāyatanaṁ uppajjati, no ca tesaṁ cakkhāyatanaṁ uppajjati. Sasotakānaṁ sacakkhukānaṁ upapajjantānaṁ tesaṁ sotāyatanañca uppajjati cakkhāyatanañca uppajjati. </div>
</div>
<div class="q" id="p_33Y3_340"> <div class="p">
<span class="pN">340</span>»  Yassa cakkhāyatanaṁ uppajjati tassa ghānāyatanaṁ uppajjatīti? </div>
</div>
<div class="q" id="p_33Y3_341"> <div class="p">
<span class="pN">341</span>Sacakkhukānaṁ aghānakānaṁ upapajjantānaṁ tesaṁ cakkhāyatanaṁ uppajjati, no ca tesaṁ ghānāyatanaṁ uppajjati. Sacakkhukānaṁ saghānakānaṁ upapajjantānaṁ tesaṁ cakkhāyatanañca uppajjati ghānāyatanañca uppajjati. </div>
</div>
<div class="q" id="p_33Y3_342"> <div class="p">
<span class="pN">342</span>«  Yassa vā pana ghānāyatanaṁ uppajjati tassa cakkhāyatanaṁ uppajjatīti? </div>
</div>
<div class="q" id="p_33Y3_343"> <div class="p">
<span class="pN">343</span>Saghānakānaṁ acakkhukānaṁ upapajjantānaṁ tesaṁ ghānāyatanaṁ uppajjati, no ca tesaṁ cakkhāyatanaṁ uppajjati. Saghānakānaṁ sacakkhukānaṁ upapajjantānaṁ tesaṁ ghānāyatanañca uppajjati cakkhāyatanañca uppajjati. </div>
</div>
<div class="q" id="p_33Y3_344"> <div class="p">
<span class="pN">344</span>»  Yassa cakkhāyatanaṁ uppajjati tassa rūpāyatanaṁ uppajjatīti? Āmantā. </div>
</div>
<div class="q" id="p_33Y3_345"> <div class="p">
<span class="pN">345</span>«  Yassa vā pana rūpāyatanaṁ uppajjati tassa cakkhāyatanaṁ uppajjatīti? </div>
</div>
<div class="q" id="p_33Y3_346"> <div class="p">
<span class="pN">346</span>Sarūpakānaṁ acakkhukānaṁ upapajjantānaṁ tesaṁ rūpāyatanaṁ uppajjati, no ca tesaṁ cakkhāyatanaṁ uppajjati. Sacakkhukānaṁ upapajjantānaṁ tesaṁ rūpāyatanañca uppajjati cakkhāyatanañca uppajjati. </div>
</div>
<div class="q" id="p_33Y3_347"> <div class="p">
<span class="pN">347</span>»  Yassa cakkhāyatanaṁ uppajjati tassa manāyatanaṁ uppajjatīti? Āmantā. </div>
</div>
<div class="q" id="p_33Y3_348"> <div class="p">
<span class="pN">348</span>«  Yassa vā pana manāyatanaṁ uppajjati tassa cakkhāyatanaṁ uppajjatīti? </div>
</div>
<div class="q" id="p_33Y3_349"> <div class="p">
<span class="pN">349</span>Sacittakānaṁ acakkhukānaṁ upapajjantānaṁ tesaṁ manāyatanaṁ uppajjati, no ca tesaṁ cakkhāyatanaṁ uppajjati. Sacakkhukānaṁ upapajjantānaṁ tesaṁ manāyatanañca uppajjati cakkhāyatanañca uppajjati. </div>
</div>
<div class="q" id="p_33Y3_350"> <div class="p">
<span class="pN">350</span>»  Yassa cakkhāyatanaṁ uppajjati tassa dhammāyatanaṁ uppajjatīti? Āmantā. </div>
</div>
<div class="q" id="p_33Y3_351"> <div class="p">
<span class="pN">351</span>«  Yassa vā pana dhammāyatanaṁ uppajjati tassa cakkhāyatanaṁ uppajjatīti? </div>
</div>
<div class="q" id="p_33Y3_352"> <div class="p">
<span class="pN">352</span>Acakkhukānaṁ upapajjantānaṁ tesaṁ dhammāyatanaṁ uppajjati, no ca tesaṁ cakkhāyatanaṁ uppajjati. Sacakkhukānaṁ upapajjantānaṁ tesaṁ dhammāyatanañca uppajjati cakkhāyatanañca uppajjati. (Cakkhāyatanamūlakaṁ.) </div>
</div>
<div class="q" id="p_33Y3_353"> <div class="divNumber">19.</div> <div class="p">
<span class="pN">353</span>»  Yassa ghānāyatanaṁ uppajjati tassa rūpāyatanaṁ uppajjatīti? Āmantā. </div>
</div>
<div class="q" id="p_33Y3_354"> <div class="p">
<span class="pN">354</span>«  Yassa vā pana rūpāyatanaṁ uppajjati tassa ghānāyatanaṁ uppajjatīti? </div>
</div>
<div class="q" id="p_33Y3_355"> <div class="p">
<span class="pN">355</span>Sarūpakānaṁ aghānakānaṁ upapajjantānaṁ tesaṁ rūpāyatanaṁ uppajjati, no ca tesaṁ ghānāyatanaṁ uppajjati. Saghānakānaṁ upapajjantānaṁ tesaṁ rūpāyatanañca uppajjati ghānāyatanañca uppajjati. </div>
</div>
<div class="q" id="p_33Y3_356"> <div class="p">
<span class="pN">356</span>»  Yassa ghānāyatanaṁ uppajjati tassa manāyatanaṁ uppajjatīti? Āmantā. </div>
</div>
<div class="q" id="p_33Y3_357"> <div class="p">
<span class="pN">357</span>«  Yassa vā pana manāyatanaṁ uppajjati tassa ghānāyatanaṁ uppajjatīti? </div>
</div>
<div class="q" id="p_33Y3_358"> <div class="p">
<span class="pN">358</span>Sacittakānaṁ aghānakānaṁ upapajjantānaṁ tesaṁ manāyatanaṁ uppajjati, no ca tesaṁ ghānāyatanaṁ uppajjati. Saghānakānaṁ upapajjantānaṁ tesaṁ manāyatanañca uppajjati ghānāyatanañca uppajjati. </div>
</div>
<div class="q" id="p_33Y3_359"> <div class="p">
<span class="pN">359</span>»  Yassa ghānāyatanaṁ uppajjati tassa dhammāyatanaṁ uppajjatīti? Āmantā. </div>
</div>
<div class="q" id="p_33Y3_360"> <div class="p">
<span class="pN">360</span>«  Yassa vā pana dhammāyatanaṁ uppajjati tassa ghānāyatanaṁ uppajjatīti? </div>
</div>
<div class="q" id="p_33Y3_361"> <div class="p">
<span class="pN">361</span>Aghānakānaṁ upapajjantānaṁ tesaṁ dhammāyatanaṁ uppajjati, no ca tesaṁ ghānāyatanaṁ uppajjati. Saghānakānaṁ upapajjantānaṁ tesaṁ dhammāyatanañca uppajjati ghānāyatanañca uppajjati. (Ghānāyatanamūlakaṁ.) </div>
</div>
<div class="q" id="p_33Y3_362"> <div class="divNumber">20.</div> <div class="p">
<span class="pN">362</span>»  Yassa rūpāyatanaṁ uppajjati tassa manāyatanaṁ uppajjatīti? </div>
</div>
<div class="q" id="p_33Y3_363"> <div class="p">
<span class="pN">363</span>Acittakānaṁ upapajjantānaṁ tesaṁ rūpāyatanaṁ uppajjati, no ca tesaṁ manāyatanaṁ uppajjati. Sarūpakānaṁ sacittakānaṁ upapajjantānaṁ tesaṁ rūpāyatanañca uppajjati manāyatanañca uppajjati. </div>
</div>
<div class="q" id="p_33Y3_364"> <div class="p">
<span class="pN">364</span>«  Yassa vā pana manāyatanaṁ uppajjati tassa rūpāyatanaṁ uppajjatīti? </div>
</div>
<div class="q" id="p_33Y3_365"> <div class="p">
<span class="pN">365</span>Arūpakānaṁ upapajjantānaṁ tesaṁ manāyatanaṁ uppajjati, no ca tesaṁ rūpāyatanaṁ uppajjati. Sacittakānaṁ sarūpakānaṁ upapajjantānaṁ tesaṁ manāyatanañca uppajjati rūpāyatanañca uppajjati. </div>
</div>
<div class="q" id="p_33Y3_366"> <div class="p">
<span class="pN">366</span>»  Yassa rūpāyatanaṁ uppajjati tassa dhammāyatanaṁ uppajjatīti? Āmantā. </div>
</div>
<div class="q" id="p_33Y3_367"> <div class="p">
<span class="pN">367</span>«  Yassa vā pana dhammāyatanaṁ uppajjati tassa rūpāyatanaṁ uppajjatīti? </div>
</div>
<div class="q" id="p_33Y3_368"> <div class="p">
<span class="pN">368</span>Arūpakānaṁ upapajjantānaṁ tesaṁ dhammāyatanaṁ uppajjati, no ca tesaṁ rūpāyatanaṁ uppajjati. Sarūpakānaṁ upapajjantānaṁ tesaṁ dhammāyatanañca uppajjati rūpāyatanañca uppajjati. (Rūpāyatanamūlakaṁ.) </div>
</div>
<div class="q" id="p_33Y3_369"> <div class="divNumber">21.</div> <div class="p">
<span class="pN">369</span>»  Yassa manāyatanaṁ uppajjati tassa dhammāyatanaṁ uppajjatīti? Āmantā. </div>
</div>
<div class="q" id="p_33Y3_370"> <div class="p">
<span class="pN">370</span>«  Yassa vā pana dhammāyatanaṁ uppajjati tassa manāyatanaṁ uppajjatīti? </div>
</div>
<div class="q" id="p_33Y3_371"> <div class="p">
<span class="pN">371</span>Acittakānaṁ upapajjantānaṁ tesaṁ dhammāyatanaṁ uppajjati, no ca tesaṁ manāyatanaṁ uppajjati. Sacittakānaṁ upapajjantānaṁ tesaṁ dhammāyatanañca uppajjati manāyatanañca uppajjati. (Manāyatanamūlakaṁ.) </div>
</div>
</html>

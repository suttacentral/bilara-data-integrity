<html>
<div class="i">1.1.6.2 Kālasaṁsandana</div> <div class="h">Mahāpaṇṇāsaka</div>
<div class="h">Paṭhamavagga</div>
<div class="h">Sabbamatthītikathā</div>
<div class="h">Kālasaṁsandana</div>
<div class="q" id="p_32Kv_624"> <div class="divNumber">283.</div> <div class="p">
<span class="pN">624</span>๐Atītaṁ atthīti? Āmantā. Nanu atītaṁ niruddhaṁ vigataṁ vipariṇataṁ atthaṅgataṁ abbhatthaṅgatanti? Āmantā. Hañci atītaṁ niruddhaṁ vigataṁ vipariṇataṁ atthaṅgataṁ abbhatthaṅgataṁ, no ca vata re vattabbe— “atītaṁ atthī”ti. </div>
</div>
<div class="h">Mahāpaṇṇāsaka</div>
<div class="h">Paṭhamavagga</div>
<div class="h">Sabbamatthītikathā</div>
<div class="h">Kālasaṁsandana</div>
<div class="q" id="p_32Kv_625"> <div class="p">
<span class="pN">625</span>๐Anāgataṁ atthīti? Āmantā. Nanu anāgataṁ ajātaṁ abhūtaṁ asañjātaṁ anibbattaṁ anabhinibbattaṁ apātubhūtanti? Āmantā. Hañci anāgataṁ ajātaṁ abhūtaṁ asañjātaṁ anibbattaṁ anabhinibbattaṁ apātubhūtaṁ, no ca vata re vattabbe— “anāgataṁ atthī”ti. </div>
</div>
<div class="h">Mahāpaṇṇāsaka</div>
<div class="h">Paṭhamavagga</div>
<div class="h">Sabbamatthītikathā</div>
<div class="h">Kālasaṁsandana</div>
<div class="q" id="p_32Kv_626"> <div class="p">
<span class="pN">626</span>๐Paccuppannaṁ atthi paccuppannaṁ aniruddhaṁ avigataṁ avipariṇataṁ na atthaṅgataṁ na abbhatthaṅgatanti? Āmantā. Atītaṁ atthi atītaṁ aniruddhaṁ avigataṁ avipariṇataṁ na atthaṅgataṁ na abbhatthaṅgatanti? Na hevaṁ vattabbe…pe… paccuppannaṁ atthi paccuppannaṁ jātaṁ bhūtaṁ sañjātaṁ nibbattaṁ abhinibbattaṁ pātubhūtanti? Āmantā. Anāgataṁ atthi anāgataṁ jātaṁ bhūtaṁ sañjātaṁ nibbattaṁ abhinibbattaṁ pātubhūtanti? Na hevaṁ vattabbe…pe…. </div>
</div>
<div class="h">Mahāpaṇṇāsaka</div>
<div class="h">Paṭhamavagga</div>
<div class="h">Sabbamatthītikathā</div>
<div class="h">Kālasaṁsandana</div>
<div class="q" id="p_32Kv_627"> <div class="p">
<span class="pN">627</span>๐Atītaṁ atthi atītaṁ niruddhaṁ vigataṁ vipariṇataṁ atthaṅgataṁ abbhatthaṅgatanti? Āmantā. Paccuppannaṁ atthi paccuppannaṁ niruddhaṁ vigataṁ vipariṇataṁ atthaṅgataṁ abbhatthaṅgatanti? Na hevaṁ vattabbe…pe… anāgataṁ atthi anāgataṁ ajātaṁ abhūtaṁ asañjātaṁ anibbattaṁ anabhinibbattaṁ apātubhūtanti? Āmantā. Paccuppannaṁ atthi paccuppannaṁ ajātaṁ abhūtaṁ asañjātaṁ anibbattaṁ anabhinibbattaṁ apātubhūtanti? Na hevaṁ vattabbe. </div>
</div>
<div class="h">Mahāpaṇṇāsaka</div>
<div class="h">Paṭhamavagga</div>
<div class="h">Sabbamatthītikathā</div>
<div class="h">Kālasaṁsandana</div>
<div class="q" id="p_32Kv_628"> <div class="divNumber">284.</div> <div class="p">
<span class="pN">628</span>๐Atītaṁ rūpaṁ atthīti? Āmantā. Nanu atītaṁ rūpaṁ niruddhaṁ vigataṁ vipariṇataṁ atthaṅgataṁ abbhatthaṅgatanti? Āmantā. Hañci atītaṁ rūpaṁ niruddhaṁ…pe… abbhatthaṅgataṁ, no ca vata re vattabbe— “atītaṁ rūpaṁ atthī”ti. </div>
</div>
<div class="h">Mahāpaṇṇāsaka</div>
<div class="h">Paṭhamavagga</div>
<div class="h">Sabbamatthītikathā</div>
<div class="h">Kālasaṁsandana</div>
<div class="q" id="p_32Kv_629"> <div class="p">
<span class="pN">629</span>๐Anāgataṁ rūpaṁ atthīti? Āmantā. Nanu anāgataṁ rūpaṁ ajātaṁ abhūtaṁ asañjātaṁ anibbattaṁ anabhinibbattaṁ apātubhūtanti? Āmantā. Hañci anāgataṁ rūpaṁ ajātaṁ…pe… apātubhūtaṁ, no ca vata re vattabbe— “anāgataṁ rūpaṁ atthī”ti. </div>
</div>
<div class="h">Mahāpaṇṇāsaka</div>
<div class="h">Paṭhamavagga</div>
<div class="h">Sabbamatthītikathā</div>
<div class="h">Kālasaṁsandana</div>
<div class="q" id="p_32Kv_630"> <div class="p">
<span class="pN">630</span>๐Paccuppannaṁ rūpaṁ atthi paccuppannaṁ rūpaṁ aniruddhaṁ avigataṁ avipariṇataṁ na atthaṅgataṁ na abbhatthaṅgatanti? Āmantā. Atītaṁ rūpaṁ atthi atītaṁ rūpaṁ aniruddhaṁ avigataṁ avipariṇataṁ na atthaṅgataṁ na abbhatthaṅgatanti? Na hevaṁ vattabbe. </div>
</div>
<div class="h">Mahāpaṇṇāsaka</div>
<div class="h">Paṭhamavagga</div>
<div class="h">Sabbamatthītikathā</div>
<div class="h">Kālasaṁsandana</div>
<div class="q" id="p_32Kv_631"> <div class="p">
<span class="pN">631</span>๐Paccuppannaṁ rūpaṁ atthi paccuppannaṁ rūpaṁ jātaṁ bhūtaṁ sañjātaṁ nibbattaṁ abhinibbattaṁ pātubhūtanti? Āmantā. Anāgataṁ rūpaṁ atthi anāgataṁ rūpaṁ jātaṁ bhūtaṁ sañjātaṁ nibbattaṁ abhinibbattaṁ pātubhūtanti? Na hevaṁ vattabbe. </div>
</div>
<div class="h">Mahāpaṇṇāsaka</div>
<div class="h">Paṭhamavagga</div>
<div class="h">Sabbamatthītikathā</div>
<div class="h">Kālasaṁsandana</div>
<div class="q" id="p_32Kv_632"> <div class="p">
<span class="pN">632</span>๐Atītaṁ rūpaṁ atthi atītaṁ rūpaṁ niruddhaṁ vigataṁ vipariṇataṁ atthaṅgataṁ abbhatthaṅgatanti? Āmantā. Paccuppannaṁ rūpaṁ atthi paccuppannaṁ rūpaṁ niruddhaṁ vigataṁ vipariṇataṁ atthaṅgataṁ abbhatthaṅgatanti? Na hevaṁ vattabbe. </div>
</div>
<div class="h">Mahāpaṇṇāsaka</div>
<div class="h">Paṭhamavagga</div>
<div class="h">Sabbamatthītikathā</div>
<div class="h">Kālasaṁsandana</div>
<div class="q" id="p_32Kv_633"> <div class="p">
<span class="pN">633</span>๐Anāgataṁ rūpaṁ atthi anāgataṁ rūpaṁ ajātaṁ abhūtaṁ asañjātaṁ anibbattaṁ anabhinibbattaṁ apātubhūtanti? Āmantā. Paccuppannaṁ rūpaṁ atthi paccuppannaṁ rūpaṁ ajātaṁ abhūtaṁ asañjātaṁ anibbattaṁ anabhinibbattaṁ apātubhūtanti? Na hevaṁ vattabbe. </div>
</div>
<div class="h">Mahāpaṇṇāsaka</div>
<div class="h">Paṭhamavagga</div>
<div class="h">Sabbamatthītikathā</div>
<div class="h">Kālasaṁsandana</div>
<div class="q" id="p_32Kv_634"> <div class="p">
<span class="pN">634</span>๐Atītā vedanā atthi…pe… saññā atthi, saṅkhārā atthi, viññāṇaṁ atthīti? Āmantā. Nanu atītaṁ viññāṇaṁ niruddhaṁ vigataṁ vipariṇataṁ atthaṅgataṁ abbhatthaṅgatanti? Āmantā. Hañci atītaṁ viññāṇaṁ niruddhaṁ…pe… abbhatthaṅgataṁ, no ca vata re vattabbe— “atītaṁ viññāṇaṁ atthī”ti. </div>
</div>
<div class="h">Mahāpaṇṇāsaka</div>
<div class="h">Paṭhamavagga</div>
<div class="h">Sabbamatthītikathā</div>
<div class="h">Kālasaṁsandana</div>
<div class="q" id="p_32Kv_635"> <div class="p">
<span class="pN">635</span>๐Anāgataṁ viññāṇaṁ atthīti? Āmantā. Nanu anāgataṁ viññāṇaṁ ajātaṁ abhūtaṁ asañjātaṁ anibbattaṁ anabhinibbattaṁ apātubhūtanti? Āmantā. Hañci anāgataṁ viññāṇaṁ ajātaṁ…pe… apātubhūtaṁ, no ca vata re vattabbe— “anāgataṁ viññāṇaṁ atthī”ti. </div>
</div>
<div class="h">Mahāpaṇṇāsaka</div>
<div class="h">Paṭhamavagga</div>
<div class="h">Sabbamatthītikathā</div>
<div class="h">Kālasaṁsandana</div>
<div class="q" id="p_32Kv_636"> <div class="p">
<span class="pN">636</span>๐Paccuppannaṁ viññāṇaṁ atthi paccuppannaṁ viññāṇaṁ aniruddhaṁ…pe… na abbhatthaṅgatanti? Āmantā. Atītaṁ viññāṇaṁ atthi atītaṁ viññāṇaṁ aniruddhaṁ…pe… na abbhatthaṅgatanti? Na hevaṁ vattabbe. </div>
</div>
<div class="h">Mahāpaṇṇāsaka</div>
<div class="h">Paṭhamavagga</div>
<div class="h">Sabbamatthītikathā</div>
<div class="h">Kālasaṁsandana</div>
<div class="q" id="p_32Kv_637"> <div class="p">
<span class="pN">637</span>๐Paccuppannaṁ viññāṇaṁ atthi paccuppannaṁ viññāṇaṁ jātaṁ…pe… pātubhūtanti? Āmantā. Anāgataṁ viññāṇaṁ atthi anāgataṁ viññāṇaṁ jātaṁ…pe… pātubhūtanti? Na hevaṁ vattabbe. </div>
</div>
<div class="h">Mahāpaṇṇāsaka</div>
<div class="h">Paṭhamavagga</div>
<div class="h">Sabbamatthītikathā</div>
<div class="h">Kālasaṁsandana</div>
<div class="q" id="p_32Kv_638"> <div class="p">
<span class="pN">638</span>๐Atītaṁ viññāṇaṁ atthi atītaṁ viññāṇaṁ niruddhaṁ…pe… abbhatthaṅgatanti? Āmantā. Paccuppannaṁ viññāṇaṁ atthi paccuppannaṁ viññāṇaṁ niruddhaṁ…pe… abbhatthaṅgatanti? Na hevaṁ vattabbe. Anāgataṁ viññāṇaṁ atthi anāgataṁ viññāṇaṁ ajātaṁ…pe… apātubhūtanti? Āmantā. </div>
</div>
<div class="h">Mahāpaṇṇāsaka</div>
<div class="h">Paṭhamavagga</div>
<div class="h">Sabbamatthītikathā</div>
<div class="h">Kālasaṁsandana</div>
<div class="q" id="p_32Kv_639"> <div class="p">
<span class="pN">639</span>๐Paccuppannaṁ viññāṇaṁ atthi paccuppannaṁ viññāṇaṁ ajātaṁ…pe… apātubhūtanti? Na hevaṁ vattabbe. </div>
</div>
<div class="h">Mahāpaṇṇāsaka</div>
<div class="h">Paṭhamavagga</div>
<div class="h">Sabbamatthītikathā</div>
<div class="h">Kālasaṁsandana</div>
<div class="q" id="p_32Kv_640"> <div class="divNumber">285.</div> <div class="p">
<span class="pN">640</span>๐“Paccuppannan”ti vā “rūpan”ti vā, “rūpan”ti vā “paccuppannan”ti vā paccuppannaṁ rūpaṁ appiyaṁ karitvā esese ekaṭṭhe same samabhāge tajjāteti? Āmantā. Paccuppannaṁ rūpaṁ nirujjhamānaṁ paccuppannabhāvaṁ jahatīti? Āmantā. Rūpabhāvaṁ jahatīti? Na hevaṁ vattabbe…pe…. </div>
</div>
<div class="h">Mahāpaṇṇāsaka</div>
<div class="h">Paṭhamavagga</div>
<div class="h">Sabbamatthītikathā</div>
<div class="h">Kālasaṁsandana</div>
<div class="q" id="p_32Kv_641"> <div class="p">
<span class="pN">641</span>๐“Paccuppannan”ti vā “rūpan”ti vā, “rūpan”ti vā “paccuppannan”ti vā paccuppannaṁ rūpaṁ appiyaṁ karitvā esese ekaṭṭhe same samabhāge tajjāteti? Āmantā. Paccuppannaṁ rūpaṁ nirujjhamānaṁ rūpabhāvaṁ na jahatīti? Āmantā. Paccuppannabhāvaṁ na jahatīti? Na hevaṁ vattabbe…pe…. </div>
</div>
<div class="h">Mahāpaṇṇāsaka</div>
<div class="h">Paṭhamavagga</div>
<div class="h">Sabbamatthītikathā</div>
<div class="h">Kālasaṁsandana</div>
<div class="q" id="p_32Kv_642"> <div class="p">
<span class="pN">642</span>×“Odātan”ti vā “vatthan”ti vā, “vatthan”ti vā “odātan”ti vā odātaṁ vatthaṁ appiyaṁ karitvā esese ekaṭṭhe same samabhāge tajjāteti? Āmantā. Odātaṁ vatthaṁ rajjamānaṁ odātabhāvaṁ jahatīti? Āmantā. Vatthabhāvaṁ jahatīti? Na hevaṁ vattabbe. </div>
</div>
<div class="h">Mahāpaṇṇāsaka</div>
<div class="h">Paṭhamavagga</div>
<div class="h">Sabbamatthītikathā</div>
<div class="h">Kālasaṁsandana</div>
<div class="q" id="p_32Kv_643"> <div class="p">
<span class="pN">643</span>×“Odātan”ti vā “vatthan”ti vā, “vatthan”ti vā “odātan”ti vā odātaṁ vatthaṁ appiyaṁ karitvā esese ekaṭṭhe same samabhāge tajjāteti? Āmantā. Odātaṁ vatthaṁ rajjamānaṁ vatthabhāvaṁ na jahatīti? Āmantā. Odātabhāvaṁ na jahatīti? Na hevaṁ vattabbe. …pe…. </div>
</div>
<div class="h">Mahāpaṇṇāsaka</div>
<div class="h">Paṭhamavagga</div>
<div class="h">Sabbamatthītikathā</div>
<div class="h">Kālasaṁsandana</div>
<div class="q" id="p_32Kv_644"> <div class="divNumber">286.</div> <div class="p">
<span class="pN">644</span>๐Rūpaṁ rūpabhāvaṁ na jahatīti? Āmantā. Rūpaṁ niccaṁ dhuvaṁ sassataṁ avipariṇāmadhammanti? Na hevaṁ vattabbe. Nanu rūpaṁ rūpabhāvaṁ na jahatīti rūpaṁ aniccaṁ adhuvaṁ asassataṁ vipariṇāmadhammanti? Āmantā. Hañci rūpaṁ aniccaṁ adhuvaṁ asassataṁ vipariṇāmadhammaṁ, no ca vata re vattabbe— “rūpaṁ rūpabhāvaṁ na jahatī”ti. </div>
</div>
<div class="h">Mahāpaṇṇāsaka</div>
<div class="h">Paṭhamavagga</div>
<div class="h">Sabbamatthītikathā</div>
<div class="h">Kālasaṁsandana</div>
<div class="q" id="p_32Kv_645"> <div class="p">
<span class="pN">645</span>๐Nibbānaṁ nibbānabhāvaṁ na jahatīti nibbānaṁ niccaṁ dhuvaṁ sassataṁ avipariṇāmadhammanti? Āmantā. Rūpaṁ rūpabhāvaṁ na jahatīti rūpaṁ niccaṁ dhuvaṁ sassataṁ avipariṇāmadhammanti? Na hevaṁ vattabbe…pe… rūpaṁ rūpabhāvaṁ na jahati rūpaṁ aniccaṁ adhuvaṁ asassataṁ vipariṇāmadhammanti? Āmantā. Nibbānaṁ nibbānabhāvaṁ na jahati nibbānaṁ aniccaṁ adhuvaṁ asassataṁ vipariṇāmadhammanti? Na hevaṁ vattabbe…pe…. </div>
</div>
<div class="h">Mahāpaṇṇāsaka</div>
<div class="h">Paṭhamavagga</div>
<div class="h">Sabbamatthītikathā</div>
<div class="h">Kālasaṁsandana</div>
<div class="q" id="p_32Kv_646"> <div class="p">
<span class="pN">646</span>๐Atītaṁ atthi atītaṁ atītabhāvaṁ na jahatīti? Āmantā. Anāgataṁ atthi anāgataṁ anāgatabhāvaṁ na jahatīti? Na hevaṁ vattabbe. Atītaṁ atthi atītaṁ atītabhāvaṁ na jahatīti? Āmantā. Paccuppannaṁ atthi paccuppannaṁ paccuppannabhāvaṁ na jahatīti? Na hevaṁ vattabbe…pe…. </div>
</div>
<div class="h">Mahāpaṇṇāsaka</div>
<div class="h">Paṭhamavagga</div>
<div class="h">Sabbamatthītikathā</div>
<div class="h">Kālasaṁsandana</div>
<div class="q" id="p_32Kv_647"> <div class="p">
<span class="pN">647</span>๐Anāgataṁ atthi anāgataṁ anāgatabhāvaṁ jahatīti? Āmantā. Atītaṁ atthi atītaṁ atītabhāvaṁ jahatīti? Na hevaṁ vattabbe…pe…. </div>
</div>
<div class="h">Mahāpaṇṇāsaka</div>
<div class="h">Paṭhamavagga</div>
<div class="h">Sabbamatthītikathā</div>
<div class="h">Kālasaṁsandana</div>
<div class="q" id="p_32Kv_648"> <div class="p">
<span class="pN">648</span>๐Paccuppannaṁ atthi paccuppannaṁ paccuppannabhāvaṁ jahatīti? Āmantā. Atītaṁ atthi atītaṁ atītabhāvaṁ jahatīti? Na hevaṁ vattabbe. </div>
</div>
<div class="h">Mahāpaṇṇāsaka</div>
<div class="h">Paṭhamavagga</div>
<div class="h">Sabbamatthītikathā</div>
<div class="h">Kālasaṁsandana</div>
<div class="q" id="p_32Kv_649"> <div class="p">
<span class="pN">649</span>๐Atītaṁ atthi atītaṁ atītabhāvaṁ na jahatīti? Āmantā. Atītaṁ niccaṁ dhuvaṁ sassataṁ avipariṇāmadhammanti? Na hevaṁ vattabbe…pe… nanu atītaṁ aniccaṁ adhuvaṁ asassataṁ vipariṇāmadhammanti? Āmantā. Hañci atītaṁ aniccaṁ adhuvaṁ asassataṁ vipariṇāmadhammaṁ, no ca vata re vattabbe— “atītaṁ atthi atītaṁ atītabhāvaṁ na jahatī”ti. </div>
</div>
<div class="h">Mahāpaṇṇāsaka</div>
<div class="h">Paṭhamavagga</div>
<div class="h">Sabbamatthītikathā</div>
<div class="h">Kālasaṁsandana</div>
<div class="q" id="p_32Kv_650"> <div class="p">
<span class="pN">650</span>๐Nibbānaṁ atthi nibbānaṁ nibbānabhāvaṁ na jahatīti nibbānaṁ niccaṁ dhuvaṁ sassataṁ avipariṇāmadhammanti? Āmantā. Atītaṁ atthi atītaṁ atītabhāvaṁ na jahatīti atītaṁ niccaṁ dhuvaṁ sassataṁ avipariṇāmadhammanti? Na hevaṁ vattabbe…pe…. </div>
</div>
<div class="h">Mahāpaṇṇāsaka</div>
<div class="h">Paṭhamavagga</div>
<div class="h">Sabbamatthītikathā</div>
<div class="h">Kālasaṁsandana</div>
<div class="q" id="p_32Kv_651"> <div class="p">
<span class="pN">651</span>๐Atītaṁ atthi atītaṁ atītabhāvaṁ na jahati atītaṁ aniccaṁ adhuvaṁ asassataṁ vipariṇāmadhammanti? Āmantā. Nibbānaṁ atthi nibbānaṁ nibbānabhāvaṁ na jahati nibbānaṁ aniccaṁ adhuvaṁ asassataṁ vipariṇāmadhammanti? Na hevaṁ vattabbe…pe…. </div>
</div>
<div class="h">Mahāpaṇṇāsaka</div>
<div class="h">Paṭhamavagga</div>
<div class="h">Sabbamatthītikathā</div>
<div class="h">Kālasaṁsandana</div>
<div class="q" id="p_32Kv_652"> <div class="divNumber">287.</div> <div class="p">
<span class="pN">652</span>๐Atītaṁ rūpaṁ atthi atītaṁ rūpaṁ atītabhāvaṁ na jahatīti? Āmantā. Anāgataṁ rūpaṁ atthi anāgataṁ rūpaṁ anāgatabhāvaṁ na jahatīti? Na hevaṁ vattabbe…pe… atītaṁ rūpaṁ atthi atītaṁ rūpaṁ atītabhāvaṁ na jahatīti? Āmantā. Paccuppannaṁ rūpaṁ atthi paccuppannaṁ rūpaṁ paccuppannabhāvaṁ na jahatīti? Na hevaṁ vattabbe…pe…. </div>
</div>
<div class="h">Mahāpaṇṇāsaka</div>
<div class="h">Paṭhamavagga</div>
<div class="h">Sabbamatthītikathā</div>
<div class="h">Kālasaṁsandana</div>
<div class="q" id="p_32Kv_653"> <div class="p">
<span class="pN">653</span>๐Anāgataṁ rūpaṁ atthi anāgataṁ rūpaṁ anāgatabhāvaṁ jahatīti? Āmantā. Atītaṁ rūpaṁ atthi atītaṁ rūpaṁ atītabhāvaṁ jahatīti? Na hevaṁ vattabbe…pe…. </div>
</div>
<div class="h">Mahāpaṇṇāsaka</div>
<div class="h">Paṭhamavagga</div>
<div class="h">Sabbamatthītikathā</div>
<div class="h">Kālasaṁsandana</div>
<div class="q" id="p_32Kv_654"> <div class="p">
<span class="pN">654</span>๐Paccuppannaṁ rūpaṁ atthi paccuppannaṁ rūpaṁ paccuppannabhāvaṁ jahatīti? Āmantā. Atītaṁ rūpaṁ atthi atītaṁ rūpaṁ atītabhāvaṁ jahatīti? Na hevaṁ vattabbe…pe…. </div>
</div>
<div class="h">Mahāpaṇṇāsaka</div>
<div class="h">Paṭhamavagga</div>
<div class="h">Sabbamatthītikathā</div>
<div class="h">Kālasaṁsandana</div>
<div class="q" id="p_32Kv_655"> <div class="p">
<span class="pN">655</span>๐Atītaṁ rūpaṁ atthi atītaṁ rūpaṁ atītabhāvaṁ na jahatīti? Āmantā. Atītaṁ rūpaṁ niccaṁ dhuvaṁ sassataṁ avipariṇāmadhammanti? Na hevaṁ vattabbe…pe… nanu atītaṁ rūpaṁ aniccaṁ adhuvaṁ asassataṁ vipariṇāmadhammanti? Āmantā. Hañci atītaṁ rūpaṁ aniccaṁ…pe… vipariṇāmadhammaṁ, no ca vata re vattabbe— “atītaṁ rūpaṁ atthi atītaṁ rūpaṁ atītabhāvaṁ na jahatī”ti. </div>
</div>
<div class="h">Mahāpaṇṇāsaka</div>
<div class="h">Paṭhamavagga</div>
<div class="h">Sabbamatthītikathā</div>
<div class="h">Kālasaṁsandana</div>
<div class="q" id="p_32Kv_656"> <div class="p">
<span class="pN">656</span>๐Nibbānaṁ atthi nibbānaṁ nibbānabhāvaṁ na jahati nibbānaṁ niccaṁ dhuvaṁ sassataṁ avipariṇāmadhammanti? Āmantā. Atītaṁ rūpaṁ atthi atītaṁ rūpaṁ atītabhāvaṁ na jahati atītaṁ rūpaṁ niccaṁ dhuvaṁ sassataṁ avipariṇāmadhammanti? Na hevaṁ vattabbe…pe…. </div>
</div>
<div class="h">Mahāpaṇṇāsaka</div>
<div class="h">Paṭhamavagga</div>
<div class="h">Sabbamatthītikathā</div>
<div class="h">Kālasaṁsandana</div>
<div class="q" id="p_32Kv_657"> <div class="p">
<span class="pN">657</span>๐Atītaṁ rūpaṁ atthi atītaṁ rūpaṁ atītabhāvaṁ na jahati atītaṁ rūpaṁ aniccaṁ adhuvaṁ asassataṁ vipariṇāmadhammanti? Āmantā. Nibbānaṁ atthi nibbānaṁ nibbānabhāvaṁ na jahati nibbānaṁ aniccaṁ adhuvaṁ asassataṁ vipariṇāmadhammanti? Na hevaṁ vattabbe…pe…. </div>
</div>
<div class="h">Mahāpaṇṇāsaka</div>
<div class="h">Paṭhamavagga</div>
<div class="h">Sabbamatthītikathā</div>
<div class="h">Kālasaṁsandana</div>
<div class="q" id="p_32Kv_658"> <div class="p">
<span class="pN">658</span>๐Atītā vedanā atthi… atītā saññā atthi… atītā saṅkhārā atthi… atītaṁ viññāṇaṁ atthi atītaṁ viññāṇaṁ atītabhāvaṁ na jahatīti? Āmantā. Anāgataṁ viññāṇaṁ atthi anāgataṁ viññāṇaṁ anāgatabhāvaṁ na jahatīti? Na hevaṁ vattabbe…pe… atītaṁ viññāṇaṁ atthi atītaṁ viññāṇaṁ atītabhāvaṁ na jahatīti? Āmantā. Paccuppannaṁ viññāṇaṁ atthi paccuppannaṁ viññāṇaṁ paccuppannabhāvaṁ na jahatīti? Na hevaṁ vattabbe…pe…. </div>
</div>
<div class="h">Mahāpaṇṇāsaka</div>
<div class="h">Paṭhamavagga</div>
<div class="h">Sabbamatthītikathā</div>
<div class="h">Kālasaṁsandana</div>
<div class="q" id="p_32Kv_659"> <div class="p">
<span class="pN">659</span>๐Anāgataṁ viññāṇaṁ atthi anāgataṁ viññāṇaṁ anāgatabhāvaṁ jahatīti? Āmantā. Atītaṁ viññāṇaṁ atthi atītaṁ viññāṇaṁ atītabhāvaṁ jahatīti? Na hevaṁ vattabbe…pe…. </div>
</div>
<div class="h">Mahāpaṇṇāsaka</div>
<div class="h">Paṭhamavagga</div>
<div class="h">Sabbamatthītikathā</div>
<div class="h">Kālasaṁsandana</div>
<div class="q" id="p_32Kv_660"> <div class="p">
<span class="pN">660</span>๐Paccuppannaṁ viññāṇaṁ atthi paccuppannaṁ viññāṇaṁ paccuppannabhāvaṁ jahatīti? Āmantā. Atītaṁ viññāṇaṁ atthi atītaṁ viññāṇaṁ atītabhāvaṁ jahatīti? Na hevaṁ vattabbe…pe…. </div>
</div>
<div class="h">Mahāpaṇṇāsaka</div>
<div class="h">Paṭhamavagga</div>
<div class="h">Sabbamatthītikathā</div>
<div class="h">Kālasaṁsandana</div>
<div class="q" id="p_32Kv_661"> <div class="p">
<span class="pN">661</span>๐Atītaṁ viññāṇaṁ atthi atītaṁ viññāṇaṁ atītabhāvaṁ na jahatīti? Āmantā. Atītaṁ viññāṇaṁ niccaṁ dhuvaṁ sassataṁ avipariṇāmadhammanti? Na hevaṁ vattabbe…pe… nanu atītaṁ viññāṇaṁ aniccaṁ adhuvaṁ asassataṁ vipariṇāmadhammanti? Āmantā. Hañci atītaṁ viññāṇaṁ aniccaṁ adhuvaṁ asassataṁ vipariṇāmadhammaṁ, no ca vata re vattabbe— “atītaṁ viññāṇaṁ atthi atītaṁ viññāṇaṁ atītabhāvaṁ na jahatī”ti. </div>
</div>
<div class="h">Mahāpaṇṇāsaka</div>
<div class="h">Paṭhamavagga</div>
<div class="h">Sabbamatthītikathā</div>
<div class="h">Kālasaṁsandana</div>
<div class="q" id="p_32Kv_662"> <div class="p">
<span class="pN">662</span>๐Nibbānaṁ atthi nibbānaṁ nibbānabhāvaṁ na jahati nibbānaṁ niccaṁ dhuvaṁ sassataṁ avipariṇāmadhammanti? Āmantā. Atītaṁ viññāṇaṁ atthi atītaṁ viññāṇaṁ atītabhāvaṁ na jahati atītaṁ viññāṇaṁ niccaṁ dhuvaṁ sassataṁ avipariṇāmadhammanti? Na hevaṁ vattabbe…pe…. </div>
</div>
<div class="h">Mahāpaṇṇāsaka</div>
<div class="h">Paṭhamavagga</div>
<div class="h">Sabbamatthītikathā</div>
<div class="h">Kālasaṁsandana</div>
<div class="q" id="p_32Kv_663"> <div class="p">
<span class="pN">663</span>๐Atītaṁ viññāṇaṁ atthi atītaṁ viññāṇaṁ atītabhāvaṁ na jahati atītaṁ viññāṇaṁ aniccaṁ adhuvaṁ asassataṁ vipariṇāmadhammanti? Āmantā. Nibbānaṁ atthi nibbānaṁ nibbānabhāvaṁ na jahati nibbānaṁ aniccaṁ adhuvaṁ asassataṁ vipariṇāmadhammanti? Na hevaṁ vattabbe…pe…. </div>
</div>
</html>

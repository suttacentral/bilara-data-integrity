<html>
<div class="i"> Upanissaya</div>
<div class="h">Piṭṭhiduka</div>
<div class="h">Niyataduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Upanissaya</div>
<div class="q" id="p_38P2_4775"> <div class="divNumber">335.</div> <div class="p">
<span class="pN">4775</span>Niyato dhammo niyatassa dhammassa upanissayapaccayena paccayo. <span class="bold">Pakatūpanissayo</span>—  mātughātikammaṁ mātughātikammassa…  pitughātikammassa…  arahantaghātikammassa…  ruhiruppādakammassa…  saṁghabhedakammassa, niyatamicchādiṭṭhiyā upanissayapaccayena paccayo (cakkaṁ). Paṭhamo maggo dutiyassa maggassa…pe…  tatiyo maggo catutthassa maggassa upanissayapaccayena paccayo. Niyato dhammo aniyatassa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo…pe… . <span class="bold">Pakatūpanissayo</span>—  mātaraṁ jīvitā voropetvā…pe…  saṁghaṁ bhinditvā tassa paṭighātatthāya dānaṁ deti, sīlaṁ samādiyati, uposathakammaṁ karoti, ariyā maggaṁ upanissāya anuppannaṁ samāpattiṁ uppādenti, uppannaṁ samāpajjanti…pe…  ṭhānāṭhānakosallassa upanissayapaccayena paccayo; maggo phalasamāpattiyā upanissayapaccayena paccayo. (2) </div>
</div>
<div class="q" id="p_38P2_4776"> <div class="divNumber">336.</div> <div class="p">
<span class="pN">4776</span>Aniyato dhammo aniyatassa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo…pe… . <span class="bold">Pakatūpanissayo</span>—  aniyataṁ saddhaṁ upanissāya dānaṁ deti, sīlaṁ…pe…  uposathakammaṁ karoti, jhānaṁ uppādeti, vipassanaṁ…pe…  abhiññaṁ…pe…  samāpattiṁ uppādeti, mānaṁ jappeti…  diṭṭhiṁ gaṇhāti; aniyataṁ sīlaṁ…pe…  paññaṁ…  rāgaṁ…pe…  patthanaṁ…  kāyikaṁ sukhaṁ…  kāyikaṁ dukkhaṁ…  utuṁ…  bhojanaṁ…  senāsanaṁ upanissāya dānaṁ deti…pe…  samāpattiṁ uppādeti, pāṇaṁ hanati…pe…  nigamaghātaṁ karoti, aniyatā saddhā…pe…  senāsanaṁ aniyatāya saddhāya…pe…  patthanāya…  kāyikassa sukhassa…  kāyikassa dukkhassa, phalasamāpattiyā upanissayapaccayena paccayo. (1) </div>
</div>
<div class="q" id="p_38P2_4777"> <div class="p">
<span class="pN">4777</span>Aniyato dhammo niyatassa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo…pe… . <span class="bold">Pakatūpanissayo</span>—  aniyataṁ rāgaṁ upanissāya mātaraṁ jīvitā voropeti…pe…  saṁghaṁ bhindati; aniyataṁ dosaṁ…pe…  senāsanaṁ upanissāya mātaraṁ jīvitā voropeti…pe…  saṁghaṁ bhindati; aniyato rāgo…  dosaṁ…pe…  senāsanaṁ mātughātikammassa…pe…  saṁghabhedakammassa upanissayapaccayena paccayo; paṭhamassa maggassa parikammaṁ paṭhamassa maggassa…pe…  catutthassa maggassa parikammaṁ catutthassa maggassa upanissayapaccayena paccayo. (2) </div>
</div>
</html>

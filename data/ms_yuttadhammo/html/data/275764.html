<html>
<div class="i">5.4.11 Sappurisānisaṁsasutta</div>
<div class="h">Pañcamapaṇṇāsaka</div>
<div class="h">Kammavagga</div>
<div class="h">Sappurisānisaṁsasutta</div>
<div class="q" id="p_15A4_1476"> <div class="divNumber">242.</div> <div class="p">
<span class="pN">1476</span>“Sappurisaṁ, bhikkhave, nissāya cattāro ānisaṁsā pāṭikaṅkhā. Katame cattāro? Ariyena sīlena vaḍḍhati, ariyena samādhinā vaḍḍhati, ariyāya paññāya vaḍḍhati, ariyāya vimuttiyā vaḍḍhati—  sappurisaṁ, bhikkhave, nissāya ime cattāro ānisaṁsā pāṭikaṅkhā”ti. </div>
</div>
<div class="CENTER" id="p_15A4_1477">
<span class="pN">1477</span>Ekādasamaṁ.</div>
<div class="CENTER" id="p_15A4_1478">
<span class="pN">1478</span>Kammavaggo catuttho.</div>
<div class="SUMMARY" id="p_15A4_1479">
<span class="pN">1479</span><span class="firstLetter">T</span>assuddānaṁ</div>
<div class="q" id="p_15A4_1480"> <div class="p"> <table class="singleColumn"> <tr> <td> <div class="pN">1480</div> <div class="G">Saṁkhitta vitthāra soṇakāyana,</div> </td> </tr> <tr> <td> <div class="G">Sikkhāpadaṁ ariyamaggo bojjhaṅgaṁ;</div> </td> </tr> <tr> <td> <div class="G">Sāvajjañceva abyābajjhaṁ,</div> </td> </tr> <tr> <td> <div class="G">Samaṇo ca sappurisānisaṁsoti.</div> </td> </tr> </table> </div>
</div>
</html>

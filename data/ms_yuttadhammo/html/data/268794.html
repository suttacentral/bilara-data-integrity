<html>
<div class="i">6.1.13 Sirimaṇḍattheragāthā</div>
<div class="h">Chakkanipāta</div>
<div class="h">Paṭhamavagga</div>
<div class="h">Sirimaṇḍattheragāthā</div>
<div class="q" id="p_19Th1_727"> <div class="divNumber">447.</div> <div class="p"> <table class="singleColumn"> <tr> <td> <div class="pN">727</div> <div class="G">“Channamativassati,</div> </td> </tr> <tr> <td> <div class="G">vivaṭaṁ nātivassati;</div> </td> </tr> <tr> <td> <div class="G">Tasmā channaṁ vivaretha,</div> </td> </tr> <tr> <td> <div class="G">evaṁ taṁ nātivassati.</div> </td> </tr> </table> </div>
</div>
<div class="q" id="p_19Th1_728"> <div class="divNumber">448.</div> <div class="p"> <table class="singleColumn"> <tr> <td> <div class="pN">728</div> <div class="G">Maccunābbhahato loko,</div> </td> </tr> <tr> <td> <div class="G">jarāya parivārito;</div> </td> </tr> <tr> <td> <div class="G">Taṇhāsallena otiṇṇo,</div> </td> </tr> <tr> <td> <div class="G">icchādhūpāyito sadā.</div> </td> </tr> </table> </div>
</div>
<div class="q" id="p_19Th1_729"> <div class="divNumber">449.</div> <div class="p"> <table class="singleColumn"> <tr> <td> <div class="pN">729</div> <div class="G">Maccunābbhahato loko,</div> </td> </tr> <tr> <td> <div class="G">parikkhitto jarāya ca;</div> </td> </tr> <tr> <td> <div class="G">Haññati niccamattāṇo,</div> </td> </tr> <tr> <td> <div class="G">pattadaṇḍova takkaro.</div> </td> </tr> </table> </div>
</div>
<div class="q" id="p_19Th1_730"> <div class="divNumber">450.</div> <div class="p"> <table class="singleColumn"> <tr> <td> <div class="pN">730</div> <div class="G">Āgacchantaggikhandhāva,</div> </td> </tr> <tr> <td> <div class="G">maccu byādhi jarā tayo;</div> </td> </tr> <tr> <td> <div class="G">Paccuggantuṁ balaṁ natthi,</div> </td> </tr> <tr> <td> <div class="G">javo natthi palāyituṁ.</div> </td> </tr> </table> </div>
</div>
<div class="q" id="p_19Th1_731"> <div class="divNumber">451.</div> <div class="p"> <table class="singleColumn"> <tr> <td> <div class="pN">731</div> <div class="G">Amoghaṁ divasaṁ kayirā,</div> </td> </tr> <tr> <td> <div class="G">appena bahukena vā;</div> </td> </tr> <tr> <td> <div class="G">Yaṁ yaṁ vijahate rattiṁ,</div> </td> </tr> <tr> <td> <div class="G">tadūnaṁ tassa jīvitaṁ.</div> </td> </tr> </table> </div>
</div>
<div class="q" id="p_19Th1_732"> <div class="divNumber">452.</div> <div class="p"> <table class="singleColumn"> <tr> <td> <div class="pN">732</div> <div class="G">Carato tiṭṭhato vāpi,</div> </td> </tr> <tr> <td> <div class="G">āsīnasayanassa vā;</div> </td> </tr> <tr> <td> <div class="G">Upeti carimā ratti,</div> </td> </tr> <tr> <td> <div class="G">na te kālo pamajjitun”ti.</div> </td> </tr> </table> </div>
</div>
<div class="CENTER" id="p_19Th1_733">
<span class="pN">733</span>…  Sirimaṇḍo thero… .</div>
</html>

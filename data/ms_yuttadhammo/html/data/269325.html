<html>
<div class="i">9.1.6 Padakusalamāṇavajātaka</div>
<div class="h">Navakanipāta</div>
<div class="h">Gijjhavagga</div>
<div class="h">Padakusalamāṇavajātaka</div>
<div class="q" id="p_22J_1834"> <div class="divNumber">49.</div> <div class="p"> <table class="singleColumn"> <tr> <td> <div class="pN">1834</div> <div class="G">“Bahussutaṁ cittakathiṁ,</div> </td> </tr> <tr> <td> <div class="G">gaṅgā vahati pāṭaliṁ;</div> </td> </tr> <tr> <td> <div class="G">Vuyhamānaka bhaddante,</div> </td> </tr> <tr> <td> <div class="G">ekaṁ me dehi gāthakaṁ”.</div> </td> </tr> </table> </div>
</div>
<div class="q" id="p_22J_1835"> <div class="divNumber">50.</div> <div class="p"> <table class="singleColumn"> <tr> <td> <div class="pN">1835</div> <div class="G">“Yena siñcanti dukkhitaṁ,</div> </td> </tr> <tr> <td> <div class="G">yena siñcanti āturaṁ;</div> </td> </tr> <tr> <td> <div class="G">Tassa majjhe marissāmi,</div> </td> </tr> <tr> <td> <div class="G">jātaṁ saraṇato bhayaṁ”.</div> </td> </tr> </table> </div>
</div>
<div class="q" id="p_22J_1836"> <div class="divNumber">51.</div> <div class="p"> <table class="singleColumn"> <tr> <td> <div class="pN">1836</div> <div class="G">“Yattha bījāni rūhanti,</div> </td> </tr> <tr> <td> <div class="G">sattā yattha patiṭṭhitā;</div> </td> </tr> <tr> <td> <div class="G">Sā me sīsaṁ nipīḷeti,</div> </td> </tr> <tr> <td> <div class="G">jātaṁ saraṇato bhayaṁ”.</div> </td> </tr> </table> </div>
</div>
<div class="q" id="p_22J_1837"> <div class="divNumber">52.</div> <div class="p"> <table class="singleColumn"> <tr> <td> <div class="pN">1837</div> <div class="G">“Yena bhattāni paccanti,</div> </td> </tr> <tr> <td> <div class="G">sītaṁ yena vihaññati;</div> </td> </tr> <tr> <td> <div class="G">So maṁ ḍahati gattāni,</div> </td> </tr> <tr> <td> <div class="G">jātaṁ saraṇato bhayaṁ”.</div> </td> </tr> </table> </div>
</div>
<div class="q" id="p_22J_1838"> <div class="divNumber">53.</div> <div class="p"> <table class="singleColumn"> <tr> <td> <div class="pN">1838</div> <div class="G">“Yena bhuttena yāpenti,</div> </td> </tr> <tr> <td> <div class="G">puthū brāhmaṇakhattiyā;</div> </td> </tr> <tr> <td> <div class="G">So maṁ bhutto byāpādeti,</div> </td> </tr> <tr> <td> <div class="G">jātaṁ saraṇato bhayaṁ”.</div> </td> </tr> </table> </div>
</div>
<div class="q" id="p_22J_1839"> <div class="divNumber">54.</div> <div class="p"> <table class="singleColumn"> <tr> <td> <div class="pN">1839</div> <div class="G">“Gimhānaṁ pacchime māse,</div> </td> </tr> <tr> <td> <div class="G">vātamicchanti paṇḍitā;</div> </td> </tr> <tr> <td> <div class="G">So maṁ bhañjati gattāni,</div> </td> </tr> <tr> <td> <div class="G">jātaṁ saraṇato bhayaṁ”.</div> </td> </tr> </table> </div>
</div>
<div class="q" id="p_22J_1840"> <div class="divNumber">55.</div> <div class="p"> <table class="singleColumn"> <tr> <td> <div class="pN">1840</div> <div class="G">“Yaṁ nissitā jagatiruhaṁ,</div> </td> </tr> <tr> <td> <div class="G">svāyaṁ aggiṁ pamuñcati;</div> </td> </tr> <tr> <td> <div class="G">Disā bhajatha vakkaṅgā,</div> </td> </tr> <tr> <td> <div class="G">jātaṁ saraṇato bhayaṁ”.</div> </td> </tr> </table> </div>
</div>
<div class="q" id="p_22J_1841"> <div class="divNumber">56.</div> <div class="p"> <table class="singleColumn"> <tr> <td> <div class="pN">1841</div> <div class="G">“Yamānayiṁ somanassaṁ,</div> </td> </tr> <tr> <td> <div class="G">māliniṁ candanussadaṁ;</div> </td> </tr> <tr> <td> <div class="G">Sā maṁ gharā nicchubhati,</div> </td> </tr> <tr> <td> <div class="G">jātaṁ saraṇato bhayaṁ”.</div> </td> </tr> </table> </div>
</div>
<div class="q" id="p_22J_1842"> <div class="divNumber">57.</div> <div class="p"> <table class="singleColumn"> <tr> <td> <div class="pN">1842</div> <div class="G">“Yena jātena nandissaṁ,</div> </td> </tr> <tr> <td> <div class="G">yassa ca bhavamicchisaṁ;</div> </td> </tr> <tr> <td> <div class="G">So maṁ gharā nicchubhati,</div> </td> </tr> <tr> <td> <div class="G">jātaṁ saraṇato bhayaṁ”.</div> </td> </tr> </table> </div>
</div>
<div class="q" id="p_22J_1843"> <div class="divNumber">58.</div> <div class="p"> <table class="singleColumn"> <tr> <td> <div class="pN">1843</div> <div class="G">“Suṇantu me jānapadā,</div> </td> </tr> <tr> <td> <div class="G">negamā ca samāgatā;</div> </td> </tr> <tr> <td> <div class="G">Yatodakaṁ tadādittaṁ,</div> </td> </tr> <tr> <td> <div class="G">yato khemaṁ tato bhayaṁ.</div> </td> </tr> </table> </div>
</div>
<div class="q" id="p_22J_1844"> <div class="divNumber">59.</div> <div class="p"> <table class="singleColumn"> <tr> <td> <div class="pN">1844</div> <div class="G">Rājā vilumpate raṭṭhaṁ,</div> </td> </tr> <tr> <td> <div class="G">brāhmaṇo ca purohito;</div> </td> </tr> <tr> <td> <div class="G">Attaguttā viharatha,</div> </td> </tr> <tr> <td> <div class="G">jātaṁ saraṇato bhayan”ti.</div> </td> </tr> </table> </div>
</div>
<div class="CENTER" id="p_22J_1845">
<span class="pN">1845</span>Padakusalamāṇavajātakaṁ chaṭṭhaṁ.</div>
</html>

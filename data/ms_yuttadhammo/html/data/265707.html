<html>
<div class="i"> Hetu</div>
<div class="h">Piṭṭhiduka</div>
<div class="h">Arūpāvacaraduka</div>
<div class="h">Paccayavāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Hetu</div>
<div class="q" id="p_38P2_4665"> <div class="divNumber">273.</div> <div class="p">
<span class="pN">4665</span>Arūpāvacaraṁ dhammaṁ paccayā arūpāvacaro dhammo uppajjati hetupaccayā… tīṇi. (Paṭiccasadisā.) </div>
</div>
<div class="q" id="p_38P2_4666"> <div class="p">
<span class="pN">4666</span>Naarūpāvacaraṁ dhammaṁ paccayā naarūpāvacaro dhammo uppajjati hetupaccayā— naarūpāvacaraṁ ekaṁ khandhaṁ…pe… (yāva ajjhattikā mahābhūtā) vatthuṁ paccayā naarūpāvacarā khandhā. Naarūpāvacaraṁ dhammaṁ paccayā arūpāvacaro dhammo uppajjati hetupaccayā— vatthuṁ paccayā arūpāvacarā khandhā. Naarūpāvacaraṁ dhammaṁ paccayā arūpāvacaro ca naarūpāvacaro ca dhammā uppajjanti hetupaccayā— vatthuṁ paccayā arūpāvacarā khandhā, mahābhūte paccayā cittasamuṭṭhānaṁ rūpaṁ. (3) </div>
</div>
<div class="q" id="p_38P2_4667"> <div class="divNumber">274.</div> <div class="p">
<span class="pN">4667</span>Arūpāvacarañca naarūpāvacarañca dhammaṁ paccayā arūpāvacaro dhammo uppajjati hetupaccayā— arūpāvacaraṁ ekaṁ khandhañca vatthuñca paccayā tayo khandhā…pe… dve khandhe ca…pe…. Arūpāvacarañca naarūpāvacarañca dhammaṁ paccayā naarūpāvacaro dhammo uppajjati hetupaccayā— arūpāvacare khandhe ca mahābhūte ca paccayā cittasamuṭṭhānaṁ rūpaṁ. Arūpāvacarañca naarūpāvacarañca dhammaṁ paccayā arūpāvacaro ca naarūpāvacaro ca dhammā uppajjanti hetupaccayā— arūpāvacaraṁ ekaṁ khandhañca vatthuñca paccayā tayo khandhā…pe… dve khandhe ca…pe… arūpāvacare khandhe ca mahābhūte ca paccayā cittasamuṭṭhānaṁ rūpaṁ. (3) </div>
</div>
</html>

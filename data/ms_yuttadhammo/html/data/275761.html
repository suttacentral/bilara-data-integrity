<html>
<div class="i">5.4.8 Sāvajjasutta</div>
<div class="h">Pañcamapaṇṇāsaka</div>
<div class="h">Kammavagga</div>
<div class="h">Sāvajjasutta</div>
<div class="q" id="p_15A4_1463"> <div class="divNumber">239.</div> <div class="p">
<span class="pN">1463</span>“Catūhi, bhikkhave, dhammehi samannāgato yathābhataṁ nikkhitto evaṁ niraye. Katamehi catūhi? Sāvajjena kāyakammena, sāvajjena vacīkammena, sāvajjena manokammena, sāvajjāya diṭṭhiyā— imehi kho, bhikkhave, catūhi dhammehi samannāgato yathābhataṁ nikkhitto evaṁ niraye. </div>
</div>
<div class="q" id="p_15A4_1464"> <div class="p">
<span class="pN">1464</span>Catūhi, bhikkhave, dhammehi samannāgato yathābhataṁ nikkhitto evaṁ sagge. Katamehi catūhi? Anavajjena kāyakammena, anavajjena vacīkammena, anavajjena manokammena, anavajjāya diṭṭhiyā— imehi kho, bhikkhave, catūhi dhammehi samannāgato yathābhataṁ nikkhitto evaṁ sagge”ti. </div>
</div>
<div class="CENTER" id="p_15A4_1465">
<span class="pN">1465</span>Aṭṭhamaṁ.</div>
</html>

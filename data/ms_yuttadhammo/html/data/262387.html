<html>
<div class="i"> Vippayutta</div>
<div class="h">Kusalattika</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Vippayutta</div>
<div class="q" id="p_36P1_981"> <div class="divNumber">298.</div> <div class="p">
<span class="pN">981</span>Kusalo dhammo abyākatassa dhammassa vippayuttapaccayena paccayo— sahajātaṁ, pacchājātaṁ. <span class="bold">Sahajātā</span>— kusalā khandhā cittasamuṭṭhānānaṁ rūpānaṁ vippayuttapaccayena paccayo. <span class="bold">Pacchājātā</span>— kusalā khandhā purejātassa imassa kāyassa vippayuttapaccayena paccayo. (1) </div>
</div>
<div class="q" id="p_36P1_982"> <div class="p">
<span class="pN">982</span>Akusalo dhammo abyākatassa dhammassa vippayuttapaccayena paccayo— sahajātaṁ, pacchājātaṁ. <span class="bold">Sahajātā</span>— akusalā khandhā cittasamuṭṭhānānaṁ rūpānaṁ vippayuttapaccayena paccayo. <span class="bold">Pacchājātā</span>— akusalā khandhā purejātassa imassa kāyassa vippayuttapaccayena paccayo. (1) </div>
</div>
<div class="q" id="p_36P1_983"> <div class="p">
<span class="pN">983</span>Abyākato dhammo abyākatassa dhammassa vippayuttapaccayena paccayo— sahajātaṁ, purejātaṁ, pacchājātaṁ. <span class="bold">Sahajātā</span>— vipākābyākatā kiriyābyākatā khandhā cittasamuṭṭhānānaṁ rūpānaṁ vippayuttapaccayena paccayo. Paṭisandhikkhaṇe vipākābyākatā khandhā kaṭattārūpānaṁ vippayuttapaccayena paccayo. Khandhā vatthussa vippayuttapaccayena paccayo. Vatthu khandhānaṁ vippayuttapaccayena paccayo. <span class="bold">Purejātaṁ</span>— cakkhāyatanaṁ cakkhuviññāṇassa vippayuttapaccayena paccayo. Sotāyatanaṁ sotaviññāṇassa vippayuttapaccayena paccayo. Ghānāyatanaṁ ghānaviññāṇassa vippayuttapaccayena paccayo. Jivhāyatanaṁ jivhāviññāṇassa vippayuttapaccayena paccayo. Kāyāyatanaṁ kāyaviññāṇassa vippayuttapaccayena paccayo. Vatthu vipākābyākatānaṁ kiriyābyākatānaṁ khandhānaṁ vippayuttapaccayena paccayo. <span class="bold">Pacchājātā</span>— vipākābyākatā kiriyābyākatā khandhā purejātassa imassa kāyassa vippayuttapaccayena paccayo. (1) </div>
</div>
<div class="q" id="p_36P1_984"> <div class="p">
<span class="pN">984</span>Abyākato dhammo kusalassa dhammassa vippayuttapaccayena paccayo. <span class="bold">Purejātaṁ</span>— vatthu kusalānaṁ khandhānaṁ vippayuttapaccayena paccayo. (2) </div>
</div>
<div class="q" id="p_36P1_985"> <div class="p">
<span class="pN">985</span>Abyākato dhammo akusalassa dhammassa vippayuttapaccayena paccayo. <span class="bold">Purejātaṁ</span>— vatthu akusalānaṁ khandhānaṁ vippayuttapaccayena paccayo. (3) </div>
</div>
</html>

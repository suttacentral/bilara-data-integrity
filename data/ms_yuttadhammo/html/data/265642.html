<html>
<div class="i"> Purejāta</div>
<div class="h">Piṭṭhiduka</div>
<div class="h">Sappītikaduka</div>
<div class="h">Pañhāvāra</div>
<div class="h">Paccayānulomādi</div>
<div class="h">Vibhaṅgavāra</div>
<div class="h">Purejāta</div>
<div class="q" id="p_38P2_4427"> <div class="divNumber">161.</div> <div class="p">
<span class="pN">4427</span>Appītiko dhammo appītikassa dhammassa purejātapaccayena paccayo— ārammaṇapurejātaṁ, vatthupurejātaṁ. <span class="bold">Ārammaṇapurejātaṁ</span>— cakkhuṁ…pe… vatthuṁ appītikena cittena aniccato…pe… vipassati, assādeti abhinandati, taṁ ārabbha appītiko rāgo…pe… domanassaṁ uppajjati, pīti uppajjati, dibbena cakkhunā rūpaṁ passati…pe… phoṭṭhabbāyatanaṁ kāyaviññāṇassa…pe…. <span class="bold">Vatthupurejātaṁ</span>— cakkhāyatanaṁ cakkhuviññāṇassa…pe… kāyāyatanaṁ kāyaviññāṇassa…pe… vatthu appītikānaṁ khandhānaṁ pītiyā ca purejātapaccayena paccayo. (1) </div>
</div>
<div class="q" id="p_38P2_4428"> <div class="p">
<span class="pN">4428</span>Appītiko dhammo sappītikassa dhammassa purejātapaccayena paccayo— ārammaṇapurejātaṁ, vatthupurejātaṁ. <span class="bold">Ārammaṇapurejātaṁ</span>— cakkhuṁ…pe… vatthuṁ sappītikena cittena aniccato…pe… vipassati, assādeti abhinandati, taṁ ārabbha sappītiko rāgo uppajjati, diṭṭhi uppajjati. <span class="bold">Vatthupurejātaṁ</span>— vatthu sappītikānaṁ khandhānaṁ purejātapaccayena paccayo. (2) </div>
</div>
<div class="q" id="p_38P2_4429"> <div class="p">
<span class="pN">4429</span>Appītiko dhammo sappītikassa ca appītikassa ca dhammassa purejātapaccayena paccayo— ārammaṇapurejātaṁ, vatthupurejātaṁ. <span class="bold">Ārammaṇapurejātaṁ</span>— cakkhuṁ…pe… vatthuṁ sappītikena cittena aniccato…pe… vipassati assādeti abhinandati, taṁ ārabbha pīti ca sampayuttakā khandhā ca uppajjanti. <span class="bold">Vatthupurejātaṁ</span>— vatthu sappītikānaṁ khandhānaṁ pītiyā ca purejātapaccayena paccayo. (3) </div>
</div>
</html>

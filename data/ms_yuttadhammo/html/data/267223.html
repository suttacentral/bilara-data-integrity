<html>
<div class="i">9.9 Bodhisiñcakattheraapadāna</div>
<div class="h">Timiravagga</div>
<div class="h">Bodhisiñcakattheraapadāna</div>
<div class="q" id="p_20Ap1_1747"> <div class="divNumber">46.</div> <div class="p"> <table class="singleColumn"> <tr> <td> <div class="pN">1747</div> <div class="G">“Vipassissa bhagavato,</div> </td> </tr> <tr> <td> <div class="G">mahābodhimaho ahu;</div> </td> </tr> <tr> <td> <div class="G">Pabbajjupagato santo,</div> </td> </tr> <tr> <td> <div class="G">upagacchiṁ ahaṁ tadā.</div> </td> </tr> </table> </div>
</div>
<div class="q" id="p_20Ap1_1748"> <div class="divNumber">47.</div> <div class="p"> <table class="singleColumn"> <tr> <td> <div class="pN">1748</div> <div class="G">Kusumodakamādāya,</div> </td> </tr> <tr> <td> <div class="G">bodhiyā okiriṁ ahaṁ;</div> </td> </tr> <tr> <td> <div class="G">Mocayissati no mutto,</div> </td> </tr> <tr> <td> <div class="G">nibbāpessati nibbuto.</div> </td> </tr> </table> </div>
</div>
<div class="q" id="p_20Ap1_1749"> <div class="divNumber">48.</div> <div class="p"> <table class="singleColumn"> <tr> <td> <div class="pN">1749</div> <div class="G">Ekanavutito kappe,</div> </td> </tr> <tr> <td> <div class="G">yaṁ bodhimabhisiñcayiṁ;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">bodhisiñcāyidaṁ phalaṁ.</div> </td> </tr> </table> </div>
</div>
<div class="q" id="p_20Ap1_1750"> <div class="divNumber">49.</div> <div class="p"> <table class="singleColumn"> <tr> <td> <div class="pN">1750</div> <div class="G">Tettiṁse vattamānamhi,</div> </td> </tr> <tr> <td> <div class="G">kappe āsuṁ janādhipā;</div> </td> </tr> <tr> <td> <div class="G">Udakasecanā nāma,</div> </td> </tr> <tr> <td> <div class="G">aṭṭhete cakkavattino.</div> </td> </tr> </table> </div>
</div>
<div class="q" id="p_20Ap1_1751"> <div class="divNumber">50.</div> <div class="p"> <table class="singleColumn"> <tr> <td> <div class="pN">1751</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_1752"> <div class="p">
<span class="pN">1752</span>Itthaṁ sudaṁ āyasmā bodhisiñcako thero imā gāthāyo abhāsitthāti. </div>
</div>
<div class="CENTER" id="p_20Ap1_1753">
<span class="pN">1753</span>Bodhisiñcakattherassāpadānaṁ navamaṁ.</div>
</html>

<html>
<div class="i">2.10 Sumaṅgalattheraapadāna</div>
<div class="h">Sīhāsaniyavagga</div>
<div class="h">Sumaṅgalattheraapadāna</div>
<div class="q" id="p_20Ap1_837"> <div class="divNumber">124.</div> <div class="p"> <table class="singleColumn"> <tr> <td> <div class="pN">837</div> <div class="G">“Āhutiṁ yiṭṭhukāmohaṁ,</div> </td> </tr> <tr> <td> <div class="G">paṭiyādetvāna bhojanaṁ;</div> </td> </tr> <tr> <td> <div class="G">Brāhmaṇe paṭimānento,</div> </td> </tr> <tr> <td> <div class="G">visāle māḷake ṭhito.</div> </td> </tr> </table> </div>
</div>
<div class="q" id="p_20Ap1_838"> <div class="divNumber">125.</div> <div class="p"> <table class="singleColumn"> <tr> <td> <div class="pN">838</div> <div class="G">Athaddasāsiṁ sambuddhaṁ,</div> </td> </tr> <tr> <td> <div class="G">piyadassiṁ mahāyasaṁ;</div> </td> </tr> <tr> <td> <div class="G">Sabbalokavinetāraṁ,</div> </td> </tr> <tr> <td> <div class="G">sayambhuṁ aggapuggalaṁ.</div> </td> </tr> </table> </div>
</div>
<div class="q" id="p_20Ap1_839"> <div class="divNumber">126.</div> <div class="p"> <table class="singleColumn"> <tr> <td> <div class="pN">839</div> <div class="G">Bhagavantaṁ jutimantaṁ,</div> </td> </tr> <tr> <td> <div class="G">sāvakehi purakkhataṁ;</div> </td> </tr> <tr> <td> <div class="G">Ādiccamiva rocantaṁ,</div> </td> </tr> <tr> <td> <div class="G">rathiyaṁ paṭipannakaṁ.</div> </td> </tr> </table> </div>
</div>
<div class="q" id="p_20Ap1_840"> <div class="divNumber">127.</div> <div class="p"> <table class="singleColumn"> <tr> <td> <div class="pN">840</div> <div class="G">Añjaliṁ paggahetvāna,</div> </td> </tr> <tr> <td> <div class="G">sakaṁ cittaṁ pasādayiṁ;</div> </td> </tr> <tr> <td> <div class="G">Manasāva nimantesiṁ,</div> </td> </tr> <tr> <td> <div class="G">‘āgacchatu mahāmuni’.</div> </td> </tr> </table> </div>
</div>
<div class="q" id="p_20Ap1_841"> <div class="divNumber">128.</div> <div class="p"> <table class="singleColumn"> <tr> <td> <div class="pN">841</div> <div class="G">Mama saṅkappamaññāya,</div> </td> </tr> <tr> <td> <div class="G">satthā loke anuttaro;</div> </td> </tr> <tr> <td> <div class="G">Khīṇāsavasahassehi,</div> </td> </tr> <tr> <td> <div class="G">mama dvāraṁ upāgami.</div> </td> </tr> </table> </div>
</div>
<div class="q" id="p_20Ap1_842"> <div class="divNumber">129.</div> <div class="p"> <table class="singleColumn"> <tr> <td> <div class="pN">842</div> <div class="G">Namo te purisājañña,</div> </td> </tr> <tr> <td> <div class="G">namo te purisuttama;</div> </td> </tr> <tr> <td> <div class="G">Pāsādaṁ abhirūhitvā,</div> </td> </tr> <tr> <td> <div class="G">sīhāsane nisīdataṁ.</div> </td> </tr> </table> </div>
</div>
<div class="q" id="p_20Ap1_843"> <div class="divNumber">130.</div> <div class="p"> <table class="singleColumn"> <tr> <td> <div class="pN">843</div> <div class="G">Danto dantaparivāro,</div> </td> </tr> <tr> <td> <div class="G">tiṇṇo tārayataṁ varo;</div> </td> </tr> <tr> <td> <div class="G">Pāsādaṁ abhirūhitvā,</div> </td> </tr> <tr> <td> <div class="G">nisīdi pavarāsane.</div> </td> </tr> </table> </div>
</div>
<div class="q" id="p_20Ap1_844"> <div class="divNumber">131.</div> <div class="p"> <table class="singleColumn"> <tr> <td> <div class="pN">844</div> <div class="G">Yaṁ me atthi sake gehe,</div> </td> </tr> <tr> <td> <div class="G">āmisaṁ paccupaṭṭhitaṁ;</div> </td> </tr> <tr> <td> <div class="G">Tāhaṁ buddhassa pādāsiṁ,</div> </td> </tr> <tr> <td> <div class="G">pasanno sehi pāṇibhi.</div> </td> </tr> </table> </div>
</div>
<div class="q" id="p_20Ap1_845"> <div class="divNumber">132.</div> <div class="p"> <table class="singleColumn"> <tr> <td> <div class="pN">845</div> <div class="G">Pasannacitto sumano,</div> </td> </tr> <tr> <td> <div class="G">vedajāto katañjalī;</div> </td> </tr> <tr> <td> <div class="G">Buddhaseṭṭhaṁ namassāmi,</div> </td> </tr> <tr> <td> <div class="G">aho buddhassuḷāratā.</div> </td> </tr> </table> </div>
</div>
<div class="q" id="p_20Ap1_846"> <div class="divNumber">133.</div> <div class="p"> <table class="singleColumn"> <tr> <td> <div class="pN">846</div> <div class="G">Aṭṭhannaṁ payirūpāsataṁ,</div> </td> </tr> <tr> <td> <div class="G">bhuñjaṁ khīṇāsavā bahū;</div> </td> </tr> <tr> <td> <div class="G">Tuyheveso ānubhāvo,</div> </td> </tr> <tr> <td> <div class="G">saraṇaṁ taṁ upemahaṁ.</div> </td> </tr> </table> </div>
</div>
<div class="q" id="p_20Ap1_847"> <div class="divNumber">134.</div> <div class="p"> <table class="singleColumn"> <tr> <td> <div class="pN">847</div> <div class="G">Piyadassī ca bhagavā,</div> </td> </tr> <tr> <td> <div class="G">lokajeṭṭho narāsabho;</div> </td> </tr> <tr> <td> <div class="G">Bhikkhusaṁghe nisīditvā,</div> </td> </tr> <tr> <td> <div class="G">imā gāthā abhāsatha.</div> </td> </tr> </table> </div>
</div>
<div class="q" id="p_20Ap1_848"> <div class="divNumber">135.</div> <div class="p"> <table class="singleColumn"> <tr> <td> <div class="pN">848</div> <div class="G">‘Yo so saṁghaṁ abhojesi,</div> </td> </tr> <tr> <td> <div class="G">ujubhūtaṁ samāhitaṁ;</div> </td> </tr> <tr> <td> <div class="G">Tathāgatañca sambuddhaṁ,</div> </td> </tr> <tr> <td> <div class="G">suṇātha mama bhāsato.</div> </td> </tr> </table> </div>
</div>
<div class="q" id="p_20Ap1_849"> <div class="divNumber">136.</div> <div class="p"> <table class="singleColumn"> <tr> <td> <div class="pN">849</div> <div class="G">Sattavīsatikkhattuṁ so,</div> </td> </tr> <tr> <td> <div class="G">devarajjaṁ karissati;</div> </td> </tr> <tr> <td> <div class="G">Sakakammābhiraddho so,</div> </td> </tr> <tr> <td> <div class="G">devaloke ramissati.</div> </td> </tr> </table> </div>
</div>
<div class="q" id="p_20Ap1_850"> <div class="divNumber">137.</div> <div class="p"> <table class="singleColumn"> <tr> <td> <div class="pN">850</div> <div class="G">Dasa aṭṭha cakkhattuṁ so,</div> </td> </tr> <tr> <td> <div class="G">cakkavattī bhavissati;</div> </td> </tr> <tr> <td> <div class="G">Pathabyā rajjaṁ pañcasataṁ,</div> </td> </tr> <tr> <td> <div class="G">vasudhaṁ āvasissati’.</div> </td> </tr> </table> </div>
</div>
<div class="q" id="p_20Ap1_851"> <div class="divNumber">138.</div> <div class="p"> <table class="singleColumn"> <tr> <td> <div class="pN">851</div> <div class="G">Araññavanamoggayha,</div> </td> </tr> <tr> <td> <div class="G">kānanaṁ byagghasevitaṁ;</div> </td> </tr> <tr> <td> <div class="G">Padhānaṁ padahitvāna,</div> </td> </tr> <tr> <td> <div class="G">kilesā jhāpitā mayā.</div> </td> </tr> </table> </div>
</div>
<div class="q" id="p_20Ap1_852"> <div class="divNumber">139.</div> <div class="p"> <table class="singleColumn"> <tr> <td> <div class="pN">852</div> <div class="G">Aṭṭhārase kappasate,</div> </td> </tr> <tr> <td> <div class="G">yaṁ dānamadadiṁ tadā;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">bhattadānassidaṁ phalaṁ.</div> </td> </tr> </table> </div>
</div>
<div class="q" id="p_20Ap1_853"> <div class="divNumber">140.</div> <div class="p"> <table class="singleColumn"> <tr> <td> <div class="pN">853</div> <div class="G">Paṭisambhidā catasso,</div> </td> </tr> <tr> <td> <div class="G">Vimokkhāpi ca aṭṭhime;</div> </td> </tr> <tr> <td> <div class="G">Chaḷabhiññā sacchikatā,</div> </td> </tr> <tr> <td> <div class="G">Kataṁ buddhassa sāsanaṁ”. (803)</div> </td> </tr> </table> </div>
</div>
<div class="q" id="p_20Ap1_854"> <div class="p">
<span class="pN">854</span>Itthaṁ sudaṁ āyasmā sumaṅgalo thero imā gāthāyo abhāsitthāti. </div>
</div>
<div class="CENTER" id="p_20Ap1_855">
<span class="pN">855</span>Sumaṅgalattherassāpadānaṁ dasamaṁ.</div>
<div class="SUMMARY" id="p_20Ap1_856">
<span class="pN">856</span><span class="firstLetter">T</span>assuddānaṁ</div>
<div class="q" id="p_20Ap1_857"> <div class="p"> <table class="singleColumn"> <tr> <td> <div class="pN">857</div> <div class="G">Sīhāsanī ekathambhī,</div> </td> </tr> <tr> <td> <div class="G">nando ca cūḷapanthako;</div> </td> </tr> <tr> <td> <div class="G">Pilindarāhulo ceva,</div> </td> </tr> <tr> <td> <div class="G">vaṅganto raṭṭhapālako.</div> </td> </tr> </table> </div>
</div>
<div class="q" id="p_20Ap1_858"> <div class="p"> <table class="singleColumn"> <tr> <td> <div class="pN">858</div> <div class="G">Sopāko maṅgalo ceva,</div> </td> </tr> <tr> <td> <div class="G">daseva dutiye vagge;</div> </td> </tr> <tr> <td> <div class="G">Satañca aṭṭhatiṁsa ca,</div> </td> </tr> <tr> <td> <div class="G">gāthā cettha pakāsitā.</div> </td> </tr> </table> </div>
</div>
<div class="ENDH3" id="p_20Ap1_859">
<span class="pN">859</span>Sīhāsaniyavaggo dutiyo.</div>
</html>

<html>
<div class="i">3.2.10 Micchāvāyāmasutta</div>
<div class="h">Tatiyapaṇṇāsaka</div>
<div class="h">Andhakavindavagga</div>
<div class="h">Micchāvāyāmasutta</div>
<div class="q" id="p_16A5_694"> <div class="divNumber">120.</div> <div class="p">
<span class="pN">694</span>“Pañcahi, bhikkhave, dhammehi samannāgatā bhikkhunī yathābhataṁ nikkhittā evaṁ niraye. Katamehi pañcahi? Ananuvicca apariyogāhetvā avaṇṇārahassa vaṇṇaṁ bhāsati, ananuvicca apariyogāhetvā vaṇṇārahassa avaṇṇaṁ bhāsati, micchāvāyāmā ca hoti, micchāsatinī ca, saddhādeyyaṁ vinipāteti. Imehi kho, bhikkhave, pañcahi dhammehi samannāgatā bhikkhunī yathābhataṁ nikkhittā evaṁ niraye. </div>
</div>
<div class="q" id="p_16A5_695"> <div class="p">
<span class="pN">695</span>Pañcahi, bhikkhave, dhammehi samannāgatā bhikkhunī yathābhataṁ nikkhittā evaṁ sagge. Katamehi pañcahi? Anuvicca pariyogāhetvā avaṇṇārahassa avaṇṇaṁ bhāsati, anuvicca pariyogāhetvā vaṇṇārahassa vaṇṇaṁ bhāsati, sammāvāyāmā ca hoti, sammāsatinī ca, saddhādeyyaṁ na vinipāteti. Imehi kho, bhikkhave, pañcahi dhammehi samannāgatā bhikkhunī yathābhataṁ nikkhittā evaṁ sagge”ti. </div>
</div>
<div class="CENTER" id="p_16A5_696">
<span class="pN">696</span>Dasamaṁ.</div>
<div class="CENTER" id="p_16A5_697">
<span class="pN">697</span>Andhakavindavaggo dutiyo.</div>
<div class="SUMMARY" id="p_16A5_698">
<span class="pN">698</span><span class="firstLetter">T</span>assuddānaṁ</div>
<div class="q" id="p_16A5_699"> <div class="p"> <table class="singleColumn"> <tr> <td> <div class="pN">699</div> <div class="G">Kulūpako pacchāsamaṇo,</div> </td> </tr> <tr> <td> <div class="G">samādhiandhakavindaṁ;</div> </td> </tr> <tr> <td> <div class="G">Maccharī vaṇṇanā issā,</div> </td> </tr> <tr> <td> <div class="G">diṭṭhivācāya vāyamāti.</div> </td> </tr> </table> </div>
</div>
</html>

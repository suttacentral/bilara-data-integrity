<html>
<div class="i">31.4 Dhammasaññakattheraapadāna</div>
<div class="h">Padumakesaravagga</div>
<div class="h">Dhammasaññakattheraapadāna</div>
<div class="q" id="p_20Ap1_3450"> <div class="divNumber">13.</div> <div class="p"> <table class="singleColumn"> <tr> <td> <div class="pN">3450</div> <div class="G">“Vipassino bhagavato,</div> </td> </tr> <tr> <td> <div class="G">Mahābodhimaho ahu;</div> </td> </tr> <tr> <td> <div class="G">Rukkhaṭṭhasseva sambuddho,</div> </td> </tr> <tr> <td> <div class="G">Lokajeṭṭho narāsabho.</div> </td> </tr> </table> </div>
</div>
<div class="q" id="p_20Ap1_3451"> <div class="divNumber">14.</div> <div class="p"> <table class="singleColumn"> <tr> <td> <div class="pN">3451</div> <div class="G">Bhagavā tamhi samaye,</div> </td> </tr> <tr> <td> <div class="G">bhikkhusaṁghapurakkhato;</div> </td> </tr> <tr> <td> <div class="G">Catusaccaṁ pakāseti,</div> </td> </tr> <tr> <td> <div class="G">vācāsabhimudīrayaṁ.</div> </td> </tr> </table> </div>
</div>
<div class="q" id="p_20Ap1_3452"> <div class="divNumber">15.</div> <div class="p"> <table class="singleColumn"> <tr> <td> <div class="pN">3452</div> <div class="G">Saṁkhittena ca desento,</div> </td> </tr> <tr> <td> <div class="G">vitthārena ca desayaṁ;</div> </td> </tr> <tr> <td> <div class="G">Vivaṭṭacchado sambuddho,</div> </td> </tr> <tr> <td> <div class="G">nibbāpesi mahājanaṁ.</div> </td> </tr> </table> </div>
</div>
<div class="q" id="p_20Ap1_3453"> <div class="divNumber">16.</div> <div class="p"> <table class="singleColumn"> <tr> <td> <div class="pN">3453</div> <div class="G">Tassāhaṁ dhammaṁ sutvāna,</div> </td> </tr> <tr> <td> <div class="G">lokajeṭṭhassa tādino;</div> </td> </tr> <tr> <td> <div class="G">Vanditvā satthuno pāde,</div> </td> </tr> <tr> <td> <div class="G">pakkāmiṁ uttarāmukho.</div> </td> </tr> </table> </div>
</div>
<div class="q" id="p_20Ap1_3454"> <div class="divNumber">17.</div> <div class="p"> <table class="singleColumn"> <tr> <td> <div class="pN">3454</div> <div class="G">Ekanavutito kappe,</div> </td> </tr> <tr> <td> <div class="G">yaṁ dhammamasuṇiṁ tadā;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">dhammasavassidaṁ phalaṁ.</div> </td> </tr> </table> </div>
</div>
<div class="q" id="p_20Ap1_3455"> <div class="divNumber">18.</div> <div class="p"> <table class="singleColumn"> <tr> <td> <div class="pN">3455</div> <div class="G">Tettiṁsamhi ito kappe,</div> </td> </tr> <tr> <td> <div class="G">eko āsiṁ mahīpati;</div> </td> </tr> <tr> <td> <div class="G">Sutavā nāma nāmena,</div> </td> </tr> <tr> <td> <div class="G">cakkavattī mahabbalo.</div> </td> </tr> </table> </div>
</div>
<div class="q" id="p_20Ap1_3456"> <div class="divNumber">19.</div> <div class="p"> <table class="singleColumn"> <tr> <td> <div class="pN">3456</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_3457"> <div class="p">
<span class="pN">3457</span>Itthaṁ sudaṁ āyasmā dhammasaññako thero imā gāthāyo abhāsitthāti. </div>
</div>
<div class="CENTER" id="p_20Ap1_3458">
<span class="pN">3458</span>Dhammasaññakattherassāpadānaṁ catutthaṁ.</div>
</html>

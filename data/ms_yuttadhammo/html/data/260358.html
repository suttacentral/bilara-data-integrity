<html>
<div class="i">2.2.5.6 Paccanīkapuggalokāsa</div>
<div class="h">Pavattivāra</div>
<div class="h">Nirodhavāra</div>
<div class="h">Paccuppannānāgatavāra</div>
<div class="h">Paccanīkapuggalokāsa</div>
<div class="q" id="p_35Y9_646"> <div class="divNumber">151.</div> <div class="p">
<span class="pN">646</span>» Yassa yattha kusalā dhammā na nirujjhanti tassa tattha akusalā dhammā na nirujjhissantīti? </div>
</div>
<div class="q" id="p_35Y9_647"> <div class="p">
<span class="pN">647</span>Sabbesaṁ cittassa uppādakkhaṇe kusalavippayuttacittassa bhaṅgakkhaṇe tesaṁ tattha kusalā dhammā na nirujjhanti, no ca tesaṁ tattha akusalā dhammā na nirujjhissanti. Aggamaggassa uppādakkhaṇe arahantānaṁ yassa cittassa anantarā aggamaggaṁ paṭilabhissanti tassa cittassa uppādakkhaṇe asaññasattānaṁ tesaṁ tattha kusalā ca dhammā na nirujjhanti akusalā ca dhammā na nirujjhissanti. </div>
</div>
<div class="q" id="p_35Y9_648"> <div class="p">
<span class="pN">648</span>« Yassa vā pana yattha akusalā dhammā na nirujjhissanti tassa tattha kusalā dhammā na nirujjhantīti? </div>
</div>
<div class="q" id="p_35Y9_649"> <div class="p">
<span class="pN">649</span>Aggamaggassa bhaṅgakkhaṇe yassa cittassa anantarā aggamaggaṁ paṭilabhissanti tassa cittassa bhaṅgakkhaṇe tesaṁ tattha akusalā dhammā na nirujjhissanti, no ca tesaṁ tattha kusalā dhammā na nirujjhanti. Aggamaggassa uppādakkhaṇe arahantānaṁ yassa cittassa anantarā aggamaggaṁ paṭilabhissanti tassa cittassa uppādakkhaṇe asaññasattānaṁ tesaṁ tattha akusalā ca dhammā na nirujjhissanti kusalā ca dhammā na nirujjhanti. </div>
</div>
<div class="q" id="p_35Y9_650"> <div class="p">
<span class="pN">650</span>» Yassa yattha kusalā dhammā na nirujjhanti tassa tattha abyākatā dhammā na nirujjhissantīti? </div>
</div>
<div class="q" id="p_35Y9_651"> <div class="p">
<span class="pN">651</span>Sabbesaṁ cittassa uppādakkhaṇe kusalavippayuttacittassa bhaṅgakkhaṇe asaññasattānaṁ tesaṁ tattha kusalā dhammā na nirujjhanti, no ca tesaṁ tattha abyākatā dhammā na nirujjhissanti. Pacchimacittassa bhaṅgakkhaṇe tesaṁ tattha kusalā ca dhammā na nirujjhanti abyākatā ca dhammā na nirujjhissanti. </div>
</div>
<div class="q" id="p_35Y9_652"> <div class="p">
<span class="pN">652</span>« Yassa vā pana yattha abyākatā dhammā na nirujjhissanti tassa tattha kusalā dhammā na nirujjhantīti? Āmantā. </div>
</div>
<div class="q" id="p_35Y9_653"> <div class="divNumber">152.</div> <div class="p">
<span class="pN">653</span>» Yassa yattha akusalā dhammā na nirujjhanti tassa tattha abyākatā dhammā na nirujjhissantīti? </div>
</div>
<div class="q" id="p_35Y9_654"> <div class="p">
<span class="pN">654</span>Sabbesaṁ cittassa uppādakkhaṇe akusalavippayuttacittassa bhaṅgakkhaṇe asaññasattānaṁ tesaṁ tattha akusalā dhammā na nirujjhanti, no ca tesaṁ tattha abyākatā dhammā na nirujjhissanti. Pacchimacittassa bhaṅgakkhaṇe tesaṁ tattha akusalā ca dhammā na nirujjhanti abyākatā ca dhammā na nirujjhissanti. </div>
</div>
<div class="q" id="p_35Y9_655"> <div class="p">
<span class="pN">655</span>« Yassa vā pana yattha abyākatā dhammā na nirujjhissanti tassa tattha akusalā dhammā na nirujjhantīti? Āmantā. </div>
</div>
</html>

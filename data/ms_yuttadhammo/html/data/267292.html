<html>
<div class="i">16.8 Nāgapupphiyattheraapadāna</div>
<div class="h">Bandhujīvakavagga</div>
<div class="h">Nāgapupphiyattheraapadāna</div>
<div class="q" id="p_20Ap1_2405"> <div class="divNumber">39.</div> <div class="p"> <table class="singleColumn"> <tr> <td> <div class="pN">2405</div> <div class="G">“Suvaccho nāma nāmena,</div> </td> </tr> <tr> <td> <div class="G">brāhmaṇo mantapāragū;</div> </td> </tr> <tr> <td> <div class="G">Purakkhato sasissehi,</div> </td> </tr> <tr> <td> <div class="G">vasate pabbatantare.</div> </td> </tr> </table> </div>
</div>
<div class="q" id="p_20Ap1_2406"> <div class="divNumber">40.</div> <div class="p"> <table class="singleColumn"> <tr> <td> <div class="pN">2406</div> <div class="G">Padumuttaro nāma jino,</div> </td> </tr> <tr> <td> <div class="G">āhutīnaṁ paṭiggaho;</div> </td> </tr> <tr> <td> <div class="G">Mamuddharitukāmo so,</div> </td> </tr> <tr> <td> <div class="G">āgacchi mama santikaṁ.</div> </td> </tr> </table> </div>
</div>
<div class="q" id="p_20Ap1_2407"> <div class="divNumber">41.</div> <div class="p"> <table class="singleColumn"> <tr> <td> <div class="pN">2407</div> <div class="G">Vehāsamhi caṅkamati,</div> </td> </tr> <tr> <td> <div class="G">dhūpāyati jalate tathā;</div> </td> </tr> <tr> <td> <div class="G">Hāsaṁ mamaṁ viditvāna,</div> </td> </tr> <tr> <td> <div class="G">pakkāmi pācināmukho.</div> </td> </tr> </table> </div>
</div>
<div class="q" id="p_20Ap1_2408"> <div class="divNumber">42.</div> <div class="p"> <table class="singleColumn"> <tr> <td> <div class="pN">2408</div> <div class="G">Tañca acchariyaṁ disvā,</div> </td> </tr> <tr> <td> <div class="G">abbhutaṁ lomahaṁsanaṁ;</div> </td> </tr> <tr> <td> <div class="G">Nāgapupphaṁ gahetvāna,</div> </td> </tr> <tr> <td> <div class="G">gatamaggamhi okiriṁ.</div> </td> </tr> </table> </div>
</div>
<div class="q" id="p_20Ap1_2409"> <div class="divNumber">43.</div> <div class="p"> <table class="singleColumn"> <tr> <td> <div class="pN">2409</div> <div class="G">Satasahassito kappe,</div> </td> </tr> <tr> <td> <div class="G">yaṁ pupphaṁ okiriṁ ahaṁ;</div> </td> </tr> <tr> <td> <div class="G">Tena cittappasādena,</div> </td> </tr> <tr> <td> <div class="G">duggatiṁ nupapajjahaṁ.</div> </td> </tr> </table> </div>
</div>
<div class="q" id="p_20Ap1_2410"> <div class="divNumber">44.</div> <div class="p"> <table class="singleColumn"> <tr> <td> <div class="pN">2410</div> <div class="G">Ekattiṁse kappasate,</div> </td> </tr> <tr> <td> <div class="G">rājā āsi mahāraho;</div> </td> </tr> <tr> <td> <div class="G">Sattaratanasampanno,</div> </td> </tr> <tr> <td> <div class="G">cakkavattī mahabbalo.</div> </td> </tr> </table> </div>
</div>
<div class="q" id="p_20Ap1_2411"> <div class="divNumber">45.</div> <div class="p"> <table class="singleColumn"> <tr> <td> <div class="pN">2411</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_2412"> <div class="p">
<span class="pN">2412</span>Itthaṁ sudaṁ āyasmā nāgapupphiyo thero imā gāthāyo abhāsitthāti. </div>
</div>
<div class="CENTER" id="p_20Ap1_2413">
<span class="pN">2413</span>Nāgapupphiyattherassāpadānaṁ aṭṭhamaṁ.</div>
</html>

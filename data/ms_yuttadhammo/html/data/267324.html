<html>
<div class="i">19.10 Tivaṇṭipupphiyattheraapadāna</div>
<div class="h">Kuṭajapupphiyavagga</div>
<div class="h">Tivaṇṭipupphiyattheraapadāna</div>
<div class="q" id="p_20Ap1_2655"> <div class="divNumber">57.</div> <div class="p"> <table class="singleColumn"> <tr> <td> <div class="pN">2655</div> <div class="G">“Abhibhūtaṁ panijjhanti,</div> </td> </tr> <tr> <td> <div class="G">Sabbe saṅgamma te mamaṁ;</div> </td> </tr> <tr> <td> <div class="G">Tesaṁ nijjhāyamānānaṁ,</div> </td> </tr> <tr> <td> <div class="G">Pariḷāho ajāyatha.</div> </td> </tr> </table> </div>
</div>
<div class="q" id="p_20Ap1_2656"> <div class="divNumber">58.</div> <div class="p"> <table class="singleColumn"> <tr> <td> <div class="pN">2656</div> <div class="G">Sunando nāma nāmena,</div> </td> </tr> <tr> <td> <div class="G">buddhassa sāvako tadā;</div> </td> </tr> <tr> <td> <div class="G">Dhammadassissa munino,</div> </td> </tr> <tr> <td> <div class="G">āgacchi mama santikaṁ.</div> </td> </tr> </table> </div>
</div>
<div class="q" id="p_20Ap1_2657"> <div class="divNumber">59.</div> <div class="p"> <table class="singleColumn"> <tr> <td> <div class="pN">2657</div> <div class="G">Ye me baddhacarā āsuṁ,</div> </td> </tr> <tr> <td> <div class="G">te me pupphaṁ aduṁ tadā;</div> </td> </tr> <tr> <td> <div class="G">Tāhaṁ pupphaṁ gahetvāna,</div> </td> </tr> <tr> <td> <div class="G">sāvake abhiropayiṁ.</div> </td> </tr> </table> </div>
</div>
<div class="q" id="p_20Ap1_2658"> <div class="divNumber">60.</div> <div class="p"> <table class="singleColumn"> <tr> <td> <div class="pN">2658</div> <div class="G">Sohaṁ kālaṅkato tattha,</div> </td> </tr> <tr> <td> <div class="G">punāpi upapajjahaṁ;</div> </td> </tr> <tr> <td> <div class="G">Aṭṭhārase kappasate,</div> </td> </tr> <tr> <td> <div class="G">vinipātaṁ na gacchahaṁ.</div> </td> </tr> </table> </div>
</div>
<div class="q" id="p_20Ap1_2659"> <div class="divNumber">61.</div> <div class="p"> <table class="singleColumn"> <tr> <td> <div class="pN">2659</div> <div class="G">Teraseto kappasate,</div> </td> </tr> <tr> <td> <div class="G">aṭṭhāsuṁ dhūmaketuno;</div> </td> </tr> <tr> <td> <div class="G">Sattaratanasampannā,</div> </td> </tr> <tr> <td> <div class="G">cakkavattī mahabbalā.</div> </td> </tr> </table> </div>
</div>
<div class="q" id="p_20Ap1_2660"> <div class="divNumber">62.</div> <div class="p"> <table class="singleColumn"> <tr> <td> <div class="pN">2660</div> <div class="G">Paṭisambhidā catasso,</div> </td> </tr> <tr> <td> <div class="G">…pe…</div> </td> </tr> <tr> <td> <div class="G">kataṁ buddhassa sāsanaṁ”. (2208)</div> </td> </tr> </table> </div>
</div>
<div class="q" id="p_20Ap1_2661"> <div class="p">
<span class="pN">2661</span>Itthaṁ sudaṁ āyasmā tivaṇṭipupphiyo thero imā gāthāyo abhāsitthāti. </div>
</div>
<div class="CENTER" id="p_20Ap1_2662">
<span class="pN">2662</span>Tivaṇṭipupphiyattherassāpadānaṁ dasamaṁ.</div>
<div class="ENDH3" id="p_20Ap1_2663">
<span class="pN">2663</span>Kuṭajapupphiyavaggo ekūnavīsatimo.</div>
<div class="SUMMARY" id="p_20Ap1_2664">
<span class="pN">2664</span><span class="firstLetter">T</span>assuddānaṁ</div>
<div class="q" id="p_20Ap1_2665"> <div class="p"> <table class="singleColumn"> <tr> <td> <div class="pN">2665</div> <div class="G">Kuṭajo bandhujīvī ca,</div> </td> </tr> <tr> <td> <div class="G">koṭumbarikahatthiyo;</div> </td> </tr> <tr> <td> <div class="G">Isimuggo ca bodhi ca,</div> </td> </tr> <tr> <td> <div class="G">ekacintī tikaṇṇiko;</div> </td> </tr> <tr> <td> <div class="G">Ekacārī tivaṇṭi ca,</div> </td> </tr> <tr> <td> <div class="G">gāthā dvāsaṭṭhi kittitāti.</div> </td> </tr> </table> </div>
</div>
</html>

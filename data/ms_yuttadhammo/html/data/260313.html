<html>
<div class="i">2.1.4.3 Anulomapuggalokāsa</div>
<div class="h">Pavattivāra</div>
<div class="h">Uppādavāra</div>
<div class="h">Paccuppannātītavāra</div>
<div class="h">Anulomapuggalokāsa</div>
<div class="q" id="p_35Y9_334"> <div class="divNumber">72.</div> <div class="p">
<span class="pN">334</span>» Yassa yattha kusalā dhammā uppajjanti tassa tattha akusalā dhammā uppajjitthāti? Āmantā. </div>
</div>
<div class="q" id="p_35Y9_335"> <div class="p">
<span class="pN">335</span>« Yassa vā pana yattha akusalā dhammā uppajjittha tassa tattha kusalā dhammā uppajjantīti? </div>
</div>
<div class="q" id="p_35Y9_336"> <div class="p">
<span class="pN">336</span>Sabbesaṁ cittassa bhaṅgakkhaṇe kusalavippayuttacittassa uppādakkhaṇe tesaṁ tattha akusalā dhammā uppajjittha, no ca tesaṁ tattha kusalā dhammā uppajjanti. Kusalānaṁ uppādakkhaṇe tesaṁ tattha akusalā ca dhammā uppajjittha kusalā ca dhammā uppajjanti. </div>
</div>
<div class="q" id="p_35Y9_337"> <div class="p">
<span class="pN">337</span>» Yassa yattha kusalā dhammā uppajjanti tassa tattha abyākatā dhammā uppajjitthāti? Āmantā. </div>
</div>
<div class="q" id="p_35Y9_338"> <div class="p">
<span class="pN">338</span>« Yassa vā pana yattha abyākatā dhammā uppajjittha tassa tattha kusalā dhammā uppajjantīti? </div>
</div>
<div class="q" id="p_35Y9_339"> <div class="p">
<span class="pN">339</span>Sabbesaṁ cittassa bhaṅgakkhaṇe kusalavippayuttacittassa uppādakkhaṇe asaññasattānaṁ tesaṁ tattha abyākatā dhammā uppajjittha, no ca tesaṁ tattha kusalā dhammā uppajjanti. Kusalānaṁ uppādakkhaṇe tesaṁ tattha abyākatā ca dhammā uppajjittha kusalā ca dhammā uppajjanti. </div>
</div>
<div class="q" id="p_35Y9_340"> <div class="divNumber">73.</div> <div class="p">
<span class="pN">340</span>» Yassa yattha akusalā dhammā uppajjanti tassa tattha abyākatā dhammā uppajjitthāti? Āmantā. </div>
</div>
<div class="q" id="p_35Y9_341"> <div class="p">
<span class="pN">341</span>« Yassa vā pana yattha abyākatā dhammā uppajjittha tassa tattha akusalā dhammā uppajjantīti? </div>
</div>
<div class="q" id="p_35Y9_342"> <div class="p">
<span class="pN">342</span>Sabbesaṁ cittassa bhaṅgakkhaṇe akusalavippayuttacittassa uppādakkhaṇe asaññasattānaṁ tesaṁ tattha abyākatā dhammā uppajjittha, no ca tesaṁ tattha akusalā dhammā uppajjanti. Akusalānaṁ uppādakkhaṇe tesaṁ tattha abyākatā ca dhammā uppajjittha akusalā ca dhammā uppajjanti. </div>
</div>
</html>

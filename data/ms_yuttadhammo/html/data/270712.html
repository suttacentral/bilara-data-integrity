<html>
<div class="i">2.2.3.4 Catukka</div>
<div class="h">Niddesa</div>
<div class="h">Rūpakaṇḍa</div>
<div class="h">Rūpavibhatti</div>
<div class="h">Catukka</div>
<div class="q" id="p_29Dhs_1538"> <div class="divNumber">882.</div> <div class="p">
<span class="pN">1538</span>Katamaṁ taṁ rūpaṁ upādā upādinnaṁ? Cakkhāyatanaṁ…pe… kāyāyatanaṁ, itthindriyaṁ purisindriyaṁ jīvitindriyaṁ, yaṁ vā panaññampi atthi rūpaṁ kammassa katattā rūpāyatanaṁ gandhāyatanaṁ rasāyatanaṁ ākāsadhātu rūpassa upacayo rūpassa santati kabaḷīkāro āhāro— idaṁ taṁ rūpaṁ upādā upādinnaṁ. </div>
</div>
<div class="q" id="p_29Dhs_1539"> <div class="divNumber">883.</div> <div class="p">
<span class="pN">1539</span>Katamaṁ taṁ rūpaṁ upādā anupādinnaṁ? Saddāyatanaṁ kāyaviññatti vacīviññatti rūpassa lahutā rūpassa mudutā rūpassa kammaññatā rūpassa jaratā rūpassa aniccatā, yaṁ vā panaññampi atthi rūpaṁ na kammassa katattā rūpāyatanaṁ gandhāyatanaṁ rasāyatanaṁ ākāsadhātu rūpassa upacayo rūpassa santati kabaḷīkāro āhāro— idaṁ taṁ rūpaṁ upādā anupādinnaṁ. </div>
</div>
<div class="q" id="p_29Dhs_1540"> <div class="divNumber">884.</div> <div class="p">
<span class="pN">1540</span>Katamaṁ taṁ rūpaṁ no upādā upādinnaṁ? Kammassa katattā phoṭṭhabbāyatanaṁ āpodhātu— idaṁ taṁ rūpaṁ no upādā upādinnaṁ. </div>
</div>
<div class="q" id="p_29Dhs_1541"> <div class="divNumber">885.</div> <div class="p">
<span class="pN">1541</span>Katamaṁ taṁ rūpaṁ no upādā anupādinnaṁ? Na kammassa katattā phoṭṭhabbāyatanaṁ āpodhātu— idaṁ taṁ rūpaṁ no upādā anupādinnaṁ. </div>
</div>
<div class="q" id="p_29Dhs_1542"> <div class="divNumber">886.</div> <div class="p">
<span class="pN">1542</span>Katamaṁ taṁ rūpaṁ upādā upādinnupādāniyaṁ? Cakkhāyatanaṁ…pe… kāyāyatanaṁ, itthindriyaṁ purisindriyaṁ jīvitindriyaṁ, yaṁ vā panaññampi atthi rūpaṁ kammassa katattā rūpāyatanaṁ gandhāyatanaṁ rasāyatanaṁ ākāsadhātu rūpassa upacayo rūpassa santati kabaḷīkāro āhāro— idaṁ taṁ rūpaṁ upādā upādinnupādāniyaṁ. </div>
</div>
<div class="q" id="p_29Dhs_1543"> <div class="divNumber">887.</div> <div class="p">
<span class="pN">1543</span>Katamaṁ taṁ rūpaṁ upādā anupādinnupādāniyaṁ? Saddāyatanaṁ kāyaviññatti vacīviññatti rūpassa lahutā rūpassa mudutā rūpassa kammaññatā rūpassa jaratā rūpassa aniccatā, yaṁ vā panaññampi atthi rūpaṁ na kammassa katattā rūpāyatanaṁ gandhāyatanaṁ rasāyatanaṁ ākāsadhātu rūpassa upacayo rūpassa santati kabaḷīkāro āhāro— idaṁ taṁ rūpaṁ upādā anupādinnupādāniyaṁ. </div>
</div>
<div class="q" id="p_29Dhs_1544"> <div class="divNumber">888.</div> <div class="p">
<span class="pN">1544</span>Katamaṁ taṁ rūpaṁ no upādā upādinnupādāniyaṁ? Kammassa katattā phoṭṭhabbāyatanaṁ āpodhātu— idaṁ taṁ rūpaṁ no upādā upādinnupādāniyaṁ. </div>
</div>
<div class="q" id="p_29Dhs_1545"> <div class="divNumber">889.</div> <div class="p">
<span class="pN">1545</span>Katamaṁ taṁ rūpaṁ no upādā anupādinnupādāniyaṁ? Na kammassa katattā phoṭṭhabbāyatanaṁ āpodhātu— idaṁ taṁ rūpaṁ no upādā anupādinnupādāniyaṁ. </div>
</div>
<div class="q" id="p_29Dhs_1546"> <div class="divNumber">890.</div> <div class="p">
<span class="pN">1546</span>Katamaṁ taṁ rūpaṁ upādā sappaṭighaṁ? Cakkhāyatanaṁ…pe… rasāyatanaṁ— idaṁ taṁ rūpaṁ upādā sappaṭighaṁ. </div>
</div>
<div class="q" id="p_29Dhs_1547"> <div class="divNumber">891.</div> <div class="p">
<span class="pN">1547</span>Katamaṁ taṁ rūpaṁ upādā appaṭighaṁ? Itthindriyaṁ…pe… kabaḷīkāro āhāro— idaṁ taṁ rūpaṁ upādā appaṭighaṁ. </div>
</div>
<div class="q" id="p_29Dhs_1548"> <div class="divNumber">892.</div> <div class="p">
<span class="pN">1548</span>Katamaṁ taṁ rūpaṁ no upādā sappaṭighaṁ? Phoṭṭhabbāyatanaṁ— idaṁ taṁ rūpaṁ no upādā sappaṭighaṁ. </div>
</div>
<div class="q" id="p_29Dhs_1549"> <div class="divNumber">893.</div> <div class="p">
<span class="pN">1549</span>Katamaṁ taṁ rūpaṁ no upādā appaṭighaṁ? Āpodhātu— idaṁ taṁ rūpaṁ no upādā appaṭighaṁ. </div>
</div>
<div class="q" id="p_29Dhs_1550"> <div class="divNumber">894.</div> <div class="p">
<span class="pN">1550</span>Katamaṁ taṁ rūpaṁ upādā oḷārikaṁ? Cakkhāyatanaṁ…pe… rasāyatanaṁ— idaṁ taṁ rūpaṁ upādā oḷārikaṁ. </div>
</div>
<div class="q" id="p_29Dhs_1551"> <div class="divNumber">895.</div> <div class="p">
<span class="pN">1551</span>Katamaṁ taṁ rūpaṁ upādā sukhumaṁ? Itthindriyaṁ…pe… kabaḷīkāro āhāro— idaṁ taṁ rūpaṁ upādā sukhumaṁ. </div>
</div>
<div class="q" id="p_29Dhs_1552"> <div class="divNumber">896.</div> <div class="p">
<span class="pN">1552</span>Katamaṁ taṁ rūpaṁ no upādā oḷārikaṁ? Phoṭṭhabbāyatanaṁ— idaṁ taṁ rūpaṁ no upādā oḷārikaṁ. </div>
</div>
<div class="q" id="p_29Dhs_1553"> <div class="divNumber">897.</div> <div class="p">
<span class="pN">1553</span>Katamaṁ taṁ rūpaṁ no upādā sukhumaṁ? Āpodhātu— idaṁ taṁ rūpaṁ no upādā sukhumaṁ. </div>
</div>
<div class="q" id="p_29Dhs_1554"> <div class="divNumber">898.</div> <div class="p">
<span class="pN">1554</span>Katamaṁ taṁ rūpaṁ upādā dūre? Itthindriyaṁ…pe… kabaḷīkāro āhāro— idaṁ taṁ rūpaṁ upādā dūre. </div>
</div>
<div class="q" id="p_29Dhs_1555"> <div class="divNumber">899.</div> <div class="p">
<span class="pN">1555</span>Katamaṁ taṁ rūpaṁ upādā santike? Cakkhāyatanaṁ…pe… rasāyatanaṁ— idaṁ taṁ rūpaṁ upādā santike. </div>
</div>
<div class="q" id="p_29Dhs_1556"> <div class="divNumber">900.</div> <div class="p">
<span class="pN">1556</span>Katamaṁ taṁ rūpaṁ no upādā dūre? Āpodhātu— idaṁ taṁ rūpaṁ no upādā dūre. </div>
</div>
<div class="q" id="p_29Dhs_1557"> <div class="divNumber">901.</div> <div class="p">
<span class="pN">1557</span>Katamaṁ taṁ rūpaṁ no upādā santike? Phoṭṭhabbāyatanaṁ— idaṁ taṁ rūpaṁ no upādā santike. </div>
</div>
<div class="q" id="p_29Dhs_1558"> <div class="divNumber">902.</div> <div class="p">
<span class="pN">1558</span>Katamaṁ taṁ rūpaṁ upādinnaṁ sanidassanaṁ? Kammassa katattā rūpāyatanaṁ— idaṁ taṁ rūpaṁ upādinnaṁ sanidassanaṁ. </div>
</div>
<div class="q" id="p_29Dhs_1559"> <div class="divNumber">903.</div> <div class="p">
<span class="pN">1559</span>Katamaṁ taṁ rūpaṁ upādinnaṁ anidassanaṁ? Cakkhāyatanaṁ…pe… kāyāyatanaṁ, itthindriyaṁ purisindriyaṁ jīvitindriyaṁ, yaṁ vā panaññampi atthi rūpaṁ kammassa katattā gandhāyatanaṁ rasāyatanaṁ phoṭṭhabbāyatanaṁ ākāsadhātu āpodhātu rūpassa upacayo rūpassa santati kabaḷīkāro āhāro— idaṁ taṁ rūpaṁ upādinnaṁ anidassanaṁ. </div>
</div>
<div class="q" id="p_29Dhs_1560"> <div class="divNumber">904.</div> <div class="p">
<span class="pN">1560</span>Katamaṁ taṁ rūpaṁ anupādinnaṁ sanidassanaṁ? Na kammassa katattā rūpāyatanaṁ— idaṁ taṁ rūpaṁ anupādinnaṁ sanidassanaṁ. </div>
</div>
<div class="q" id="p_29Dhs_1561"> <div class="divNumber">905.</div> <div class="p">
<span class="pN">1561</span>Katamaṁ taṁ rūpaṁ anupādinnaṁ anidassanaṁ? Saddāyatanaṁ kāyaviññatti vacīviññatti rūpassa lahutā rūpassa mudutā rūpassa kammaññatā rūpassa jaratā rūpassa aniccatā, yaṁ vā panaññampi atthi rūpaṁ na kammassa katattā gandhāyatanaṁ rasāyatanaṁ phoṭṭhabbāyatanaṁ ākāsadhātu āpodhātu rūpassa upacayo rūpassa santati kabaḷīkāro āhāro— idaṁ taṁ rūpaṁ anupādinnaṁ anidassanaṁ. </div>
</div>
<div class="q" id="p_29Dhs_1562"> <div class="divNumber">906.</div> <div class="p">
<span class="pN">1562</span>Katamaṁ taṁ rūpaṁ upādinnaṁ sappaṭighaṁ? Cakkhāyatanaṁ…pe… kāyāyatanaṁ, yaṁ vā panaññampi atthi rūpaṁ kammassa katattā rūpāyatanaṁ gandhāyatanaṁ rasāyatanaṁ phoṭṭhabbāyatanaṁ— idaṁ taṁ rūpaṁ upādinnaṁ sappaṭighaṁ. </div>
</div>
<div class="q" id="p_29Dhs_1563"> <div class="divNumber">907.</div> <div class="p">
<span class="pN">1563</span>Katamaṁ taṁ rūpaṁ upādinnaṁ appaṭighaṁ? Itthindriyaṁ purisindriyaṁ jīvitindriyaṁ, yaṁ vā panaññampi atthi rūpaṁ kammassa katattā ākāsadhātu āpodhātu rūpassa upacayo rūpassa santati kabaḷīkāro āhāro— idaṁ taṁ rūpaṁ upādinnaṁ appaṭighaṁ. </div>
</div>
<div class="q" id="p_29Dhs_1564"> <div class="divNumber">908.</div> <div class="p">
<span class="pN">1564</span>Katamaṁ taṁ rūpaṁ anupādinnaṁ sappaṭighaṁ? Saddāyatanaṁ, yaṁ vā panaññampi atthi rūpaṁ na kammassa katattā rūpāyatanaṁ gandhāyatanaṁ rasāyatanaṁ phoṭṭhabbāyatanaṁ— idaṁ taṁ rūpaṁ anupādinnaṁ sappaṭighaṁ. </div>
</div>
<div class="q" id="p_29Dhs_1565"> <div class="divNumber">909.</div> <div class="p">
<span class="pN">1565</span>Katamaṁ taṁ rūpaṁ anupādinnaṁ appaṭighaṁ? Kāyaviññatti vacīviññatti rūpassa lahutā rūpassa mudutā rūpassa kammaññatā rūpassa jaratā rūpassa aniccatā, yaṁ vā panaññampi atthi rūpaṁ na kammassa katattā ākāsadhātu āpodhātu rūpassa upacayo rūpassa santati kabaḷīkāro āhāro— idaṁ taṁ rūpaṁ anupādinnaṁ appaṭighaṁ. </div>
</div>
<div class="q" id="p_29Dhs_1566"> <div class="divNumber">910.</div> <div class="p">
<span class="pN">1566</span>Katamaṁ taṁ rūpaṁ upādinnaṁ mahābhūtaṁ? Kammassa katattā phoṭṭhabbāyatanaṁ āpodhātu— idaṁ taṁ rūpaṁ upādinnaṁ mahābhūtaṁ. </div>
</div>
<div class="q" id="p_29Dhs_1567"> <div class="divNumber">911.</div> <div class="p">
<span class="pN">1567</span>Katamaṁ taṁ rūpaṁ upādinnaṁ na mahābhūtaṁ? Cakkhāyatanaṁ…pe… kāyāyatanaṁ, itthindriyaṁ purisindriyaṁ jīvitindriyaṁ, yaṁ vā panaññampi atthi rūpaṁ kammassa katattā rūpāyatanaṁ gandhāyatanaṁ rasāyatanaṁ ākāsadhātu rūpassa upacayo rūpassa santati kabaḷīkāro āhāro— idaṁ taṁ rūpaṁ upādinnaṁ na mahābhūtaṁ. </div>
</div>
<div class="q" id="p_29Dhs_1568"> <div class="divNumber">912.</div> <div class="p">
<span class="pN">1568</span>Katamaṁ taṁ rūpaṁ anupādinnaṁ mahābhūtaṁ? Na kammassa katattā phoṭṭhabbāyatanaṁ āpodhātu— idaṁ taṁ rūpaṁ anupādinnaṁ mahābhūtaṁ. </div>
</div>
<div class="q" id="p_29Dhs_1569"> <div class="divNumber">913.</div> <div class="p">
<span class="pN">1569</span>Katamaṁ taṁ rūpaṁ anupādinnaṁ na mahābhūtaṁ? Saddāyatanaṁ kāyaviññatti vacīviññatti rūpassa lahutā rūpassa mudutā rūpassa kammaññatā rūpassa jaratā rūpassa aniccatā, yaṁ vā panaññampi atthi rūpaṁ na kammassa katattā rūpāyatanaṁ gandhāyatanaṁ rasāyatanaṁ ākāsadhātu rūpassa upacayo rūpassa santati kabaḷīkāro āhāro— idaṁ taṁ rūpaṁ anupādinnaṁ na mahābhūtaṁ. </div>
</div>
<div class="q" id="p_29Dhs_1570"> <div class="divNumber">914.</div> <div class="p">
<span class="pN">1570</span>Katamaṁ taṁ rūpaṁ upādinnaṁ oḷārikaṁ? Cakkhāyatanaṁ…pe… kāyāyatanaṁ, yaṁ vā panaññampi atthi rūpaṁ kammassa katattā rūpāyatanaṁ gandhāyatanaṁ rasāyatanaṁ phoṭṭhabbāyatanaṁ— idaṁ taṁ rūpaṁ upādinnaṁ oḷārikaṁ. </div>
</div>
<div class="q" id="p_29Dhs_1571"> <div class="divNumber">915.</div> <div class="p">
<span class="pN">1571</span>Katamaṁ taṁ rūpaṁ upādinnaṁ sukhumaṁ? Itthindriyaṁ purisindriyaṁ jīvitindriyaṁ, yaṁ vā panaññampi atthi rūpaṁ kammassa katattā ākāsadhātu āpodhātu rūpassa upacayo rūpassa santati kabaḷīkāro āhāro— idaṁ taṁ rūpaṁ upādinnaṁ sukhumaṁ. </div>
</div>
<div class="q" id="p_29Dhs_1572"> <div class="divNumber">916.</div> <div class="p">
<span class="pN">1572</span>Katamaṁ taṁ rūpaṁ anupādinnaṁ oḷārikaṁ? Saddāyatanaṁ, yaṁ vā panaññampi atthi rūpaṁ na kammassa katattā rūpāyatanaṁ gandhāyatanaṁ rasāyatanaṁ phoṭṭhabbāyatanaṁ— idaṁ taṁ rūpaṁ anupādinnaṁ oḷārikaṁ. </div>
</div>
<div class="q" id="p_29Dhs_1573"> <div class="divNumber">917.</div> <div class="p">
<span class="pN">1573</span>Katamaṁ taṁ rūpaṁ anupādinnaṁ sukhumaṁ? Kāyaviññatti vacīviññatti rūpassa lahutā rūpassa mudutā rūpassa kammaññatā rūpassa jaratā rūpassa aniccatā, yaṁ vā panaññampi atthi rūpaṁ na kammassa katattā ākāsadhātu āpodhātu rūpassa upacayo rūpassa santati kabaḷīkāro āhāro— idaṁ taṁ rūpaṁ anupādinnaṁ sukhumaṁ. </div>
</div>
<div class="q" id="p_29Dhs_1574"> <div class="divNumber">918.</div> <div class="p">
<span class="pN">1574</span>Katamaṁ taṁ rūpaṁ upādinnaṁ dūre? Itthindriyaṁ purisindriyaṁ jīvitindriyaṁ, yaṁ vā panaññampi atthi rūpaṁ kammassa katattā ākāsadhātu āpodhātu rūpassa upacayo rūpassa santati kabaḷīkāro āhāro— idaṁ taṁ rūpaṁ upādinnaṁ dūre. </div>
</div>
<div class="q" id="p_29Dhs_1575"> <div class="divNumber">919.</div> <div class="p">
<span class="pN">1575</span>Katamaṁ taṁ rūpaṁ upādinnaṁ santike? Cakkhāyatanaṁ…pe… kāyāyatanaṁ, yaṁ vā panaññampi atthi rūpaṁ kammassa katattā rūpāyatanaṁ gandhāyatanaṁ rasāyatanaṁ phoṭṭhabbāyatanaṁ— idaṁ taṁ rūpaṁ upādinnaṁ santike. </div>
</div>
<div class="q" id="p_29Dhs_1576"> <div class="divNumber">920.</div> <div class="p">
<span class="pN">1576</span>Katamaṁ taṁ rūpaṁ anupādinnaṁ dūre? Kāyaviññatti vacīviññatti rūpassa lahutā rūpassa mudutā rūpassa kammaññatā rūpassa jaratā rūpassa aniccatā, yaṁ vā panaññampi atthi rūpaṁ na kammassa katattā ākāsadhātu āpodhātu rūpassa upacayo rūpassa santati kabaḷīkāro āhāro— idaṁ taṁ rūpaṁ anupādinnaṁ dūre. </div>
</div>
<div class="q" id="p_29Dhs_1577"> <div class="divNumber">921.</div> <div class="p">
<span class="pN">1577</span>Katamaṁ taṁ rūpaṁ anupādinnaṁ santike? Saddāyatanaṁ, yaṁ vā panaññampi atthi rūpaṁ na kammassa katattā rūpāyatanaṁ gandhāyatanaṁ rasāyatanaṁ phoṭṭhabbāyatanaṁ— idaṁ taṁ rūpaṁ anupādinnaṁ santike. </div>
</div>
<div class="q" id="p_29Dhs_1578"> <div class="divNumber">922.</div> <div class="p">
<span class="pN">1578</span>Katamaṁ taṁ rūpaṁ upādinnupādāniyaṁ sanidassanaṁ? Kammassa katattā rūpāyatanaṁ— idaṁ taṁ rūpaṁ upādinnupādāniyaṁ sanidassanaṁ. </div>
</div>
<div class="q" id="p_29Dhs_1579"> <div class="divNumber">923.</div> <div class="p">
<span class="pN">1579</span>Katamaṁ taṁ rūpaṁ upādinnupādāniyaṁ anidassanaṁ? Cakkhāyatanaṁ…pe… kāyāyatanaṁ, itthindriyaṁ purisindriyaṁ jīvitindriyaṁ, yaṁ vā panaññampi atthi rūpaṁ kammassa katattā gandhāyatanaṁ rasāyatanaṁ phoṭṭhabbāyatanaṁ ākāsadhātu āpodhātu rūpassa upacayo rūpassa santati kabaḷīkāro āhāro— idaṁ taṁ rūpaṁ upādinnupādāniyaṁ anidassanaṁ. </div>
</div>
<div class="q" id="p_29Dhs_1580"> <div class="divNumber">924.</div> <div class="p">
<span class="pN">1580</span>Katamaṁ taṁ rūpaṁ anupādinnupādāniyaṁ sanidassanaṁ? Na kammassa katattā rūpāyatanaṁ— idaṁ taṁ rūpaṁ anupādinnupādāniyaṁ sanidassanaṁ. </div>
</div>
<div class="q" id="p_29Dhs_1581"> <div class="divNumber">925.</div> <div class="p">
<span class="pN">1581</span>Katamaṁ taṁ rūpaṁ anupādinnupādāniyaṁ anidassanaṁ? Saddāyatanaṁ kāyaviññatti vacīviññatti rūpassa lahutā rūpassa mudutā rūpassa kammaññatā rūpassa jaratā rūpassa aniccatā, yaṁ vā panaññampi atthi rūpaṁ na kammassa katattā gandhāyatanaṁ rasāyatanaṁ phoṭṭhabbāyatanaṁ ākāsadhātu āpodhātu rūpassa upacayo rūpassa santati kabaḷīkāro āhāro— idaṁ taṁ rūpaṁ anupādinnupādāniyaṁ anidassanaṁ. </div>
</div>
<div class="q" id="p_29Dhs_1582"> <div class="divNumber">926.</div> <div class="p">
<span class="pN">1582</span>Katamaṁ taṁ rūpaṁ upādinnupādāniyaṁ sappaṭighaṁ? Cakkhāyatanaṁ…pe… kāyāyatanaṁ, yaṁ vā panaññampi atthi rūpaṁ kammassa katattā rūpāyatanaṁ gandhāyatanaṁ rasāyatanaṁ phoṭṭhabbāyatanaṁ— idaṁ taṁ rūpaṁ upādinnupādāniyaṁ sappaṭighaṁ. </div>
</div>
<div class="q" id="p_29Dhs_1583"> <div class="divNumber">927.</div> <div class="p">
<span class="pN">1583</span>Katamaṁ taṁ rūpaṁ upādinnupādāniyaṁ appaṭighaṁ? Itthindriyaṁ purisindriyaṁ jīvitindriyaṁ, yaṁ vā panaññampi atthi rūpaṁ kammassa katattā ākāsadhātu āpodhātu rūpassa upacayo rūpassa santati kabaḷīkāro āhāro— idaṁ taṁ rūpaṁ upādinnupādāniyaṁ appaṭighaṁ. </div>
</div>
<div class="q" id="p_29Dhs_1584"> <div class="divNumber">928.</div> <div class="p">
<span class="pN">1584</span>Katamaṁ taṁ rūpaṁ anupādinnupādāniyaṁ sappaṭighaṁ? Saddāyatanaṁ, yaṁ vā panaññampi atthi rūpaṁ na kammassa katattā rūpāyatanaṁ gandhāyatanaṁ rasāyatanaṁ phoṭṭhabbāyatanaṁ— idaṁ taṁ rūpaṁ anupādinnupādāniyaṁ sappaṭighaṁ. </div>
</div>
<div class="q" id="p_29Dhs_1585"> <div class="divNumber">929.</div> <div class="p">
<span class="pN">1585</span>Katamaṁ taṁ rūpaṁ anupādinnupādāniyaṁ appaṭighaṁ? Kāyaviññatti vacīviññatti rūpassa lahutā rūpassa mudutā rūpassa kammaññatā rūpassa jaratā rūpassa aniccatā, yaṁ vā panaññampi atthi rūpaṁ na kammassa katattā ākāsadhātu āpodhātu rūpassa upacayo rūpassa santati kabaḷīkāro āhāro— idaṁ taṁ rūpaṁ anupādinnupādāniyaṁ appaṭighaṁ. </div>
</div>
<div class="q" id="p_29Dhs_1586"> <div class="divNumber">930.</div> <div class="p">
<span class="pN">1586</span>Katamaṁ taṁ rūpaṁ upādinnupādāniyaṁ mahābhūtaṁ? Kammassa katattā phoṭṭhabbāyatanaṁ āpodhātu— idaṁ taṁ rūpaṁ upādinnupādāniyaṁ mahābhūtaṁ. </div>
</div>
<div class="q" id="p_29Dhs_1587"> <div class="divNumber">931.</div> <div class="p">
<span class="pN">1587</span>Katamaṁ taṁ rūpaṁ upādinnupādāniyaṁ na mahābhūtaṁ? Cakkhāyatanaṁ…pe… kāyāyatanaṁ, itthindriyaṁ purisindriyaṁ jīvitindriyaṁ, yaṁ vā panaññampi atthi rūpaṁ kammassa katattā rūpāyatanaṁ gandhāyatanaṁ rasāyatanaṁ ākāsadhātu rūpassa upacayo rūpassa santati kabaḷīkāro āhāro— idaṁ taṁ rūpaṁ upādinnupādāniyaṁ na mahābhūtaṁ. </div>
</div>
<div class="q" id="p_29Dhs_1588"> <div class="divNumber">932.</div> <div class="p">
<span class="pN">1588</span>Katamaṁ taṁ rūpaṁ anupādinnupādāniyaṁ mahābhūtaṁ? Na kammassa katattā phoṭṭhabbāyatanaṁ āpodhātu— idaṁ taṁ rūpaṁ anupādinnupādāniyaṁ mahābhūtaṁ. </div>
</div>
<div class="q" id="p_29Dhs_1589"> <div class="divNumber">933.</div> <div class="p">
<span class="pN">1589</span>Katamaṁ taṁ rūpaṁ anupādinnupādāniyaṁ na mahābhūtaṁ? Saddāyatanaṁ kāyaviññatti vacīviññatti rūpassa lahutā rūpassa mudutā rūpassa kammaññatā rūpassa jaratā rūpassa aniccatā, yaṁ vā panaññampi atthi rūpaṁ na kammassa katattā rūpāyatanaṁ gandhāyatanaṁ rasāyatanaṁ ākāsadhātu rūpassa upacayo rūpassa santati kabaḷīkāro āhāro— idaṁ taṁ rūpaṁ anupādinnupādāniyaṁ na mahābhūtaṁ. </div>
</div>
<div class="q" id="p_29Dhs_1590"> <div class="divNumber">934.</div> <div class="p">
<span class="pN">1590</span>Katamaṁ taṁ rūpaṁ upādinnupādāniyaṁ oḷārikaṁ? Cakkhāyatanaṁ…pe… kāyāyatanaṁ, yaṁ vā panaññampi atthi rūpaṁ kammassa katattā rūpāyatanaṁ gandhāyatanaṁ rasāyatanaṁ phoṭṭhabbāyatanaṁ— idaṁ taṁ rūpaṁ upādinnupādāniyaṁ oḷārikaṁ. </div>
</div>
<div class="q" id="p_29Dhs_1591"> <div class="divNumber">935.</div> <div class="p">
<span class="pN">1591</span>Katamaṁ taṁ rūpaṁ upādinnupādāniyaṁ sukhumaṁ? Itthindriyaṁ purisindriyaṁ jīvitindriyaṁ, yaṁ vā panaññampi atthi rūpaṁ kammassa katattā ākāsadhātu āpodhātu rūpassa upacayo rūpassa santati kabaḷīkāro āhāro— idaṁ taṁ rūpaṁ upādinnupādāniyaṁ sukhumaṁ. </div>
</div>
<div class="q" id="p_29Dhs_1592"> <div class="divNumber">936.</div> <div class="p">
<span class="pN">1592</span>Katamaṁ taṁ rūpaṁ anupādinnupādāniyaṁ oḷārikaṁ? Saddāyatanaṁ, yaṁ vā panaññampi atthi rūpaṁ na kammassa katattā rūpāyatanaṁ gandhāyatanaṁ rasāyatanaṁ phoṭṭhabbāyatanaṁ— idaṁ taṁ rūpaṁ anupādinnupādāniyaṁ oḷārikaṁ. </div>
</div>
<div class="q" id="p_29Dhs_1593"> <div class="divNumber">937.</div> <div class="p">
<span class="pN">1593</span>Katamaṁ taṁ rūpaṁ anupādinnupādāniyaṁ sukhumaṁ? Kāyaviññatti vacīviññatti rūpassa lahutā rūpassa mudutā rūpassa kammaññatā rūpassa jaratā rūpassa aniccatā, yaṁ vā panaññampi atthi rūpaṁ na kammassa katattā ākāsadhātu āpodhātu rūpassa upacayo rūpassa santati kabaḷīkāro āhāro— idaṁ taṁ rūpaṁ anupādinnupādāniyaṁ sukhumaṁ. </div>
</div>
<div class="q" id="p_29Dhs_1594"> <div class="divNumber">938.</div> <div class="p">
<span class="pN">1594</span>Katamaṁ taṁ rūpaṁ upādinnupādāniyaṁ dūre? Itthindriyaṁ purisindriyaṁ jīvitindriyaṁ, yaṁ vā panaññampi atthi rūpaṁ kammassa katattā ākāsadhātu āpodhātu rūpassa upacayo rūpassa santati kabaḷīkāro āhāro— idaṁ taṁ rūpaṁ upādinnupādāniyaṁ dūre. </div>
</div>
<div class="q" id="p_29Dhs_1595"> <div class="divNumber">939.</div> <div class="p">
<span class="pN">1595</span>Katamaṁ taṁ rūpaṁ upādinnupādāniyaṁ santike? Cakkhāyatanaṁ…pe… kāyāyatanaṁ, yaṁ vā panaññampi atthi rūpaṁ kammassa katattā rūpāyatanaṁ gandhāyatanaṁ rasāyatanaṁ phoṭṭhabbāyatanaṁ— idaṁ taṁ rūpaṁ upādinnupādāniyaṁ santike. </div>
</div>
<div class="q" id="p_29Dhs_1596"> <div class="divNumber">940.</div> <div class="p">
<span class="pN">1596</span>Katamaṁ taṁ rūpaṁ anupādinnupādāniyaṁ dūre? Kāyaviññatti vacīviññatti rūpassa lahutā rūpassa mudutā rūpassa kammaññatā rūpassa jaratā rūpassa aniccatā, yaṁ vā panaññampi atthi rūpaṁ na kammassa katattā ākāsadhātu āpodhātu rūpassa upacayo rūpassa santati kabaḷīkāro āhāro— idaṁ taṁ rūpaṁ anupādinnupādāniyaṁ dūre. </div>
</div>
<div class="q" id="p_29Dhs_1597"> <div class="divNumber">941.</div> <div class="p">
<span class="pN">1597</span>Katamaṁ taṁ rūpaṁ anupādinnupādāniyaṁ santike? Saddāyatanaṁ, yaṁ vā panaññampi atthi rūpaṁ na kammassa katattā rūpāyatanaṁ gandhāyatanaṁ rasāyatanaṁ phoṭṭhabbāyatanaṁ— idaṁ taṁ rūpaṁ anupādinnupādāniyaṁ santike. </div>
</div>
<div class="q" id="p_29Dhs_1598"> <div class="divNumber">942.</div> <div class="p">
<span class="pN">1598</span>Katamaṁ taṁ rūpaṁ sappaṭighaṁ indriyaṁ? Cakkhundriyaṁ…pe… kāyindriyaṁ— idaṁ taṁ rūpaṁ sappaṭighaṁ indriyaṁ. </div>
</div>
<div class="q" id="p_29Dhs_1599"> <div class="divNumber">943.</div> <div class="p">
<span class="pN">1599</span>Katamaṁ taṁ rūpaṁ sappaṭighaṁ na indriyaṁ? Rūpāyatanaṁ…pe… phoṭṭhabbāyatanaṁ— idaṁ taṁ rūpaṁ sappaṭighaṁ na indriyaṁ. </div>
</div>
<div class="q" id="p_29Dhs_1600"> <div class="divNumber">944.</div> <div class="p">
<span class="pN">1600</span>Katamaṁ taṁ rūpaṁ appaṭighaṁ indriyaṁ? Itthindriyaṁ purisindriyaṁ jīvitindriyaṁ— idaṁ taṁ rūpaṁ appaṭighaṁ indriyaṁ. </div>
</div>
<div class="q" id="p_29Dhs_1601"> <div class="divNumber">945.</div> <div class="p">
<span class="pN">1601</span>Katamaṁ taṁ rūpaṁ appaṭighaṁ na indriyaṁ? Kāyaviññatti vacīviññatti…pe… kabaḷīkāro āhāro— idaṁ taṁ rūpaṁ appaṭighaṁ na indriyaṁ. </div>
</div>
<div class="q" id="p_29Dhs_1602"> <div class="divNumber">946.</div> <div class="p">
<span class="pN">1602</span>Katamaṁ taṁ rūpaṁ sappaṭighaṁ mahābhūtaṁ? Phoṭṭhabbāyatanaṁ— idaṁ taṁ rūpaṁ sappaṭighaṁ mahābhūtaṁ. </div>
</div>
<div class="q" id="p_29Dhs_1603"> <div class="divNumber">947.</div> <div class="p">
<span class="pN">1603</span>Katamaṁ taṁ rūpaṁ sappaṭighaṁ na mahābhūtaṁ? Cakkhāyatanaṁ…pe… rasāyatanaṁ— idaṁ taṁ rūpaṁ sappaṭighaṁ na mahābhūtaṁ. </div>
</div>
<div class="q" id="p_29Dhs_1604"> <div class="divNumber">948.</div> <div class="p">
<span class="pN">1604</span>Katamaṁ taṁ rūpaṁ appaṭighaṁ mahābhūtaṁ? Āpodhātu— idaṁ taṁ rūpaṁ appaṭighaṁ mahābhūtaṁ. </div>
</div>
<div class="q" id="p_29Dhs_1605"> <div class="divNumber">949.</div> <div class="p">
<span class="pN">1605</span>Katamaṁ taṁ rūpaṁ appaṭighaṁ na mahābhūtaṁ? Itthindriyaṁ…pe… kabaḷīkāro āhāro— idaṁ taṁ rūpaṁ appaṭighaṁ na mahābhūtaṁ. </div>
</div>
<div class="q" id="p_29Dhs_1606"> <div class="divNumber">950.</div> <div class="p">
<span class="pN">1606</span>Katamaṁ taṁ rūpaṁ indriyaṁ oḷārikaṁ? Cakkhundriyaṁ…pe… kāyindriyaṁ— idaṁ taṁ rūpaṁ indriyaṁ oḷārikaṁ. </div>
</div>
<div class="q" id="p_29Dhs_1607"> <div class="divNumber">951.</div> <div class="p">
<span class="pN">1607</span>Katamaṁ taṁ rūpaṁ indriyaṁ sukhumaṁ? Itthindriyaṁ purisindriyaṁ jīvitindriyaṁ— idaṁ taṁ rūpaṁ indriyaṁ sukhumaṁ. </div>
</div>
<div class="q" id="p_29Dhs_1608"> <div class="divNumber">952.</div> <div class="p">
<span class="pN">1608</span>Katamaṁ taṁ rūpaṁ na indriyaṁ oḷārikaṁ? Rūpāyatanaṁ…pe… phoṭṭhabbāyatanaṁ— idaṁ taṁ rūpaṁ na indriyaṁ oḷārikaṁ. </div>
</div>
<div class="q" id="p_29Dhs_1609"> <div class="divNumber">953.</div> <div class="p">
<span class="pN">1609</span>Katamaṁ taṁ rūpaṁ na indriyaṁ sukhumaṁ? Kāyaviññatti vacīviññatti…pe… kabaḷīkāro āhāro— idaṁ taṁ rūpaṁ na indriyaṁ sukhumaṁ. </div>
</div>
<div class="q" id="p_29Dhs_1610"> <div class="divNumber">954.</div> <div class="p">
<span class="pN">1610</span>Katamaṁ taṁ rūpaṁ indriyaṁ dūre? Itthindriyaṁ purisindriyaṁ jīvitindriyaṁ— idaṁ taṁ rūpaṁ indriyaṁ dūre. </div>
</div>
<div class="q" id="p_29Dhs_1611"> <div class="divNumber">955.</div> <div class="p">
<span class="pN">1611</span>Katamaṁ taṁ rūpaṁ indriyaṁ santike? Cakkhundriyaṁ…pe… kāyindriyaṁ— idaṁ taṁ rūpaṁ indriyaṁ santike. </div>
</div>
<div class="q" id="p_29Dhs_1612"> <div class="divNumber">956.</div> <div class="p">
<span class="pN">1612</span>Katamaṁ taṁ rūpaṁ na indriyaṁ dūre? Kāyaviññatti vacīviññatti…pe… kabaḷīkāro āhāro— idaṁ taṁ rūpaṁ na indriyaṁ dūre. </div>
</div>
<div class="q" id="p_29Dhs_1613"> <div class="divNumber">957.</div> <div class="p">
<span class="pN">1613</span>Katamaṁ taṁ rūpaṁ na indriyaṁ santike? Rūpāyatanaṁ…pe… phoṭṭhabbāyatanaṁ— idaṁ taṁ rūpaṁ na indriyaṁ santike. </div>
</div>
<div class="q" id="p_29Dhs_1614"> <div class="divNumber">958.</div> <div class="p">
<span class="pN">1614</span>Katamaṁ taṁ rūpaṁ mahābhūtaṁ oḷārikaṁ? Phoṭṭhabbāyatanaṁ— idaṁ taṁ rūpaṁ mahābhūtaṁ oḷārikaṁ. </div>
</div>
<div class="q" id="p_29Dhs_1615"> <div class="divNumber">959.</div> <div class="p">
<span class="pN">1615</span>Katamaṁ taṁ rūpaṁ mahābhūtaṁ sukhumaṁ? Āpodhātu— idaṁ taṁ rūpaṁ mahābhūtaṁ sukhumaṁ. </div>
</div>
<div class="q" id="p_29Dhs_1616"> <div class="divNumber">960.</div> <div class="p">
<span class="pN">1616</span>Katamaṁ taṁ rūpaṁ na mahābhūtaṁ oḷārikaṁ? Cakkhāyatanaṁ…pe… rasāyatanaṁ— idaṁ taṁ rūpaṁ na mahābhūtaṁ oḷārikaṁ. </div>
</div>
<div class="q" id="p_29Dhs_1617"> <div class="divNumber">961.</div> <div class="p">
<span class="pN">1617</span>Katamaṁ taṁ rūpaṁ na mahābhūtaṁ sukhumaṁ? Itthindriyaṁ…pe… kabaḷīkāro āhāro— idaṁ taṁ rūpaṁ na mahābhūtaṁ sukhumaṁ. </div>
</div>
<div class="q" id="p_29Dhs_1618"> <div class="divNumber">962.</div> <div class="p">
<span class="pN">1618</span>Katamaṁ taṁ rūpaṁ mahābhūtaṁ dūre? Āpodhātu— idaṁ taṁ rūpaṁ mahābhūtaṁ dūre. </div>
</div>
<div class="q" id="p_29Dhs_1619"> <div class="divNumber">963.</div> <div class="p">
<span class="pN">1619</span>Katamaṁ taṁ rūpaṁ mahābhūtaṁ santike? Phoṭṭhabbāyatanaṁ— idaṁ taṁ rūpaṁ mahābhūtaṁ santike. </div>
</div>
<div class="q" id="p_29Dhs_1620"> <div class="divNumber">964.</div> <div class="p">
<span class="pN">1620</span>Katamaṁ taṁ rūpaṁ na mahābhūtaṁ dūre? Itthindriyaṁ…pe… kabaḷīkāro āhāro— idaṁ taṁ rūpaṁ na mahābhūtaṁ dūre. </div>
</div>
<div class="q" id="p_29Dhs_1621"> <div class="divNumber">965.</div> <div class="p">
<span class="pN">1621</span>Katamaṁ taṁ rūpaṁ na mahābhūtaṁ santike? Cakkhāyatanaṁ…pe… rasāyatanaṁ— idaṁ taṁ rūpaṁ na mahābhūtaṁ santike. </div>
</div>
<div class="q" id="p_29Dhs_1622"> <div class="divNumber">966.</div> <div class="p">
<span class="pN">1622</span>Rūpāyatanaṁ diṭṭhaṁ, saddāyatanaṁ sutaṁ, gandhāyatanaṁ rasāyatanaṁ phoṭṭhabbāyatanaṁ mutaṁ, sabbaṁ rūpaṁ manasā viññātaṁ rūpaṁ. </div>
</div>
<div class="CENTER" id="p_29Dhs_1623">
<span class="pN">1623</span>Evaṁ catubbidhena rūpasaṅgaho.<br> Catukkaṁ.</div>
</html>

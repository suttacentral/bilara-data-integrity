<html>
<div class="i">2.3.3.1 Anulomapuggala</div>
<div class="h">Pavattivāra</div>
<div class="h">Uppādanirodhavāra</div>
<div class="h">Anāgatavāra</div>
<div class="h">Anulomapuggala</div>
<div class="q" id="p_35Y9_788"> <div class="divNumber">187.</div> <div class="p">
<span class="pN">788</span>»  Yassa kusalā dhammā uppajjissanti tassa akusalā dhammā nirujjhissantīti? </div>
</div>
<div class="q" id="p_35Y9_789"> <div class="p">
<span class="pN">789</span>Yassa cittassa anantarā aggamaggaṁ paṭilabhissanti tesaṁ kusalā dhammā uppajjissanti, no ca tesaṁ akusalā dhammā nirujjhissanti. Itaresaṁ tesaṁ kusalā ca dhammā uppajjissanti akusalā ca dhammā nirujjhissanti. </div>
</div>
<div class="q" id="p_35Y9_790"> <div class="p">
<span class="pN">790</span>«  Yassa vā pana akusalā dhammā nirujjhissanti tassa kusalā dhammā uppajjissantīti? Āmantā. </div>
</div>
<div class="q" id="p_35Y9_791"> <div class="p">
<span class="pN">791</span>»  Yassa kusalā dhammā uppajjissanti tassa abyākatā dhammā nirujjhissantīti? Āmantā. </div>
</div>
<div class="q" id="p_35Y9_792"> <div class="p">
<span class="pN">792</span>«  Yassa vā pana abyākatā dhammā nirujjhissanti tassa kusalā dhammā uppajjissantīti? </div>
</div>
<div class="q" id="p_35Y9_793"> <div class="p">
<span class="pN">793</span>Aggamaggasamaṅgīnaṁ arahantānaṁ tesaṁ abyākatā dhammā nirujjhissanti, no ca tesaṁ kusalā dhammā uppajjissanti. Itaresaṁ tesaṁ abyākatā ca dhammā nirujjhissanti kusalā ca dhammā uppajjissanti. </div>
</div>
<div class="q" id="p_35Y9_794"> <div class="divNumber">188.</div> <div class="p">
<span class="pN">794</span>»  Yassa akusalā dhammā uppajjissanti tassa abyākatā dhammā nirujjhissantīti? Āmantā. </div>
</div>
<div class="q" id="p_35Y9_795"> <div class="p">
<span class="pN">795</span>«  Yassa vā pana abyākatā dhammā nirujjhissanti tassa akusalā dhammā uppajjissantīti? </div>
</div>
<div class="q" id="p_35Y9_796"> <div class="p">
<span class="pN">796</span>Aggamaggasamaṅgīnaṁ arahantānaṁ yassa cittassa anantarā aggamaggaṁ paṭilabhissanti tesaṁ abyākatā dhammā nirujjhissanti, no ca tesaṁ akusalā dhammā uppajjissanti. Itaresaṁ tesaṁ abyākatā ca dhammā nirujjhissanti akusalā ca dhammā uppajjissanti. </div>
</div>
</html>

<html>
<div class="i"> Ārammaṇa</div>
<div class="h">Mahantaraduka</div>
<div class="h">Cittasamuṭṭhānaduka</div>
<div class="h">Paṭiccavāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Ārammaṇa</div>
<div class="q" id="p_38P2_2776"> <div class="divNumber">189.</div> <div class="p">
<span class="pN">2776</span>Cittasamuṭṭhānaṁ dhammaṁ paṭicca cittasamuṭṭhāno dhammo uppajjati ārammaṇapaccayā—  cittasamuṭṭhānaṁ ekaṁ khandhaṁ paṭicca dve khandhā, dve khandhe…pe…  paṭisandhikkhaṇe…pe… . (1) </div>
</div>
<div class="q" id="p_38P2_2777"> <div class="p">
<span class="pN">2777</span>Cittasamuṭṭhānaṁ dhammaṁ paṭicca nocittasamuṭṭhāno dhammo uppajjati ārammaṇapaccayā—  cittasamuṭṭhāne khandhe paṭicca cittaṁ; paṭisandhikkhaṇe…pe… . (2) </div>
</div>
<div class="q" id="p_38P2_2778"> <div class="p">
<span class="pN">2778</span>Cittasamuṭṭhānaṁ dhammaṁ paṭicca cittasamuṭṭhāno ca nocittasamuṭṭhāno ca dhammā uppajjanti ārammaṇapaccayā—  cittasamuṭṭhānaṁ ekaṁ khandhaṁ paṭicca dve khandhā cittañca, dve khandhe…pe…  paṭisandhikkhaṇe…pe… . (3) </div>
</div>
<div class="q" id="p_38P2_2779"> <div class="divNumber">190.</div> <div class="p">
<span class="pN">2779</span>Nocittasamuṭṭhānaṁ dhammaṁ paṭicca nocittasamuṭṭhāno dhammo uppajjati ārammaṇapaccayā—  paṭisandhikkhaṇe vatthuṁ paṭicca cittaṁ. (1) </div>
</div>
<div class="q" id="p_38P2_2780"> <div class="p">
<span class="pN">2780</span>Nocittasamuṭṭhānaṁ dhammaṁ paṭicca cittasamuṭṭhāno dhammo uppajjati ārammaṇapaccayā—  cittaṁ paṭicca sampayuttakā khandhā; paṭisandhikkhaṇe cittaṁ paṭicca sampayuttakā khandhā; paṭisandhikkhaṇe vatthuṁ paṭicca cittasamuṭṭhānā khandhā. (2) </div>
</div>
<div class="q" id="p_38P2_2781"> <div class="p">
<span class="pN">2781</span>Nocittasamuṭṭhānaṁ dhammaṁ paṭicca cittasamuṭṭhāno ca nocittasamuṭṭhāno ca dhammā uppajjanti ārammaṇapaccayā—  paṭisandhikkhaṇe vatthuṁ paṭicca cittaṁ sampayuttakā ca khandhā. (3) </div>
</div>
<div class="q" id="p_38P2_2782"> <div class="divNumber">191.</div> <div class="p">
<span class="pN">2782</span>Cittasamuṭṭhānañca nocittasamuṭṭhānañca dhammaṁ paṭicca cittasamuṭṭhāno dhammo uppajjati ārammaṇapaccayā—  cittasamuṭṭhānaṁ ekaṁ khandhañca cittañca paṭicca dve khandhā, dve khandhe…pe…  paṭisandhikkhaṇe cittasamuṭṭhānaṁ ekaṁ khandhañca cittañca paṭicca dve khandhā, dve khandhe…pe…  paṭisandhikkhaṇe cittasamuṭṭhānaṁ ekaṁ khandhañca vatthuñca paṭicca dve khandhā, dve khandhe…pe… . (1) </div>
</div>
<div class="q" id="p_38P2_2783"> <div class="p">
<span class="pN">2783</span>Cittasamuṭṭhānañca nocittasamuṭṭhānañca dhammaṁ paṭicca nocittasamuṭṭhāno dhammo uppajjati ārammaṇapaccayā—  paṭisandhikkhaṇe cittasamuṭṭhāne khandhe ca vatthuñca paṭicca cittaṁ. (2) </div>
</div>
<div class="q" id="p_38P2_2784"> <div class="p">
<span class="pN">2784</span>Cittasamuṭṭhānañca nocittasamuṭṭhānañca dhammaṁ paṭicca cittasamuṭṭhāno ca nocittasamuṭṭhāno ca dhammā uppajjanti ārammaṇapaccayā—  paṭisandhikkhaṇe cittasamuṭṭhānaṁ ekaṁ khandhañca vatthuñca paṭicca dve khandhā cittañca, dve khandhe…pe… . (3) </div>
</div>
</html>

<html>
<div class="i">9.1.2 Samathavipassanāsutta</div>
<div class="h">Asaṅkhatasaṁyutta</div>
<div class="h">Paṭhamavagga</div>
<div class="h">Samathavipassanāsutta</div>
<div class="q" id="p_13S4_1673"> <div class="divNumber">367.</div> <div class="p">
<span class="pN">1673</span>“Asaṅkhatañca vo, bhikkhave, desessāmi asaṅkhatagāmiñca maggaṁ. Taṁ suṇātha. Katamañca, bhikkhave, asaṅkhataṁ? Yo, bhikkhave, rāgakkhayo dosakkhayo mohakkhayo— idaṁ vuccati, bhikkhave, asaṅkhataṁ. Katamo ca, bhikkhave, asaṅkhatagāmimaggo? Samatho ca vipassanā ca. Ayaṁ vuccati, bhikkhave, asaṅkhatagāmimaggo…pe…. </div>
</div>
<div class="CENTER" id="p_13S4_1674">
<span class="pN">1674</span>Dutiyaṁ.</div>
</html>

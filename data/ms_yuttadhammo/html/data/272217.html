<html>
<div class="i">15.4 Saññāpanīyādi</div>
<div class="h">Mahāsaṅgāma</div>
<div class="h">Saññāpanīyādi</div>
<div class="q" id="p_5V_1857"> <div class="divNumber">387.</div> <div class="p">
<span class="pN">1857</span><span class="bold">Kathaṁ saññāpanīye ṭhāne saññāpeti</span>? Adhammaṁ adhammoti dīpento saññāpanīye ṭhāne saññāpeti, dhammaṁ dhammoti dīpento saññāpanīye ṭhāne saññāpeti…pe… duṭṭhullaṁ āpattiṁ duṭṭhullā āpattīti dīpento saññāpanīye ṭhāne saññāpeti, aduṭṭhullaṁ āpattiṁ aduṭṭhullā āpattīti dīpento saññāpanīye ṭhāne saññāpeti. Evaṁ saññāpanīye ṭhāne saññāpeti. </div>
</div>
<div class="q" id="p_5V_1858"> <div class="divNumber">388.</div> <div class="p">
<span class="pN">1858</span><span class="bold">Kathaṁ nijjhāpanīye ṭhāne nijjhāpeti</span>? Adhammaṁ adhammoti dīpento nijjhāpanīye ṭhāne nijjhāpeti, dhammaṁ dhammoti dīpento nijjhāpanīye ṭhāne nijjhāpeti…pe… duṭṭhullaṁ āpattiṁ duṭṭhullā āpattīti dīpento nijjhāpanīye ṭhāne nijjhāpeti, aduṭṭhullaṁ āpattiṁ aduṭṭhullā āpattīti dīpento nijjhāpanīye ṭhāne nijjhāpeti. Evaṁ nijjhāpanīye ṭhāne nijjhāpeti. </div>
</div>
<div class="q" id="p_5V_1859"> <div class="divNumber">389.</div> <div class="p">
<span class="pN">1859</span><span class="bold">Kathaṁ pekkhanīye ṭhāne pekkhati</span>? Adhammaṁ adhammoti dīpento pekkhanīye ṭhāne pekkhati, dhammaṁ dhammoti dīpento pekkhanīye ṭhāne pekkhati…pe… duṭṭhullaṁ āpattiṁ duṭṭhullā āpattīti dīpento pekkhanīye ṭhāne pekkhati, aduṭṭhullaṁ āpattiṁ aduṭṭhullā āpattīti dīpento pekkhanīye ṭhāne pekkhati. Evaṁ pekkhanīye ṭhāne pekkhati. </div>
</div>
<div class="q" id="p_5V_1860"> <div class="divNumber">390.</div> <div class="p">
<span class="pN">1860</span><span class="bold">Kathaṁ pasādanīye ṭhāne pasādeti</span>? Adhammaṁ adhammoti dīpento pasādanīye ṭhāne pasādeti, dhammaṁ dhammoti dīpento pasādanīye ṭhāne pasādeti…pe… duṭṭhullaṁ āpattiṁ duṭṭhullā āpattīti dīpento pasādanīye ṭhāne pasādeti, aduṭṭhullaṁ āpattiṁ aduṭṭhullā āpattīti dīpento pasādanīye ṭhāne pasādeti. Evaṁ pasādanīye ṭhāne pasādeti. </div>
</div>
</html>

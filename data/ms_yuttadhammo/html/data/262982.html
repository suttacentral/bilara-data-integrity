<html>
<div class="i"> Upanissaya</div>
<div class="h">Dassanenapahātabbahetukattika</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Upanissaya</div>
<div class="q" id="p_37P1_1315"> <div class="divNumber">88.</div> <div class="p">
<span class="pN">1315</span>Dassanena pahātabbahetuko dhammo dassanena pahātabbahetukassa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo…pe… . <span class="bold">Pakatūpanissayo</span>—  dassanena pahātabbahetukaṁ rāgaṁ upanissāya pāṇaṁ hanati…pe…  saṁghaṁ bhindati. Dassanena pahātabbahetukaṁ dosaṁ…  mohaṁ…  diṭṭhiṁ…  patthanaṁ upanissāya pāṇaṁ hanati…pe…  saṁghaṁ bhindati. Dassanena pahātabbahetuko rāgo…  doso…  moho…  diṭṭhi…  patthanā dassanena pahātabbahetukassa rāgassa…pe…  patthanāya upanissayapaccayena paccayo. (1) </div>
</div>
<div class="q" id="p_37P1_1316"> <div class="p">
<span class="pN">1316</span>Dassanena pahātabbahetuko dhammo nevadassanena nabhāvanāya pahātabbahetukassa dhammassa upanissayapaccayena paccayo—  anantarūpanissayo, pakatūpanissayo…pe… . <span class="bold">Pakatūpanissayo</span>—  dassanena pahātabbahetukaṁ rāgaṁ upanissāya dānaṁ deti…pe…  samāpattiṁ uppādeti. Dassanena pahātabbahetukaṁ dosaṁ…  mohaṁ…  diṭṭhiṁ…  patthanaṁ upanissāya dānaṁ deti…pe…  samāpattiṁ uppādeti. Dassanena pahātabbahetuko rāgo…pe…  patthanā…  saddhāya…pe…  paññāya…  kāyikassa sukhassa, kāyikassa dukkhassa phalasamāpattiyā mohassa ca upanissayapaccayena paccayo. (2) </div>
</div>
<div class="q" id="p_37P1_1317"> <div class="p">
<span class="pN">1317</span>Dassanena pahātabbahetuko dhammo dassanena pahātabbahetukassa ca nevadassanena nabhāvanāya pahātabbahetukassa ca dhammassa upanissayapaccayena paccayo—  anantarūpanissayo, pakatūpanissayo…pe… . <span class="bold">Pakatūpanissayo</span>—  dassanena pahātabbahetuko rāgo…  doso…  moho…  diṭṭhi…  patthanā vicikicchāsahagatānaṁ khandhānaṁ mohassa ca upanissayapaccayena paccayo. (3) </div>
</div>
<div class="q" id="p_37P1_1318"> <div class="divNumber">89.</div> <div class="p">
<span class="pN">1318</span>Bhāvanāya pahātabbahetuko dhammo bhāvanāya pahātabbahetukassa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo…pe… . <span class="bold">Pakatūpanissayo</span>—  bhāvanāya pahātabbahetuko rāgo…  doso…  moho…  māno…  patthanā bhāvanāya pahātabbahetukassa rāgassa…  dosassa…  mohassa…  mānassa…  patthanāya upanissayapaccayena paccayo. (1) </div>
</div>
<div class="q" id="p_37P1_1319"> <div class="p">
<span class="pN">1319</span>Bhāvanāya pahātabbahetuko dhammo dassanena pahātabbahetukassa dhammassa upanissayapaccayena paccayo—  ārammaṇūpanissayo, pakatūpanissayo…pe… . <span class="bold">Pakatūpanissayo</span>—  bhāvanāya pahātabbahetukaṁ rāgaṁ upanissāya pāṇaṁ hanati…pe…  saṁghaṁ bhindati. Bhāvanāya pahātabbahetukaṁ dosaṁ…  mohaṁ…  mānaṁ…  patthanaṁ upanissāya pāṇaṁ hanati…pe…  saṁghaṁ bhindati. Bhāvanāya pahātabbahetuko rāgo…pe…  patthanā dassanena pahātabbahetukassa rāgassa…  dosassa…  mohassa…  diṭṭhiyā…  patthanāya upanissayapaccayena paccayo. Sakabhaṇḍe chandarāgo parabhaṇḍe chandarāgassa upanissayapaccayena paccayo. Sakapariggahe chandarāgo parapariggahe chandarāgassa upanissayapaccayena paccayo. (2) </div>
</div>
<div class="q" id="p_37P1_1320"> <div class="p">
<span class="pN">1320</span>Bhāvanāya pahātabbahetuko dhammo nevadassanena nabhāvanāya pahātabbahetukassa dhammassa upanissayapaccayena paccayo—  anantarūpanissayo, pakatūpanissayo…pe… . <span class="bold">Pakatūpanissayo</span>—  bhāvanāya pahātabbahetukaṁ rāgaṁ upanissāya dānaṁ deti…pe…  samāpattiṁ uppādeti. Bhāvanāya pahātabbahetukaṁ dosaṁ…  mohaṁ…  mānaṁ…  patthanaṁ upanissāya dānaṁ deti…pe…  samāpattiṁ uppādeti. Bhāvanāya pahātabbahetuko rāgo…pe…  patthanā saddhāya…pe…  paññāya…  kāyikassa sukhassa, kāyikassa dukkhassa phalasamāpattiyā mohassa ca upanissayapaccayena paccayo. (3) </div>
</div>
<div class="q" id="p_37P1_1321"> <div class="p">
<span class="pN">1321</span>Bhāvanāya pahātabbahetuko dhammo dassanena pahātabbahetukassa ca nevadassanena nabhāvanāya pahātabbahetukassa ca dhammassa upanissayapaccayena paccayo… . <span class="bold">Pakatūpanissayo</span>—  bhāvanāya pahātabbahetuko rāgo…pe…  patthanā vicikicchāsahagatānaṁ khandhānaṁ mohassa ca upanissayapaccayena paccayo. (4) </div>
</div>
<div class="q" id="p_37P1_1322"> <div class="p">
<span class="pN">1322</span>Bhāvanāya pahātabbahetuko dhammo bhāvanāya pahātabbahetukassa ca nevadassanena nabhāvanāya pahātabbahetukassa ca dhammassa upanissayapaccayena paccayo—  anantarūpanissayo, pakatūpanissayo…pe… . <span class="bold">Pakatūpanissayo</span>—  bhāvanāya pahātabbahetuko rāgo…pe…  patthanā uddhaccasahagatānaṁ khandhānaṁ mohassa ca upanissayapaccayena paccayo. (5) </div>
</div>
<div class="q" id="p_37P1_1323"> <div class="divNumber">90.</div> <div class="p">
<span class="pN">1323</span>Nevadassanena nabhāvanāya pahātabbahetuko dhammo nevadassanena nabhāvanāya pahātabbahetukassa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo…pe… . <span class="bold">Pakatūpanissayo</span>—  saddhaṁ upanissāya dānaṁ deti…pe…  samāpattiṁ uppādeti. Sīlaṁ…pe…  paññaṁ…  kāyikaṁ sukhaṁ…  kāyikaṁ dukkhaṁ…  utuṁ…  bhojanaṁ…  senāsanaṁ…  mohaṁ upanissāya dānaṁ deti…pe…  saddhā…pe…  moho saddhāya…pe…  phalasamāpattiyā mohassa ca upanissayapaccayena paccayo. (1) </div>
</div>
<div class="q" id="p_37P1_1324"> <div class="p">
<span class="pN">1324</span>Nevadassanena nabhāvanāya pahātabbahetuko dhammo dassanena pahātabbahetukassa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo…pe… . <span class="bold">Pakatūpanissayo</span>—  saddhaṁ upanissāya diṭṭhiṁ gaṇhāti. Sīlaṁ…pe…  paññaṁ…  kāyikaṁ sukhaṁ…  kāyikaṁ dukkhaṁ…pe…  senāsanaṁ…  mohaṁ upanissāya pāṇaṁ hanati…pe…  saṁghaṁ bhindati. Saddhā…pe…  senāsanaṁ moho ca dassanena pahātabbahetukassa rāgassa…pe…  patthanāya upanissayapaccayena paccayo. (2) </div>
</div>
<div class="q" id="p_37P1_1325"> <div class="p">
<span class="pN">1325</span>Nevadassanena nabhāvanāya pahātabbahetuko dhammo bhāvanāya pahātabbahetukassa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo…pe… . <span class="bold">Pakatūpanissayo</span>—  saddhaṁ upanissāya mānaṁ jappeti…pe…  mohaṁ upanissāya mānaṁ jappeti. Saddhā…pe…  senāsanaṁ moho ca bhāvanāya pahātabbahetukassa rāgassa…pe…  patthanāya upanissayapaccayena paccayo. (3) </div>
</div>
<div class="q" id="p_37P1_1326"> <div class="p">
<span class="pN">1326</span>Nevadassanena nabhāvanāya pahātabbahetuko dhammo dassanena pahātabbahetukassa ca nevadassanena nabhāvanāya pahātabbahetukassa ca dhammassa upanissayapaccayena paccayo—  anantarūpanissayo, pakatūpanissayo…pe… . <span class="bold">Pakatūpanissayo</span>—  saddhā…pe…  paññā…  kāyikaṁ sukhaṁ…  kāyikaṁ dukkhaṁ…pe…  senāsanaṁ moho ca vicikicchāsahagatānaṁ khandhānaṁ mohassa ca upanissayapaccayena paccayo. (4) </div>
</div>
<div class="q" id="p_37P1_1327"> <div class="p">
<span class="pN">1327</span>Nevadassanena nabhāvanāya pahātabbahetuko dhammo bhāvanāya pahātabbahetukassa ca nevadassanena nabhāvanāya pahātabbahetukassa ca dhammassa upanissayapaccayena paccayo—  anantarūpanissayo, pakatūpanissayo…pe… . <span class="bold">Pakatūpanissayo</span>—  saddhā…pe…  senāsanaṁ moho ca uddhaccasahagatānaṁ khandhānaṁ mohassa ca upanissayapaccayena paccayo. (5) </div>
</div>
<div class="q" id="p_37P1_1328"> <div class="divNumber">91.</div> <div class="p">
<span class="pN">1328</span>Dassanena pahātabbahetuko ca nevadassanena nabhāvanāya pahātabbahetuko ca dhammā dassanena pahātabbahetukassa dhammassa upanissayapaccayena paccayo—  anantarūpanissayo, pakatūpanissayo…pe… . <span class="bold">Pakatūpanissayo</span>—  vicikicchāsahagatā khandhā ca moho ca dassanena pahātabbahetukassa rāgassa…pe…  patthanāya upanissayapaccayena paccayo. (1) </div>
</div>
<div class="q" id="p_37P1_1329"> <div class="p">
<span class="pN">1329</span>Dassanena pahātabbahetuko ca nevadassanena nabhāvanāya pahātabbahetuko ca dhammā nevadassanena nabhāvanāya pahātabbahetukassa dhammassa upanissayapaccayena paccayo—  anantarūpanissayo, pakatūpanissayo…pe… . <span class="bold">Pakatūpanissayo</span>—  vicikicchāsahagatā khandhā ca moho ca saddhāya…pe…  paññāya…  kāyikassa sukhassa, kāyikassa dukkhassa phalasamāpattiyā mohassa ca upanissayapaccayena paccayo. (2) </div>
</div>
<div class="q" id="p_37P1_1330"> <div class="p">
<span class="pN">1330</span>Dassanena pahātabbahetuko ca nevadassanena nabhāvanāya pahātabbahetuko ca dhammā dassanena pahātabbahetukassa ca nevadassanena nabhāvanāya pahātabbahetukassa ca dhammassa upanissayapaccayena paccayo—  anantarūpanissayo, pakatūpanissayo…pe… . <span class="bold">Pakatūpanissayo</span>—  vicikicchāsahagatā khandhā ca moho ca vicikicchāsahagatānaṁ khandhānaṁ mohassa ca upanissayapaccayena paccayo. (3) </div>
</div>
<div class="q" id="p_37P1_1331"> <div class="divNumber">92.</div> <div class="p">
<span class="pN">1331</span>Bhāvanāya pahātabbahetuko ca nevadassanena nabhāvanāya pahātabbahetuko ca dhammā dassanena pahātabbahetukassa dhammassa upanissayapaccayena paccayo. <span class="bold">Pakatūpanissayo</span>—  uddhaccasahagatā khandhā ca moho ca dassanena pahātabbahetukassa rāgassa…pe…  patthanāya upanissayapaccayena paccayo. (1) </div>
</div>
<div class="q" id="p_37P1_1332"> <div class="p">
<span class="pN">1332</span>Bhāvanāya pahātabbahetuko ca nevadassanena nabhāvanāya pahātabbahetuko ca dhammā bhāvanāya pahātabbahetukassa dhammassa upanissayapaccayena paccayo—  anantarūpanissayo, pakatūpanissayo…pe… . <span class="bold">Pakatūpanissayo</span>—  uddhaccasahagatā khandhā ca moho ca bhāvanāya pahātabbahetukassa rāgassa…pe…  patthanāya upanissayapaccayena paccayo. (2) </div>
</div>
<div class="q" id="p_37P1_1333"> <div class="p">
<span class="pN">1333</span>Bhāvanāya pahātabbahetuko ca nevadassanena nabhāvanāya pahātabbahetuko ca dhammā nevadassanena nabhāvanāya pahātabbahetukassa dhammassa upanissayapaccayena paccayo—  anantarūpanissayo, pakatūpanissayo…pe… . <span class="bold">Pakatūpanissayo</span>—  uddhaccasahagatā khandhā ca moho ca saddhāya…pe…  phalasamāpattiyā mohassa ca upanissayapaccayena paccayo. (3) </div>
</div>
<div class="q" id="p_37P1_1334"> <div class="p">
<span class="pN">1334</span>Bhāvanāya pahātabbahetuko ca nevadassanena nabhāvanāya pahātabbahetuko ca dhammā dassanena pahātabbahetukassa ca nevadassanena nabhāvanāya pahātabbahetukassa ca dhammassa upanissayapaccayena paccayo. <span class="bold">Pakatūpanissayo</span>—  uddhaccasahagatā khandhā ca moho ca vicikicchāsahagatānaṁ khandhānaṁ mohassa ca upanissayapaccayena paccayo. (4) </div>
</div>
<div class="q" id="p_37P1_1335"> <div class="p">
<span class="pN">1335</span>Bhāvanāya pahātabbahetuko ca nevadassanena nabhāvanāya pahātabbahetuko ca dhammā bhāvanāya pahātabbahetukassa ca nevadassanena nabhāvanāya pahātabbahetukassa ca dhammassa upanissayapaccayena paccayo—  anantarūpanissayo, pakatūpanissayo…pe… . <span class="bold">Pakatūpanissayo</span>—  uddhaccasahagatā khandhā ca moho ca uddhaccasahagatānaṁ khandhānaṁ mohassa ca upanissayapaccayena paccayo. (5) </div>
</div>
</html>

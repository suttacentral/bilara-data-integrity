<html>
<div class="i">13.1 Sereyyakattheraapadāna</div>
<div class="h">Sereyyavagga</div>
<div class="h">Sereyyakattheraapadāna</div>
<div class="q" id="p_20Ap1_2054"> <div class="divNumber">1.</div> <div class="p"> <table class="singleColumn"> <tr> <td> <div class="pN">2054</div> <div class="G">“Ajjhāyako mantadharo,</div> </td> </tr> <tr> <td> <div class="G">tiṇṇaṁ vedāna pāragū;</div> </td> </tr> <tr> <td> <div class="G">Abbhokāse ṭhito santo,</div> </td> </tr> <tr> <td> <div class="G">addasaṁ lokanāyakaṁ.</div> </td> </tr> </table> </div>
</div>
<div class="q" id="p_20Ap1_2055"> <div class="divNumber">2.</div> <div class="p"> <table class="singleColumn"> <tr> <td> <div class="pN">2055</div> <div class="G">Sīhaṁ yathā vanacaraṁ,</div> </td> </tr> <tr> <td> <div class="G">byaggharājaṁva nittasaṁ;</div> </td> </tr> <tr> <td> <div class="G">Tidhāpabhinnamātaṅgaṁ,</div> </td> </tr> <tr> <td> <div class="G">kuñjaraṁva mahesinaṁ.</div> </td> </tr> </table> </div>
</div>
<div class="q" id="p_20Ap1_2056"> <div class="divNumber">3.</div> <div class="p"> <table class="singleColumn"> <tr> <td> <div class="pN">2056</div> <div class="G">Sereyyakaṁ gahetvāna,</div> </td> </tr> <tr> <td> <div class="G">ākāse ukkhipiṁ ahaṁ;</div> </td> </tr> <tr> <td> <div class="G">Buddhassa ānubhāvena,</div> </td> </tr> <tr> <td> <div class="G">parivārenti sabbaso.</div> </td> </tr> </table> </div>
</div>
<div class="q" id="p_20Ap1_2057"> <div class="divNumber">4.</div> <div class="p"> <table class="singleColumn"> <tr> <td> <div class="pN">2057</div> <div class="G">Adhiṭṭhahi mahāvīro,</div> </td> </tr> <tr> <td> <div class="G">sabbaññū lokanāyako;</div> </td> </tr> <tr> <td> <div class="G">Samantā pupphacchadanā,</div> </td> </tr> <tr> <td> <div class="G">okiriṁsu narāsabhaṁ.</div> </td> </tr> </table> </div>
</div>
<div class="q" id="p_20Ap1_2058"> <div class="divNumber">5.</div> <div class="p"> <table class="singleColumn"> <tr> <td> <div class="pN">2058</div> <div class="G">Tato sā pupphakañcukā,</div> </td> </tr> <tr> <td> <div class="G">antovaṇṭā bahimukhā;</div> </td> </tr> <tr> <td> <div class="G">Sattāhaṁ chadanaṁ katvā,</div> </td> </tr> <tr> <td> <div class="G">tato antaradhāyatha.</div> </td> </tr> </table> </div>
</div>
<div class="q" id="p_20Ap1_2059"> <div class="divNumber">6.</div> <div class="p"> <table class="singleColumn"> <tr> <td> <div class="pN">2059</div> <div class="G">Tañca acchariyaṁ disvā,</div> </td> </tr> <tr> <td> <div class="G">abbhutaṁ lomahaṁsanaṁ;</div> </td> </tr> <tr> <td> <div class="G">Buddhe cittaṁ pasādesiṁ,</div> </td> </tr> <tr> <td> <div class="G">sugate lokanāyake.</div> </td> </tr> </table> </div>
</div>
<div class="q" id="p_20Ap1_2060"> <div class="divNumber">7.</div> <div class="p"> <table class="singleColumn"> <tr> <td> <div class="pN">2060</div> <div class="G">Tena cittappasādena,</div> </td> </tr> <tr> <td> <div class="G">sukkamūlena codito;</div> </td> </tr> <tr> <td> <div class="G">Kappānaṁ satasahassaṁ,</div> </td> </tr> <tr> <td> <div class="G">duggatiṁ nupapajjahaṁ.</div> </td> </tr> </table> </div>
</div>
<div class="q" id="p_20Ap1_2061"> <div class="divNumber">8.</div> <div class="p"> <table class="singleColumn"> <tr> <td> <div class="pN">2061</div> <div class="G">Pannarasasahassamhi,</div> </td> </tr> <tr> <td> <div class="G">kappānaṁ pañcavīsati;</div> </td> </tr> <tr> <td> <div class="G">Vītamalā samānā ca,</div> </td> </tr> <tr> <td> <div class="G">cakkavattī mahabbalā.</div> </td> </tr> </table> </div>
</div>
<div class="q" id="p_20Ap1_2062"> <div class="divNumber">9.</div> <div class="p"> <table class="singleColumn"> <tr> <td> <div class="pN">2062</div> <div class="G">Paṭisambhidā catasso,</div> </td> </tr> <tr> <td> <div class="G">vimokkhāpi ca aṭṭhime;</div> </td> </tr> <tr> <td> <div class="G">Chaḷabhiññā sacchikatā,</div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_2063"> <div class="p">
<span class="pN">2063</span>Itthaṁ sudaṁ āyasmā sereyyako thero imā gāthāyo abhāsitthāti. </div>
</div>
<div class="CENTER" id="p_20Ap1_2064">
<span class="pN">2064</span>Sereyyakattherassāpadānaṁ paṭhamaṁ.</div>
</html>

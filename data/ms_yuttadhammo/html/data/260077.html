<html>
<div class="i">2.2.6.3 Anulomapuggalokāsa</div>
<div class="h">Pavattivāra</div>
<div class="h">Nirodhavāra</div>
<div class="h">Atītānāgatavāra</div>
<div class="h">Anulomapuggalokāsa</div>
<div class="q" id="p_33Y5_653"> <div class="divNumber">129.</div> <div class="p">
<span class="pN">653</span>» Yassa yattha dukkhasaccaṁ nirujjhittha tassa tattha samudayasaccaṁ nirujjhissatīti? </div>
</div>
<div class="q" id="p_33Y5_654"> <div class="p">
<span class="pN">654</span>Aggamaggasamaṅgīnaṁ arahantānaṁ yassa cittassa anantarā aggamaggaṁ paṭilabhissanti asaññasattānaṁ tesaṁ tattha dukkhasaccaṁ nirujjhittha, no ca tesaṁ tattha samudayasaccaṁ nirujjhissati. Itaresaṁ catuvokārānaṁ pañcavokārānaṁ tesaṁ tattha dukkhasaccañca nirujjhittha samudayasaccañca nirujjhissati. </div>
</div>
<div class="q" id="p_33Y5_655"> <div class="p">
<span class="pN">655</span>« Yassa vā pana yattha samudayasaccaṁ nirujjhissati tassa tattha dukkhasaccaṁ nirujjhitthāti? </div>
</div>
<div class="q" id="p_33Y5_656"> <div class="p">
<span class="pN">656</span>Suddhāvāsaṁ upapajjantānaṁ tesaṁ tattha samudayasaccaṁ nirujjhissati, no ca tesaṁ tattha dukkhasaccaṁ nirujjhittha. Itaresaṁ catuvokārānaṁ pañcavokārānaṁ tesaṁ tattha samudayasaccañca nirujjhissati dukkhasaccañca nirujjhittha. </div>
</div>
<div class="q" id="p_33Y5_657"> <div class="p">
<span class="pN">657</span>» Yassa yattha dukkhasaccaṁ nirujjhittha tassa tattha maggasaccaṁ nirujjhissatīti? </div>
</div>
<div class="q" id="p_33Y5_658"> <div class="p">
<span class="pN">658</span>Aggamaggassa bhaṅgakkhaṇe arahantānaṁ ye ca puthujjanā maggaṁ na paṭilabhissanti āpāyikānaṁ asaññasattānaṁ tesaṁ tattha dukkhasaccaṁ nirujjhittha, no ca tesaṁ tattha maggasaccaṁ nirujjhissati. Aggamaggassa uppādakkhaṇe yassa cittassa anantarā aggamaggaṁ paṭilabhissanti ye caññe maggaṁ paṭilabhissanti tesaṁ tattha dukkhasaccañca nirujjhittha maggasaccañca nirujjhissati. </div>
</div>
<div class="q" id="p_33Y5_659"> <div class="p">
<span class="pN">659</span>« Yassa vā pana yattha maggasaccaṁ nirujjhissati tassa tattha dukkhasaccaṁ nirujjhitthāti? </div>
</div>
<div class="q" id="p_33Y5_660"> <div class="p">
<span class="pN">660</span>Suddhāvāsaṁ upapajjantānaṁ tesaṁ tattha maggasaccaṁ nirujjhissati, no ca tesaṁ tattha dukkhasaccaṁ nirujjhittha. Aggamaggassa uppādakkhaṇe yassa cittassa anantarā aggamaggaṁ paṭilabhissanti ye caññe maggaṁ paṭilabhissanti tesaṁ tattha maggasaccañca nirujjhissati dukkhasaccañca nirujjhittha. </div>
</div>
<div class="q" id="p_33Y5_661"> <div class="divNumber">130.</div> <div class="p">
<span class="pN">661</span>» Yassa yattha samudayasaccaṁ nirujjhittha tassa tattha maggasaccaṁ nirujjhissatīti? </div>
</div>
<div class="q" id="p_33Y5_662"> <div class="p">
<span class="pN">662</span>Aggamaggassa bhaṅgakkhaṇe arahantānaṁ ye ca puthujjanā maggaṁ na paṭilabhissanti āpāyikānaṁ tesaṁ tattha samudayasaccaṁ nirujjhittha, no ca tesaṁ tattha maggasaccaṁ nirujjhissati. Aggamaggassa uppādakkhaṇe yassa cittassa anantarā aggamaggaṁ paṭilabhissanti ye caññe maggaṁ paṭilabhissanti tesaṁ tattha samudayasaccañca nirujjhittha maggasaccañca nirujjhissati. </div>
</div>
<div class="q" id="p_33Y5_663"> <div class="p">
<span class="pN">663</span>« Yassa vā pana yattha maggasaccaṁ nirujjhissati tassa tattha samudayasaccaṁ nirujjhitthāti. </div>
</div>
<div class="q" id="p_33Y5_664"> <div class="p">
<span class="pN">664</span>Suddhāvāsānaṁ dutiye citte vattamāne tesaṁ tattha maggasaccaṁ nirujjhissati, no ca tesaṁ tattha samudayasaccaṁ nirujjhittha. Aggamaggassa uppādakkhaṇe yassa cittassa anantarā aggamaggaṁ paṭilabhissanti ye caññe maggaṁ paṭilabhissanti tesaṁ tattha maggasaccañca nirujjhissati samudayasaccañca nirujjhittha. </div>
</div>
</html>

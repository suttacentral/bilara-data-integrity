<html>
<div class="i">14.8 Ekapasādaniyattheraapadāna</div>
<div class="h">Sobhitavagga</div>
<div class="h">Ekapasādaniyattheraapadāna</div>
<div class="q" id="p_20Ap1_2250"> <div class="divNumber">55.</div> <div class="p"> <table class="singleColumn"> <tr> <td> <div class="pN">2250</div> <div class="G">“Nārado iti me nāmaṁ,</div> </td> </tr> <tr> <td> <div class="G">kesavo iti maṁ vidū;</div> </td> </tr> <tr> <td> <div class="G">Kusalākusalaṁ esaṁ,</div> </td> </tr> <tr> <td> <div class="G">agamaṁ buddhasantikaṁ.</div> </td> </tr> </table> </div>
</div>
<div class="q" id="p_20Ap1_2251"> <div class="divNumber">56.</div> <div class="p"> <table class="singleColumn"> <tr> <td> <div class="pN">2251</div> <div class="G">Mettacitto kāruṇiko,</div> </td> </tr> <tr> <td> <div class="G">atthadassī mahāmuni;</div> </td> </tr> <tr> <td> <div class="G">Assāsayanto satte so,</div> </td> </tr> <tr> <td> <div class="G">dhammaṁ deseti cakkhumā.</div> </td> </tr> </table> </div>
</div>
<div class="q" id="p_20Ap1_2252"> <div class="divNumber">57.</div> <div class="p"> <table class="singleColumn"> <tr> <td> <div class="pN">2252</div> <div class="G">Sakaṁ cittaṁ pasādetvā,</div> </td> </tr> <tr> <td> <div class="G">sire katvāna añjaliṁ;</div> </td> </tr> <tr> <td> <div class="G">Satthāraṁ abhivādetvā,</div> </td> </tr> <tr> <td> <div class="G">pakkāmiṁ pācināmukho.</div> </td> </tr> </table> </div>
</div>
<div class="q" id="p_20Ap1_2253"> <div class="divNumber">58.</div> <div class="p"> <table class="singleColumn"> <tr> <td> <div class="pN">2253</div> <div class="G">Sattarase kappasate,</div> </td> </tr> <tr> <td> <div class="G">rājā āsi mahīpati;</div> </td> </tr> <tr> <td> <div class="G">Amittatāpano nāma,</div> </td> </tr> <tr> <td> <div class="G">cakkavattī mahabbalo.</div> </td> </tr> </table> </div>
</div>
<div class="q" id="p_20Ap1_2254"> <div class="divNumber">59.</div> <div class="p"> <table class="singleColumn"> <tr> <td> <div class="pN">2254</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_2255"> <div class="p">
<span class="pN">2255</span>Itthaṁ sudaṁ āyasmā ekapasādaniyo thero imā gāthāyo abhāsitthāti. </div>
</div>
<div class="CENTER" id="p_20Ap1_2256">
<span class="pN">2256</span>Ekapasādaniyattherassāpadānaṁ aṭṭhamaṁ.</div>
</html>

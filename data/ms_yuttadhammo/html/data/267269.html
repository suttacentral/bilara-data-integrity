<html>
<div class="i">14.5 Rahosaññakattheraapadāna</div>
<div class="h">Sobhitavagga</div>
<div class="h">Rahosaññakattheraapadāna</div>
<div class="q" id="p_20Ap1_2223"> <div class="divNumber">34.</div> <div class="p"> <table class="singleColumn"> <tr> <td> <div class="pN">2223</div> <div class="G">“Himavantassāvidūre,</div> </td> </tr> <tr> <td> <div class="G">vasabho nāma pabbato;</div> </td> </tr> <tr> <td> <div class="G">Tasmiṁ pabbatapādamhi,</div> </td> </tr> <tr> <td> <div class="G">assamo āsi māpito.</div> </td> </tr> </table> </div>
</div>
<div class="q" id="p_20Ap1_2224"> <div class="divNumber">35.</div> <div class="p"> <table class="singleColumn"> <tr> <td> <div class="pN">2224</div> <div class="G">Tīṇi sissasahassāni,</div> </td> </tr> <tr> <td> <div class="G">vācesiṁ brāhmaṇo tadā;</div> </td> </tr> <tr> <td> <div class="G">Saṁharitvāna te sisse,</div> </td> </tr> <tr> <td> <div class="G">ekamantaṁ upāvisiṁ.</div> </td> </tr> </table> </div>
</div>
<div class="q" id="p_20Ap1_2225"> <div class="divNumber">36.</div> <div class="p"> <table class="singleColumn"> <tr> <td> <div class="pN">2225</div> <div class="G">Ekamantaṁ nisīditvā,</div> </td> </tr> <tr> <td> <div class="G">brāhmaṇo mantapāragū;</div> </td> </tr> <tr> <td> <div class="G">Buddhavedaṁ gavesanto,</div> </td> </tr> <tr> <td> <div class="G">ñāṇe cittaṁ pasādayiṁ.</div> </td> </tr> </table> </div>
</div>
<div class="q" id="p_20Ap1_2226"> <div class="divNumber">37.</div> <div class="p"> <table class="singleColumn"> <tr> <td> <div class="pN">2226</div> <div class="G">Tattha cittaṁ pasādetvā,</div> </td> </tr> <tr> <td> <div class="G">nisīdiṁ paṇṇasanthare;</div> </td> </tr> <tr> <td> <div class="G">Pallaṅkaṁ ābhujitvāna,</div> </td> </tr> <tr> <td> <div class="G">tattha kālaṅkato ahaṁ.</div> </td> </tr> </table> </div>
</div>
<div class="q" id="p_20Ap1_2227"> <div class="divNumber">38.</div> <div class="p"> <table class="singleColumn"> <tr> <td> <div class="pN">2227</div> <div class="G">Ekattiṁse ito kappe,</div> </td> </tr> <tr> <td> <div class="G">yaṁ saññamalabhiṁ tadā;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">ñāṇasaññāyidaṁ phalaṁ.</div> </td> </tr> </table> </div>
</div>
<div class="q" id="p_20Ap1_2228"> <div class="divNumber">39.</div> <div class="p"> <table class="singleColumn"> <tr> <td> <div class="pN">2228</div> <div class="G">Sattavīsatikappamhi,</div> </td> </tr> <tr> <td> <div class="G">rājā siridharo ahu;</div> </td> </tr> <tr> <td> <div class="G">Sattaratanasampanno,</div> </td> </tr> <tr> <td> <div class="G">cakkavattī mahabbalo.</div> </td> </tr> </table> </div>
</div>
<div class="q" id="p_20Ap1_2229"> <div class="divNumber">40.</div> <div class="p"> <table class="singleColumn"> <tr> <td> <div class="pN">2229</div> <div class="G">Paṭisambhidā catasso,</div> </td> </tr> <tr> <td> <div class="G">…pe…</div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_2230"> <div class="p">
<span class="pN">2230</span>Itthaṁ sudaṁ āyasmā rahosaññako thero imā gāthāyo abhāsitthāti. </div>
</div>
<div class="CENTER" id="p_20Ap1_2231">
<span class="pN">2231</span>Rahosaññakattherassāpadānaṁ pañcamaṁ.</div>
</html>

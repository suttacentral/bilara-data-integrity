<html>
<div class="i"> Hetu</div>
<div class="h">Dassanenapahātabbahetukattika</div>
<div class="h">Paṭiccavāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Hetu</div>
<div class="q" id="p_37P1_1055"> <div class="divNumber">1.</div> <div class="p">
<span class="pN">1055</span>Dassanena pahātabbahetukaṁ dhammaṁ paṭicca dassanena pahātabbahetuko dhammo uppajjati hetupaccayā—  dassanena pahātabbahetukaṁ ekaṁ khandhaṁ paṭicca tayo khandhā…pe…  dve khandhā. (1) </div>
</div>
<div class="q" id="p_37P1_1056"> <div class="p">
<span class="pN">1056</span>Dassanena pahātabbahetukaṁ dhammaṁ paṭicca nevadassanena nabhāvanāya pahātabbahetuko dhammo uppajjati hetupaccayā—  dassanena pahātabbahetuke khandhe paṭicca cittasamuṭṭhānaṁ rūpaṁ. (2) </div>
</div>
<div class="q" id="p_37P1_1057"> <div class="p">
<span class="pN">1057</span>Dassanena pahātabbahetukaṁ dhammaṁ paṭicca dassanena pahātabbahetuko ca nevadassanena nabhāvanāya pahātabbahetuko ca dhammā uppajjanti hetupaccayā—  dassanena pahātabbahetukaṁ ekaṁ khandhaṁ paṭicca tayo khandhā cittasamuṭṭhānañca rūpaṁ…pe…  dve khandhā…pe… . (3) </div>
</div>
<div class="q" id="p_37P1_1058"> <div class="divNumber">2.</div> <div class="p">
<span class="pN">1058</span>Bhāvanāya pahātabbahetukaṁ dhammaṁ paṭicca bhāvanāya pahātabbahetuko dhammo uppajjati hetupaccayā—  bhāvanāya pahātabbahetukaṁ ekaṁ khandhaṁ paṭicca tayo khandhā…pe…  dve khandhā. (1) </div>
</div>
<div class="q" id="p_37P1_1059"> <div class="p">
<span class="pN">1059</span>Bhāvanāya pahātabbahetukaṁ dhammaṁ paṭicca nevadassanena nabhāvanāya pahātabbahetuko dhammo uppajjati hetupaccayā—  bhāvanāya pahātabbahetuke khandhe paṭicca cittasamuṭṭhānaṁ rūpaṁ. (2) </div>
</div>
<div class="q" id="p_37P1_1060"> <div class="p">
<span class="pN">1060</span>Bhāvanāya pahātabbahetukaṁ dhammaṁ paṭicca bhāvanāya pahātabbahetuko ca nevadassanena nabhāvanāya pahātabbahetuko ca dhammā uppajjanti hetupaccayā—  bhāvanāya pahātabbahetukaṁ ekaṁ khandhaṁ paṭicca tayo khandhā cittasamuṭṭhānañca rūpaṁ…pe…  dve khandhe…pe… . (3) </div>
</div>
<div class="q" id="p_37P1_1061"> <div class="divNumber">3.</div> <div class="p">
<span class="pN">1061</span>Nevadassanena nabhāvanāya pahātabbahetukaṁ dhammaṁ paṭicca nevadassanena nabhāvanāya pahātabbahetuko dhammo uppajjati hetupaccayā—  nevadassanena nabhāvanāya pahātabbahetukaṁ ekaṁ khandhaṁ paṭicca tayo khandhā cittasamuṭṭhānañca rūpaṁ…pe…  dve khandhe paṭicca dve khandhā cittasamuṭṭhānañca rūpaṁ; vicikicchāsahagataṁ uddhaccasahagataṁ mohaṁ paṭicca cittasamuṭṭhānaṁ rūpaṁ. Paṭisandhikkhaṇe nevadassanena nabhāvanāya pahātabbahetukaṁ ekaṁ khandhaṁ paṭicca tayo khandhā kaṭattā ca rūpaṁ…pe…  dve khandhā…pe…  khandhe paṭicca vatthu, vatthuṁ paṭicca khandhā; ekaṁ mahābhūtaṁ paṭicca…pe…  mahābhūte paṭicca cittasamuṭṭhānaṁ rūpaṁ kaṭattārūpaṁ upādārūpaṁ. (1) </div>
</div>
<div class="q" id="p_37P1_1062"> <div class="p">
<span class="pN">1062</span>Nevadassanena nabhāvanāya pahātabbahetukaṁ dhammaṁ paṭicca dassanena pahātabbahetuko dhammo uppajjati hetupaccayā—  vicikicchāsahagataṁ mohaṁ paṭicca sampayuttakā khandhā. (2) </div>
</div>
<div class="q" id="p_37P1_1063"> <div class="p">
<span class="pN">1063</span>Nevadassanena nabhāvanāya pahātabbahetukaṁ dhammaṁ paṭicca bhāvanāya pahātabbahetuko dhammo uppajjati hetupaccayā—  uddhaccasahagataṁ mohaṁ paṭicca sampayuttakā khandhā. (3) </div>
</div>
<div class="q" id="p_37P1_1064"> <div class="p">
<span class="pN">1064</span>Nevadassanena nabhāvanāya pahātabbahetukaṁ dhammaṁ paṭicca dassanena pahātabbahetuko ca nevadassanena nabhāvanāya pahātabbahetuko ca dhammā uppajjanti hetupaccayā—  vicikicchāsahagataṁ mohaṁ paṭicca sampayuttakā khandhā cittasamuṭṭhānañca rūpaṁ. (4) </div>
</div>
<div class="q" id="p_37P1_1065"> <div class="p">
<span class="pN">1065</span>Nevadassanena nabhāvanāya pahātabbahetukaṁ dhammaṁ paṭicca bhāvanāya pahātabbahetuko ca nevadassanena nabhāvanāya pahātabbahetuko ca dhammā uppajjanti hetupaccayā—  uddhaccasahagataṁ mohaṁ paṭicca sampayuttakā khandhā cittasamuṭṭhānañca rūpaṁ. (5) </div>
</div>
<div class="q" id="p_37P1_1066"> <div class="divNumber">4.</div> <div class="p">
<span class="pN">1066</span>Dassanena pahātabbahetukañca nevadassanena nabhāvanāya pahātabbahetukañca dhammaṁ paṭicca dassanena pahātabbahetuko dhammo uppajjati hetupaccayā—  vicikicchāsahagataṁ ekaṁ khandhañca mohañca paṭicca tayo khandhā…pe…  dve khandhe ca mohañca paṭicca dve khandhā. (1) </div>
</div>
<div class="q" id="p_37P1_1067"> <div class="p">
<span class="pN">1067</span>Dassanena pahātabbahetukañca nevadassanena nabhāvanāya pahātabbahetukañca dhammaṁ paṭicca nevadassanena nabhāvanāya pahātabbahetuko dhammo uppajjati hetupaccayā—  dassanena pahātabbahetuke khandhe ca mahābhūte ca paṭicca cittasamuṭṭhānaṁ rūpaṁ; vicikicchāsahagate khandhe ca mohañca paṭicca cittasamuṭṭhānaṁ rūpaṁ. (2) </div>
</div>
<div class="q" id="p_37P1_1068"> <div class="p">
<span class="pN">1068</span>Dassanena pahātabbahetukañca nevadassanena nabhāvanāya pahātabbahetukañca dhammaṁ paṭicca dassanena pahātabbahetuko ca nevadassanena nabhāvanāya pahātabbahetuko ca dhammā uppajjanti hetupaccayā—  vicikicchāsahagataṁ ekaṁ khandhañca mohañca paṭicca tayo khandhā cittasamuṭṭhānañca rūpaṁ…pe…  dve khandhe ca mohañca paṭicca dve khandhā…pe… . (3) </div>
</div>
<div class="q" id="p_37P1_1069"> <div class="divNumber">5.</div> <div class="p">
<span class="pN">1069</span>Bhāvanāya pahātabbahetukañca nevadassanena nabhāvanāya pahātabbahetukañca dhammaṁ paṭicca bhāvanāya pahātabbahetuko dhammo uppajjati hetupaccayā—  uddhaccasahagataṁ ekaṁ khandhañca mohañca paṭicca tayo khandhā…pe…  dve khandhe ca mohañca paṭicca dve khandhā. (1) </div>
</div>
<div class="q" id="p_37P1_1070"> <div class="p">
<span class="pN">1070</span>Bhāvanāya pahātabbahetukañca nevadassanena nabhāvanāya pahātabbahetukañca dhammaṁ paṭicca nevadassanena nabhāvanāya pahātabbahetuko dhammo uppajjati hetupaccayā—  bhāvanāya pahātabbahetuke khandhe ca mahābhūte ca paṭicca cittasamuṭṭhānaṁ rūpaṁ; uddhaccasahagate khandhe ca mohañca paṭicca cittasamuṭṭhānaṁ rūpaṁ. (2) </div>
</div>
<div class="q" id="p_37P1_1071"> <div class="p">
<span class="pN">1071</span>Bhāvanāya pahātabbahetukañca nevadassanena nabhāvanāya pahātabbahetukañca dhammaṁ paṭicca bhāvanāya pahātabbahetuko ca nevadassanena nabhāvanāya pahātabbahetuko ca dhammā uppajjanti hetupaccayā—  uddhaccasahagataṁ ekaṁ khandhañca mohañca paṭicca tayo khandhā cittasamuṭṭhānañca rūpaṁ…pe… . (3) </div>
</div>
</html>

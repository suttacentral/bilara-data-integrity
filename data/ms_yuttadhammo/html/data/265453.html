<html>
<div class="i"> Purejāta</div>
<div class="h">Upādānagocchaka</div>
<div class="h">Upādānaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Purejāta</div>
<div class="q" id="p_38P2_3594"> <div class="divNumber">28.</div> <div class="p">
<span class="pN">3594</span>Noupādāno dhammo noupādānassa dhammassa purejātapaccayena paccayo—  ārammaṇapurejātaṁ, vatthupurejātaṁ. <span class="bold">Ārammaṇapurejātaṁ</span>—  cakkhuṁ…pe…  vatthuṁ aniccato…pe…  domanassaṁ uppajjati; dibbena cakkhunā rūpaṁ passati, dibbāya sotadhātuyā saddaṁ suṇāti. Rūpāyatanaṁ cakkhuviññāṇassa…pe…  phoṭṭhabbāyatanaṁ kāyaviññāṇassa…pe… . <span class="bold">Vatthupurejātaṁ</span>—  cakkhāyatanaṁ cakkhuviññāṇassa…pe…  kāyāyatanaṁ kāyaviññāṇassa…pe…  vatthu noupādānānaṁ khandhānaṁ purejātapaccayena paccayo. (1) </div>
</div>
<div class="q" id="p_38P2_3595"> <div class="p">
<span class="pN">3595</span>Noupādāno dhammo upādānassa dhammassa purejātapaccayena paccayo—  ārammaṇapurejātaṁ, vatthupurejātaṁ. <span class="bold">Ārammaṇapurejātaṁ</span>—  cakkhuṁ…pe…  vatthuṁ assādeti abhinandati, taṁ ārabbha rāgo uppajjati, diṭṭhi uppajjati. <span class="bold">Vatthupurejātaṁ</span>—  vatthu upādānānaṁ purejātapaccayena paccayo. (2) </div>
</div>
<div class="q" id="p_38P2_3596"> <div class="p">
<span class="pN">3596</span>Noupādāno dhammo upādānassa ca noupādānassa ca dhammassa purejātapaccayena paccayo—  ārammaṇapurejātaṁ, vatthupurejātaṁ. <span class="bold">Ārammaṇapurejātaṁ</span>—  cakkhuṁ…pe…  vatthuṁ assādeti abhinandati, taṁ ārabbha upādānā ca sampayuttakā ca khandhā uppajjanti. <span class="bold">Vatthupurejātaṁ</span>—  vatthu upādānānaṁ sampayuttakānañca khandhānaṁ purejātapaccayena paccayo. (3) </div>
</div>
</html>

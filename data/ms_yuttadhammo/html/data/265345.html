<html>
<div class="i"> Naārammaṇa</div>
<div class="h">Mahantaraduka</div>
<div class="h">Ajjhattikaduka</div>
<div class="h">Paṭiccavāra</div>
<div class="h">Paccayapaccanīya</div>
<div class="h">Vibhaṅgavāra</div>
<div class="h">Naārammaṇa</div>
<div class="q" id="p_38P2_3121"> <div class="divNumber">326.</div> <div class="p">
<span class="pN">3121</span>Ajjhattikaṁ dhammaṁ paṭicca ajjhattiko dhammo uppajjati naārammaṇapaccayā— paṭisandhikkhaṇe cittaṁ paṭicca ajjhattikaṁ kaṭattārūpaṁ. (1) </div>
</div>
<div class="q" id="p_38P2_3122"> <div class="p">
<span class="pN">3122</span>Ajjhattikaṁ dhammaṁ paṭicca bāhiro dhammo uppajjati naārammaṇapaccayā— cittaṁ paṭicca cittasamuṭṭhānaṁ rūpaṁ; paṭisandhikkhaṇe cittaṁ paṭicca bāhiraṁ kaṭattārūpaṁ. (2) </div>
</div>
<div class="q" id="p_38P2_3123"> <div class="p">
<span class="pN">3123</span>Ajjhattikaṁ dhammaṁ paṭicca ajjhattiko ca bāhiro ca dhammā uppajjanti naārammaṇapaccayā; paṭisandhikkhaṇe cittaṁ paṭicca ajjhattikañca bāhirañca kaṭattārūpaṁ. (3) </div>
</div>
<div class="q" id="p_38P2_3124"> <div class="p">
<span class="pN">3124</span>Bāhiraṁ dhammaṁ paṭicca bāhiro dhammo uppajjati naārammaṇapaccayā— bāhire khandhe paṭicca cittasamuṭṭhānaṁ rūpaṁ; paṭisandhikkhaṇe bāhire khandhe paṭicca bāhiraṁ kaṭattārūpaṁ, bāhire khandhe paṭicca vatthu, ekaṁ mahābhūtaṁ…pe…. (Yāva asaññasattā.) (1) </div>
</div>
<div class="q" id="p_38P2_3125"> <div class="p">
<span class="pN">3125</span>Bāhiraṁ dhammaṁ paṭicca ajjhattiko dhammo uppajjati naārammaṇapaccayā— paṭisandhikkhaṇe bāhire khandhe paṭicca ajjhattikaṁ kaṭattārūpaṁ. (2) </div>
</div>
<div class="q" id="p_38P2_3126"> <div class="p">
<span class="pN">3126</span>Bāhiraṁ dhammaṁ paṭicca ajjhattiko ca bāhiro ca dhammā uppajjanti naārammaṇapaccayā— paṭisandhikkhaṇe bāhire khandhe paṭicca ajjhattikañca bāhirañca kaṭattārūpaṁ. (3) </div>
</div>
<div class="q" id="p_38P2_3127"> <div class="divNumber">327.</div> <div class="p">
<span class="pN">3127</span>Ajjhattikañca bāhirañca dhammaṁ paṭicca ajjhattiko dhammo uppajjati naārammaṇapaccayā— paṭisandhikkhaṇe cittañca sampayuttake ca khandhe paṭicca ajjhattikaṁ kaṭattārūpaṁ. (1) </div>
</div>
<div class="q" id="p_38P2_3128"> <div class="p">
<span class="pN">3128</span>Ajjhattikañca bāhirañca dhammaṁ paṭicca bāhiro dhammo uppajjati naārammaṇapaccayā— bāhire khandhe ca cittañca paṭicca cittasamuṭṭhānaṁ rūpaṁ, cittañca mahābhūte ca paṭicca cittasamuṭṭhānaṁ rūpaṁ. (Paṭisandhikkhaṇe dve kātabbā.) </div>
</div>
<div class="q" id="p_38P2_3129"> <div class="p">
<span class="pN">3129</span>Ajjhattikañca bāhirañca dhammaṁ paṭicca ajjhattiko ca bāhiro ca dhammā uppajjanti naārammaṇapaccayā— paṭisandhikkhaṇe cittañca sampayuttake ca khandhe paṭicca ajjhattikañca bāhirañca kaṭattārūpaṁ. (Saṁkhittaṁ.) (3) </div>
</div>
</html>

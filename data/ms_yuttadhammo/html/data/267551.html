<html>
<div class="i">42.7 Ucchaṅgapupphiyattheraapadāna</div>
<div class="h">Bhaddālivagga</div>
<div class="h">Ucchaṅgapupphiyattheraapadāna</div>
<div class="q" id="p_20Ap1_5403"> <div class="divNumber">142.</div> <div class="p"> <table class="singleColumn"> <tr> <td> <div class="pN">5403</div> <div class="G">“Nagare bandhumatiyā,</div> </td> </tr> <tr> <td> <div class="G">ahosiṁ māliko tadā;</div> </td> </tr> <tr> <td> <div class="G">Ucchaṅgaṁ pūrayitvāna,</div> </td> </tr> <tr> <td> <div class="G">agamaṁ antarāpaṇaṁ.</div> </td> </tr> </table> </div>
</div>
<div class="q" id="p_20Ap1_5404"> <div class="divNumber">143.</div> <div class="p"> <table class="singleColumn"> <tr> <td> <div class="pN">5404</div> <div class="G">Bhagavā tamhi samaye,</div> </td> </tr> <tr> <td> <div class="G">bhikkhusaṁghapurakkhato;</div> </td> </tr> <tr> <td> <div class="G">Mahatā ānubhāvena,</div> </td> </tr> <tr> <td> <div class="G">niyyāti lokanāyako.</div> </td> </tr> </table> </div>
</div>
<div class="q" id="p_20Ap1_5405"> <div class="divNumber">144.</div> <div class="p"> <table class="singleColumn"> <tr> <td> <div class="pN">5405</div> <div class="G">Disvāna lokapajjotaṁ,</div> </td> </tr> <tr> <td> <div class="G">vipassiṁ lokatāraṇaṁ;</div> </td> </tr> <tr> <td> <div class="G">Pupphaṁ paggayha ucchaṅgā,</div> </td> </tr> <tr> <td> <div class="G">buddhaseṭṭhaṁ apūjayiṁ.</div> </td> </tr> </table> </div>
</div>
<div class="q" id="p_20Ap1_5406"> <div class="divNumber">145.</div> <div class="p"> <table class="singleColumn"> <tr> <td> <div class="pN">5406</div> <div class="G">Ekanavutito kappe,</div> </td> </tr> <tr> <td> <div class="G">yaṁ pupphamabhipūjayiṁ;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">buddhapūjāyidaṁ phalaṁ.</div> </td> </tr> </table> </div>
</div>
<div class="q" id="p_20Ap1_5407"> <div class="divNumber">146.</div> <div class="p"> <table class="singleColumn"> <tr> <td> <div class="pN">5407</div> <div class="G">Kilesā jhāpitā mayhaṁ,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">viharāmi anāsavo.</div> </td> </tr> </table> </div>
</div>
<div class="q" id="p_20Ap1_5408"> <div class="divNumber">147.</div> <div class="p"> <table class="singleColumn"> <tr> <td> <div class="pN">5408</div> <div class="G">Svāgataṁ vata me āsi,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṁ buddhassa sāsanaṁ.</div> </td> </tr> </table> </div>
</div>
<div class="q" id="p_20Ap1_5409"> <div class="divNumber">148.</div> <div class="p"> <table class="singleColumn"> <tr> <td> <div class="pN">5409</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_5410"> <div class="p">
<span class="pN">5410</span>Itthaṁ sudaṁ āyasmā ucchaṅgapupphiyo thero imā gāthāyo abhāsitthāti. </div>
</div>
<div class="CENTER" id="p_20Ap1_5411">
<span class="pN">5411</span>Ucchaṅgapupphiyattherassāpadānaṁ sattamaṁ.</div>
</html>

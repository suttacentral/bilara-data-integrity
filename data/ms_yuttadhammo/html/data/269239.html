<html>
<div class="i">4.5.6 Kesavajātaka</div>
<div class="h">Catukkanipāta</div>
<div class="h">Cūḷakuṇālavagga</div>
<div class="h">Kesavajātaka</div>
<div class="q" id="p_22J_1116"> <div class="divNumber">181.</div> <div class="p"> <table class="singleColumn"> <tr> <td> <div class="pN">1116</div> <div class="G">“Manussindaṁ jahitvāna,</div> </td> </tr> <tr> <td> <div class="G">sabbakāmasamiddhinaṁ;</div> </td> </tr> <tr> <td> <div class="G">Kathaṁ nu bhagavā kesī,</div> </td> </tr> <tr> <td> <div class="G">kappassa ramati assame”.</div> </td> </tr> </table> </div>
</div>
<div class="q" id="p_22J_1117"> <div class="divNumber">182.</div> <div class="p"> <table class="singleColumn"> <tr> <td> <div class="pN">1117</div> <div class="G">“Sādūni ramaṇīyāni,</div> </td> </tr> <tr> <td> <div class="G">santi vakkhā manoramā;</div> </td> </tr> <tr> <td> <div class="G">Subhāsitāni kappassa,</div> </td> </tr> <tr> <td> <div class="G">nārada ramayanti maṁ”.</div> </td> </tr> </table> </div>
</div>
<div class="q" id="p_22J_1118"> <div class="divNumber">183.</div> <div class="p"> <table class="singleColumn"> <tr> <td> <div class="pN">1118</div> <div class="G">“Sālīnaṁ odanaṁ bhuñje,</div> </td> </tr> <tr> <td> <div class="G">suciṁ maṁsūpasecanaṁ;</div> </td> </tr> <tr> <td> <div class="G">Kathaṁ sāmākanīvāraṁ,</div> </td> </tr> <tr> <td> <div class="G">aloṇaṁ chādayanti taṁ”.</div> </td> </tr> </table> </div>
</div>
<div class="q" id="p_22J_1119"> <div class="divNumber">184.</div> <div class="p"> <table class="singleColumn"> <tr> <td> <div class="pN">1119</div> <div class="G">“Sāduṁ vā yadi vāsāduṁ,</div> </td> </tr> <tr> <td> <div class="G">appaṁ vā yadi vā bahuṁ;</div> </td> </tr> <tr> <td> <div class="G">Vissattho yattha bhuñjeyya,</div> </td> </tr> <tr> <td> <div class="G">vissāsaparamā rasā”ti.</div> </td> </tr> </table> </div>
</div>
<div class="CENTER" id="p_22J_1120">
<span class="pN">1120</span>Kesavajātakaṁ chaṭṭhaṁ.</div>
</html>

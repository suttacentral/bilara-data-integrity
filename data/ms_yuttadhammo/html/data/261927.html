<html>
<div class="i"> Hetu-ārammaṇa</div>
<div class="h">Kusalattika, Piṭṭhiduka</div>
<div class="h">Kusalattika, Kāmāvacaraduka</div>
<div class="h">Nakāmāvacarapada</div>
<div class="h">Hetu-ārammaṇa</div>
<div class="q" id="p_39P4_1611"> <div class="divNumber">32.</div> <div class="p">
<span class="pN">1611</span>Kusalaṁ nakāmāvacaraṁ dhammaṁ paṭicca kusalo nakāmāvacaro dhammo uppajjati hetupaccayā. (1) </div>
</div>
<div class="q" id="p_39P4_1612"> <div class="p">
<span class="pN">1612</span>Abyākataṁ nakāmāvacaraṁ dhammaṁ paṭicca abyākato nakāmāvacaro dhammo uppajjati hetupaccayā. (1) (Saṁkhittaṁ.) </div>
</div>
<div class="q" id="p_39P4_1613"> <div class="p">
<span class="pN">1613</span>Hetuyā dve, ārammaṇe dve…pe…  vipāke ekaṁ…pe…  avigate dve. (Saṁkhittaṁ.) </div>
</div>
<div class="q" id="p_39P4_1614"> <div class="p">
<span class="pN">1614</span>(Sahajātavārampi…pe…  sampayuttavārampi paṭiccavārasadisaṁ.) </div>
</div>
<div class="q" id="p_39P4_1615"> <div class="divNumber">33.</div> <div class="p">
<span class="pN">1615</span>Kusalo nakāmāvacaro dhammo kusalassa nakāmāvacarassa dhammassa hetupaccayena paccayo. (1) </div>
</div>
<div class="q" id="p_39P4_1616"> <div class="p">
<span class="pN">1616</span>Abyākato nakāmāvacaro dhammo abyākatassa nakāmāvacarassa dhammassa hetupaccayena paccayo. (1) </div>
</div>
<div class="q" id="p_39P4_1617"> <div class="p">
<span class="pN">1617</span>Kusalo nakāmāvacaro dhammo kusalassa nakāmāvacarassa dhammassa ārammaṇapaccayena paccayo. Kusalo nakāmāvacaro dhammo abyākatassa nakāmāvacarassa dhammassa ārammaṇapaccayena paccayo. (2) </div>
</div>
<div class="q" id="p_39P4_1618"> <div class="p">
<span class="pN">1618</span>Abyākato nakāmāvacaro dhammo abyākatassa nakāmāvacarassa dhammassa ārammaṇapaccayena paccayo. Abyākato nakāmāvacaro dhammo kusalassa nakāmāvacarassa dhammassa ārammaṇapaccayena paccayo. (2) </div>
</div>
<div class="q" id="p_39P4_1619"> <div class="divNumber">34.</div> <div class="p">
<span class="pN">1619</span>Hetuyā dve, ārammaṇe cattāri, adhipatiyā tīṇi, anantare samanantare tīṇi, sahajāte aññamaññe nissaye dve, upanissaye cattāri, āsevane dve, kamme tīṇi, vipāke ekaṁ, āhāre dve…pe…  avigate dve. (Saṁkhittaṁ.) </div>
</div>
<div class="q" id="p_39P4_1620"> <div class="p">
<span class="pN">1620</span>(Yathā kusalattike pañhāvāraṁ, evaṁ vitthāretabbaṁ.) </div>
</div>
</html>

<html>
<div class="i">3.11 Tatiyanavaka</div>
<div class="h">Samuccayakkhandhaka</div>
<div class="h">Tatiyanavaka</div>
<div class="q" id="p_4V_771"> <div class="divNumber">184.</div> <div class="p">
<span class="pN">771</span>Idha pana, bhikkhave, bhikkhu sambahulā saṁghādisesā āpattiyo āpajjati parimāṇampi aparimāṇampi…pe… vavatthitampi sambhinnampi. So saṁghaṁ tāsaṁ āpattīnaṁ samodhānaparivāsaṁ yācati. Tassa saṁgho tāsaṁ āpattīnaṁ samodhānaparivāsaṁ deti. So parivasanto antarā sambahulā saṁghādisesā āpattiyo āpajjati parimāṇāyo appaṭicchannāyo. So saṁghaṁ antarāāpattīnaṁ mūlāyapaṭikassanaṁ yācati. Taṁ saṁgho antarāāpattīnaṁ mūlāya paṭikassati adhammikena kammena kuppena aṭṭhānārahena, adhammena samodhānaparivāsaṁ deti. So parivasāmīti maññamāno antarā sambahulā saṁghādisesā āpattiyo āpajjati parimāṇāyo appaṭicchannāyo. So tasmiṁ bhūmiyaṁ ṭhito purimāāpattīnaṁ antarāāpattiyo sarati, aparāāpattīnaṁ antarāāpattiyo sarati. Tassa evaṁ hoti— ‘ahaṁ kho sambahulā saṁghādisesā āpattiyo āpajjiṁ parimāṇampi aparimāṇampi…pe… vavatthitampi sambhinnampi. Sohaṁ saṁghaṁ tāsaṁ āpattīnaṁ samodhānaparivāsaṁ yāciṁ. Tassa me saṁgho tāsaṁ āpattīnaṁ samodhānaparivāsaṁ adāsi. Sohaṁ parivasanto antarā sambahulā saṁghādisesā āpattiyo āpajjiṁ parimāṇāyo appaṭicchannāyo. Sohaṁ saṁghaṁ antarāāpattīnaṁ mūlāyapaṭikassanaṁ yāciṁ. Taṁ maṁ saṁgho antarāāpattīnaṁ mūlāya paṭikassi adhammikena kammena kuppena aṭṭhānārahena, adhammena samodhānaparivāsaṁ adāsi. Sohaṁ parivasāmīti maññamāno antarā sambahulā saṁghādisesā āpattiyo āpajjiṁ parimāṇāyo appaṭicchannāyo. Sohaṁ tasmiṁ bhūmiyaṁ ṭhito purimāāpattīnaṁ antarāāpattiyo sarāmi, aparāāpattīnaṁ antarāāpattiyo sarāmi. Yannūnāhaṁ saṁghaṁ purimāāpattīnaṁ antarāāpattīnañca aparāāpattīnaṁ antarāāpattīnañca mūlāyapaṭikassanaṁ yāceyyaṁ dhammikena kammena akuppena ṭhānārahena, dhammena samodhānaparivāsaṁ; dhammena mānattaṁ, dhammena abbhānan’ti. So saṁghaṁ purimāāpattīnaṁ antarāāpattīnañca, aparāāpattīnaṁ antarāāpattīnañca, mūlāyapaṭikassanaṁ yācati dhammikena kammena akuppena ṭhānārahena, dhammena samodhānaparivāsaṁ; dhammena mānattaṁ, dhammena abbhānaṁ. Taṁ saṁgho purimāāpattīnaṁ antarāāpattīnañca, aparāāpattīnaṁ antarāāpattīnañca, mūlāya paṭikassati dhammikena kammena akuppena ṭhānārahena, dhammena samodhānaparivāsaṁ deti; dhammena mānattaṁ deti, dhammena abbheti. So, bhikkhave, bhikkhu visuddho tāhi āpattīhi. (1) </div>
</div>
<div class="q" id="p_4V_772"> <div class="p">
<span class="pN">772</span>Idha pana, bhikkhave, bhikkhu sambahulā saṁghādisesā āpattiyo āpajjati parimāṇampi aparimāṇampi…pe… vavatthitampi sambhinnampi. So saṁghaṁ tāsaṁ āpattīnaṁ samodhānaparivāsaṁ yācati. Tassa saṁgho tāsaṁ āpattīnaṁ samodhānaparivāsaṁ deti. So parivasanto antarā sambahulā saṁghādisesā āpattiyo āpajjati parimāṇā paṭicchannāyo. So saṁghaṁ antarāāpattīnaṁ mūlāyapaṭikassanaṁ yācati. Taṁ saṁgho antarāāpattīnaṁ mūlāya paṭikassati, adhammikena kammena kuppena aṭṭhānārahena, adhammena samodhānaparivāsaṁ deti. So parivasāmīti maññamāno antarā sambahulā saṁghādisesā āpattiyo āpajjati parimāṇā paṭicchannāyo. So tasmiṁ bhūmiyaṁ ṭhito purimāāpattīnaṁ antarāāpattiyo sarati, aparāāpattīnaṁ antarāāpattiyo sarati. Tassa evaṁ hoti— ‘ahaṁ kho sambahulā saṁghādisesā āpattiyo āpajjiṁ parimāṇampi aparimāṇampi…pe… vavatthitampi sambhinnampi. Sohaṁ saṁghaṁ tāsaṁ āpattīnaṁ samodhānaparivāsaṁ yāciṁ. Tassa me saṁgho tāsaṁ āpattīnaṁ samodhānaparivāsaṁ adāsi. Sohaṁ parivasanto antarā sambahulā saṁghādisesā āpattiyo āpajjiṁ parimāṇā paṭicchannāyo. Sohaṁ saṁghaṁ antarāāpattīnaṁ mūlāyapaṭikassanaṁ yāciṁ. Taṁ maṁ saṁgho antarāāpattīnaṁ mūlāya paṭikassi, adhammikena kammena kuppena aṭṭhānārahena, adhammena samodhānaparivāsaṁ adāsi. Sohaṁ parivasāmīti maññamāno antarā sambahulā saṁghādisesā āpattiyo āpajjiṁ parimāṇā paṭicchannāyo. Sohaṁ tasmiṁ bhūmiyaṁ ṭhito purimāāpattīnaṁ antarāāpattiyo sarāmi, aparāāpattīnaṁ antarāāpattiyo sarāmi. Yannūnāhaṁ saṁghaṁ purimāāpattīnaṁ antarāāpattīnañca, aparāāpattīnaṁ antarāāpattīnañca, mūlāyapaṭikassanaṁ yāceyyaṁ dhammikena kammena akuppena ṭhānārahena, dhammena samodhānaparivāsaṁ, dhammena mānattaṁ, dhammena abbhānan’ti. So saṁghaṁ purimāāpattīnaṁ antarāāpattīnañca, aparāāpattīnaṁ antarāāpattīnañca mūlāyapaṭikassanaṁ yācati dhammikena kammena akuppena ṭhānārahena, dhammena samodhānaparivāsaṁ, dhammena mānattaṁ, dhammena abbhānaṁ. Taṁ saṁgho purimāāpattīnaṁ antarāāpattīnañca, aparāāpattīnaṁ antarāāpattīnañca, mūlāya paṭikassati dhammikena kammena akuppena ṭhānārahena, dhammena samodhānaparivāsaṁ deti, dhammena mānattaṁ deti, dhammena abbheti. So, bhikkhave, bhikkhu visuddho tāhi āpattīhi. (2) </div>
</div>
<div class="q" id="p_4V_773"> <div class="p">
<span class="pN">773</span>Idha pana, bhikkhave, bhikkhu sambahulā saṁghādisesā āpattiyo āpajjati parimāṇampi aparimāṇampi…pe… vavatthitampi sambhinnampi. So saṁghaṁ tāsaṁ āpattīnaṁ samodhānaparivāsaṁ yācati. Tassa saṁgho tāsaṁ āpattīnaṁ samodhānaparivāsaṁ deti. So parivasanto antarā sambahulā saṁghādisesā āpattiyo āpajjati parimāṇā paṭicchannāyopi appaṭicchannāyopi. So saṁghaṁ antarāāpattīnaṁ mūlāyapaṭikassanaṁ yācati. Taṁ saṁgho antarāāpattīnaṁ mūlāya paṭikassati adhammikena kammena kuppena aṭṭhānārahena, adhammena samodhānaparivāsaṁ deti. So parivasāmīti maññamāno antarā sambahulā saṁghādisesā āpattiyo āpajjati parimāṇā paṭicchannāyopi appaṭicchannāyopi. So tasmiṁ bhūmiyaṁ ṭhito purimāāpattīnaṁ antarāāpattiyo sarati, aparāāpattīnaṁ antarāāpattiyo sarati. Tassa evaṁ hoti— ‘ahaṁ kho sambahulā saṁghādisesā āpattiyo āpajjiṁ parimāṇampi aparimāṇampi…pe… vavatthitampi sambhinnampi. Sohaṁ saṁghaṁ tāsaṁ āpattīnaṁ samodhānaparivāsaṁ yāciṁ. Tassa me saṁgho tāsaṁ āpattīnaṁ samodhānaparivāsaṁ adāsi. Sohaṁ parivasanto antarā sambahulā saṁghādisesā āpattiyo āpajjiṁ parimāṇā paṭicchannāyopi appaṭicchannāyopi. Sohaṁ saṁghaṁ antarāāpattīnaṁ mūlāyapaṭikassanaṁ yāciṁ. Taṁ maṁ saṁgho antarāāpattīnaṁ mūlāya paṭikassi adhammikena kammena kuppena aṭṭhānārahena, adhammena samodhānaparivāsaṁ adāsi. Sohaṁ parivasāmīti maññamāno antarā sambahulā saṁghādisesā āpattiyo āpajjiṁ parimāṇā paṭicchannāyopi appaṭicchannāyopi. Sohaṁ tasmiṁ bhūmiyaṁ ṭhito purimāāpattīnaṁ antarāāpattiyo sarāmi, aparāāpattīnaṁ antarāāpattiyo sarāmi. Yannūnāhaṁ saṁghaṁ purimāāpattīnaṁ antarāāpattīnañca, aparāāpattīnaṁ antarāāpattīnañca, mūlāyapaṭikassanaṁ yāceyyaṁ dhammikena kammena akuppena ṭhānārahena, dhammena samodhānaparivāsaṁ, dhammena mānattaṁ, dhammena abbhānan’ti. So saṁghaṁ purimāāpattīnaṁ antarāāpattīnañca, aparāāpattīnaṁ antarāāpattīnañca, mūlāyapaṭikassanaṁ yācati dhammikena kammena akuppena ṭhānārahena, dhammena samodhānaparivāsaṁ, dhammena mānattaṁ, dhammena abbhānaṁ. Taṁ saṁgho purimāāpattīnaṁ antarāāpattīnañca, aparāāpattīnaṁ antarāāpattīnañca, mūlāya paṭikassati dhammikena kammena akuppena ṭhānārahena, dhammena samodhānaparivāsaṁ deti, dhammena mānattaṁ deti, dhammena abbheti. So, bhikkhave, bhikkhu visuddho tāhi āpattīhi. (3) </div>
</div>
<div class="q" id="p_4V_774"> <div class="p">
<span class="pN">774</span>Idha pana, bhikkhave, bhikkhu sambahulā saṁghādisesā āpattiyo āpajjati parimāṇampi aparimāṇampi…pe… vavatthitampi sambhinnampi. So saṁghaṁ tāsaṁ āpattīnaṁ samodhānaparivāsaṁ yācati. Tassa saṁgho tāsaṁ āpattīnaṁ samodhānaparivāsaṁ deti. So parivasanto antarā sambahulā saṁghādisesā āpattiyo āpajjati aparimāṇāyo appaṭicchannāyo…pe… aparimāṇāyo paṭicchannāyo…pe… aparimāṇāyo paṭicchannāyopi appaṭicchannāyopi…pe… parimāṇāyopi aparimāṇāyopi appaṭicchannāyo. So saṁghaṁ antarāāpattīnaṁ mūlāyapaṭikassanaṁ yācati. Taṁ saṁgho antarāāpattīnaṁ mūlāya paṭikassi adhammikena kammena kuppena aṭṭhānārahena, adhammena samodhānaparivāsaṁ deti. So parivasāmīti maññamāno…pe… taṁ saṁgho purimāāpattīnaṁ antarāāpattīnañca, aparāāpattīnaṁ antarāāpattīnañca, mūlāya paṭikassati dhammikena kammena akuppena ṭhānārahena, dhammena samodhānaparivāsaṁ deti, dhammena mānattaṁ deti, dhammena abbheti. So, bhikkhave, bhikkhu visuddho tāhi āpattīhi. (4--7) </div>
</div>
<div class="q" id="p_4V_775"> <div class="p">
<span class="pN">775</span>Idha pana, bhikkhave, bhikkhu sambahulā saṁghādisesā āpattiyo āpajjati parimāṇampi aparimāṇampi…pe… vavatthitampi sambhinnampi. So saṁghaṁ tāsaṁ āpattīnaṁ samodhānaparivāsaṁ yācati. Tassa saṁgho tāsaṁ āpattīnaṁ samodhānaparivāsaṁ deti. So parivasanto antarā sambahulā saṁghādisesā āpattiyo āpajjati parimāṇāyopi aparimāṇāyopi paṭicchannāyo. So saṁghaṁ antarāāpattīnaṁ mūlāyapaṭikassanaṁ yācati. Taṁ saṁgho antarāāpattīnaṁ mūlāya paṭikassati adhammikena kammena kuppena aṭṭhānārahena, adhammena samodhānaparivāsaṁ deti. So parivasāmīti maññamāno antarā sambahulā saṁghādisesā āpattiyo āpajjati parimāṇāyopi aparimāṇāyopi paṭicchannāyo. So tasmiṁ bhūmiyaṁ ṭhito purimāāpattīnaṁ antarāāpattiyo sarati, aparāāpattīnaṁ antarāāpattiyo sarati. Tassa evaṁ hoti— ‘ahaṁ kho sambahulā saṁghādisesā āpattiyo āpajjiṁ parimāṇampi aparimāṇampi…pe… vavatthitampi sambhinnampi. Sohaṁ saṁghaṁ tāsaṁ āpattīnaṁ samodhānaparivāsaṁ yāciṁ. Tassa me saṁgho tāsaṁ āpattīnaṁ samodhānaparivāsaṁ adāsi. Sohaṁ parivasanto antarā sambahulā saṁghādisesā āpattiyo āpajjiṁ parimāṇāyopi aparimāṇāyopi paṭicchannāyo. Sohaṁ saṁghaṁ antarāāpattīnaṁ mūlāyapaṭikassanaṁ yāciṁ. Taṁ maṁ saṁgho antarāāpattīnaṁ mūlāya paṭikassi adhammikena kammena kuppena aṭṭhānārahena, adhammena samodhānaparivāsaṁ adāsi. Sohaṁ parivasāmīti maññamāno antarā sambahulā saṁghādisesā āpattiyo āpajjiṁ parimāṇāyopi aparimāṇāyopi paṭicchannāyo. Sohaṁ tasmiṁ bhūmiyaṁ ṭhito purimāāpattīnaṁ antarāāpattiyo sarāmi, aparāāpattīnaṁ antarāāpattiyo sarāmi. Yannūnāhaṁ saṁghaṁ purimāāpattīnaṁ antarāāpattīnañca, aparāāpattīnaṁ antarāāpattīnañca, mūlāyapaṭikassanaṁ yāceyyaṁ dhammikena kammena akuppena ṭhānārahena, dhammena samodhānaparivāsaṁ, dhammena mānattaṁ, dhammena abbhānan’ti. So saṁghaṁ purimāāpattīnaṁ antarāāpattīnañca, aparāāpattīnaṁ antarāāpattīnañca, mūlāyapaṭikassanaṁ yācati dhammikena kammena akuppena ṭhānārahena, dhammena samodhānaparivāsaṁ, dhammena mānattaṁ, dhammena abbhānaṁ. Taṁ saṁgho purimāāpattīnaṁ antarāāpattīnañca, aparāāpattīnaṁ antarāāpattīnañca, mūlāya paṭikassati dhammikena kammena akuppena ṭhānārahena, dhammena samodhānaparivāsaṁ deti, dhammena mānattaṁ deti, dhammena abbheti. So, bhikkhave, bhikkhu visuddho tāhi āpattīhi. (8) </div>
</div>
<div class="q" id="p_4V_776"> <div class="p">
<span class="pN">776</span>Idha pana, bhikkhave, bhikkhu sambahulā saṁghādisesā āpattiyo āpajjati parimāṇampi aparimāṇampi…pe… vavatthitampi sambhinnampi. So saṁghaṁ tāsaṁ āpattīnaṁ samodhānaparivāsaṁ yācati. Tassa saṁgho tāsaṁ āpattīnaṁ samodhānaparivāsaṁ deti. So parivasanto antarā sambahulā saṁghādisesā āpattiyo āpajjati parimāṇāyopi aparimāṇāyopi paṭicchannāyopi appaṭicchannāyopi. So saṁghaṁ antarāāpattīnaṁ mūlāyapaṭikassanaṁ yācati. Taṁ saṁgho antarāāpattīnaṁ mūlāya paṭikassati adhammikena kammena kuppena aṭṭhānārahena, adhammena samodhānaparivāsaṁ deti. So parivasāmīti maññamāno antarā sambahulā saṁghādisesā āpattiyo āpajjati parimāṇāyopi aparimāṇāyopi paṭicchannāyopi appaṭicchannāyopi. So tasmiṁ bhūmiyaṁ ṭhito purimāāpattīnaṁ antarāāpattiyo sarati, aparāāpattīnaṁ antarāāpattiyo sarati. Tassa evaṁ hoti— ‘ahaṁ kho sambahulā saṁghādisesā āpattiyo āpajjiṁ parimāṇampi aparimāṇampi…pe… vavatthitampi sambhinnampi. Sohaṁ saṁghaṁ tāsaṁ āpattīnaṁ samodhānaparivāsaṁ yāciṁ. Tassa me saṁgho tāsaṁ āpattīnaṁ samodhānaparivāsaṁ adāsi. Sohaṁ parivasanto antarā sambahulā saṁghādisesā āpattiyo āpajjiṁ parimāṇāyopi aparimāṇāyopi paṭicchannāyopi appaṭicchannāyopi. Sohaṁ saṁghaṁ antarāāpattīnaṁ mūlāyapaṭikassanaṁ yāciṁ. Taṁ maṁ saṁgho antarāāpattīnaṁ mūlāya paṭikassi adhammikena kammena kuppena aṭṭhānārahena, adhammena samodhānaparivāsaṁ adāsi. Sohaṁ parivasāmīti maññamāno antarā sambahulā saṁghādisesā āpattiyo āpajjiṁ parimāṇāyopi aparimāṇāyopi paṭicchannāyopi appaṭicchannāyopi. Sohaṁ tasmiṁ bhūmiyaṁ ṭhito purimāāpattīnaṁ antarāāpattiyo sarāmi, aparāāpattīnaṁ antarāāpattiyo sarāmi. Yannūnāhaṁ saṁghaṁ purimāāpattīnaṁ antarāāpattīnañca, aparāāpattīnaṁ antarāāpattīnañca, mūlāyapaṭikassanaṁ yāceyyaṁ dhammikena kammena akuppena ṭhānārahena, dhammena samodhānaparivāsaṁ, dhammena mānattaṁ, dhammena abbhānan’ti. So saṁghaṁ purimāāpattīnaṁ antarāāpattīnañca, aparāāpattīnaṁ antarāāpattīnañca, mūlāya paṭikassanaṁ yācati dhammikena kammena akuppena ṭhānārahena, dhammena samodhānaparivāsaṁ, dhammena mānattaṁ, dhammena abbhānaṁ. Taṁ saṁgho purimāāpattīnaṁ antarāāpattīnañca, aparāāpattīnaṁ antarāāpattīnañca, mūlāya paṭikassati dhammikena kammena akuppena ṭhānārahena, dhammena samodhānaparivāsaṁ deti, dhammena mānattaṁ deti, dhammena abbheti. So, bhikkhave, bhikkhu visuddho tāhi āpattīhi”. (9) </div>
</div>
<div class="CENTER" id="p_4V_777">
<span class="pN">777</span>Tatiyanavakaṁ niṭṭhitaṁ.<br> Samuccayakkhandhako tatiyo.</div>
<div class="SUMMARY" id="p_4V_778">
<span class="pN">778</span><span class="firstLetter">T</span>assuddānaṁ</div>
<div class="q" id="p_4V_779"> <div class="p"> <table class="singleColumn"> <tr> <td> <div class="pN">779</div> <div class="G">Appaṭicchannā ekāha,</div> </td> </tr> <tr> <td> <div class="G">dvīha tīha catūha ca;</div> </td> </tr> <tr> <td> <div class="G">Pañcāhapakkhadasannaṁ,</div> </td> </tr> <tr> <td> <div class="G">āpattimāha mahāmuni.</div> </td> </tr> </table> </div>
</div>
<div class="q" id="p_4V_780"> <div class="p"> <table class="singleColumn"> <tr> <td> <div class="pN">780</div> <div class="G">Suddhanto ca vibbhamanto,</div> </td> </tr> <tr> <td> <div class="G">parimāṇamukhaṁ dve bhikkhū;</div> </td> </tr> <tr> <td> <div class="G">Tattha saññino dve yathā,</div> </td> </tr> <tr> <td> <div class="G">vematikā tatheva ca.</div> </td> </tr> </table> </div>
</div>
<div class="q" id="p_4V_781"> <div class="p"> <table class="singleColumn"> <tr> <td> <div class="pN">781</div> <div class="G">Missakadiṭṭhino dve ca,</div> </td> </tr> <tr> <td> <div class="G">asuddhakekadiṭṭhino;</div> </td> </tr> <tr> <td> <div class="G">Dve ceva suddhadiṭṭhino.</div> </td> </tr> </table> </div>
</div>
<div class="q" id="p_4V_782"> <div class="p"> <table class="singleColumn"> <tr> <td> <div class="pN">782</div> <div class="G">Tatheva ca eko chādeti,</div> </td> </tr> <tr> <td> <div class="G">Atha makkhamatena ca;</div> </td> </tr> <tr> <td> <div class="G">Ummattakadesanañca,</div> </td> </tr> <tr> <td> <div class="G">Mūlā aṭṭhārasa visuddhato.</div> </td> </tr> </table> </div>
</div>
<div class="q" id="p_4V_783"> <div class="p"> <table class="singleColumn"> <tr> <td> <div class="pN">783</div> <div class="G">Ācariyānaṁ vibhajjapadānaṁ,</div> </td> </tr> <tr> <td> <div class="G">Tambapaṇṇidīpapasādakānaṁ;</div> </td> </tr> <tr> <td> <div class="G">Mahāvihāravāsīnaṁ,</div> </td> </tr> <tr> <td> <div class="G">Vācanā saddhammaṭṭhitiyāti.</div> </td> </tr> </table> </div>
</div>
<div class="ENDH3" id="p_4V_784">
<span class="pN">784</span>Samuccayakkhandhako niṭṭhito.</div>
</html>

<html>
<div class="i">6.2.2 Rūpiyapātisutta</div>
<div class="h">Lābhasakkārasaṁyutta</div>
<div class="h">Dutiyavagga</div>
<div class="h">Rūpiyapātisutta</div>
<div class="q" id="p_12S2_1053"> <div class="divNumber">168.</div> <div class="p">
<span class="pN">1053</span>Sāvatthiyaṁ viharati. “Dāruṇo, bhikkhave, lābhasakkārasiloko…pe…  idhāhaṁ, bhikkhave, ekaccaṁ puggalaṁ evaṁ cetasā ceto paricca pajānāmi—  ‘na cāyamāyasmā rūpiyapātiyāpi suvaṇṇacuṇṇaparipūrāya hetu sampajānamusā bhāseyyā’ti. Tamenaṁ passāmi aparena samayena lābhasakkārasilokena abhibhūtaṁ pariyādiṇṇacittaṁ sampajānamusā bhāsantaṁ. Evaṁ dāruṇo kho, bhikkhave, lābhasakkārasiloko…pe…  evañhi vo, bhikkhave, sikkhitabban”ti. </div>
</div>
<div class="CENTER" id="p_12S2_1054">
<span class="pN">1054</span>Dutiyaṁ.</div>
</html>

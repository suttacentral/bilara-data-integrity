<html>
<div class="i">3.4.2 Ekarājacariya</div>
<div class="h">Yudhañjayavagga</div>
<div class="h">Mettāpāramī</div>
<div class="h">Ekarājacariya</div>
<div class="q" id="p_21Cp_395"> <div class="divNumber">114.</div> <div class="p"> <table class="singleColumn"> <tr> <td> <div class="pN">395</div> <div class="G">“Punāparaṁ yadā homi,</div> </td> </tr> <tr> <td> <div class="G">ekarājāti vissuto;</div> </td> </tr> <tr> <td> <div class="G">Paramaṁ sīlaṁ adhiṭṭhāya,</div> </td> </tr> <tr> <td> <div class="G">pasāsāmi mahāmahiṁ.</div> </td> </tr> </table> </div>
</div>
<div class="q" id="p_21Cp_396"> <div class="divNumber">115.</div> <div class="p"> <table class="singleColumn"> <tr> <td> <div class="pN">396</div> <div class="G">Dasa kusalakammapathe,</div> </td> </tr> <tr> <td> <div class="G">vattāmi anavasesato;</div> </td> </tr> <tr> <td> <div class="G">Catūhi saṅgahavatthūhi,</div> </td> </tr> <tr> <td> <div class="G">saṅgaṇhāmi mahājanaṁ.</div> </td> </tr> </table> </div>
</div>
<div class="q" id="p_21Cp_397"> <div class="divNumber">116.</div> <div class="p"> <table class="singleColumn"> <tr> <td> <div class="pN">397</div> <div class="G">Evaṁ me appamattassa,</div> </td> </tr> <tr> <td> <div class="G">idha loke parattha ca;</div> </td> </tr> <tr> <td> <div class="G">Dabbaseno upagantvā,</div> </td> </tr> <tr> <td> <div class="G">acchindanto puraṁ mama.</div> </td> </tr> </table> </div>
</div>
<div class="q" id="p_21Cp_398"> <div class="divNumber">117.</div> <div class="p"> <table class="singleColumn"> <tr> <td> <div class="pN">398</div> <div class="G">Rājūpajīve nigame,</div> </td> </tr> <tr> <td> <div class="G">sabalaṭṭhe saraṭṭhake;</div> </td> </tr> <tr> <td> <div class="G">Sabbaṁ hatthagataṁ katvā,</div> </td> </tr> <tr> <td> <div class="G">kāsuyā nikhaṇī mamaṁ.</div> </td> </tr> </table> </div>
</div>
<div class="q" id="p_21Cp_399"> <div class="divNumber">118.</div> <div class="p"> <table class="singleColumn"> <tr> <td> <div class="pN">399</div> <div class="G">Amaccamaṇḍalaṁ rajjaṁ,</div> </td> </tr> <tr> <td> <div class="G">phītaṁ antepuraṁ mama;</div> </td> </tr> <tr> <td> <div class="G">Acchinditvāna gahitaṁ,</div> </td> </tr> <tr> <td> <div class="G">piyaṁ puttaṁva passahaṁ;</div> </td> </tr> <tr> <td> <div class="G">Mettāya me samo natthi,</div> </td> </tr> <tr> <td> <div class="G">esā me mettāpāramī”ti.</div> </td> </tr> </table> </div>
</div>
<div class="CENTER" id="p_21Cp_400">
<span class="pN">400</span>Ekarājacariyaṁ cuddasamaṁ.</div>
</html>

<html>
<div class="i">1.8 Upālittheraapadāna</div>
<div class="h">Buddhavagga</div>
<div class="h">Upālittheraapadāna</div>
<div class="q" id="p_20Ap1_458"> <div class="divNumber">441.</div> <div class="p"> <table class="singleColumn"> <tr> <td> <div class="pN">458</div> <div class="G">“Nagare haṁsavatiyā,</div> </td> </tr> <tr> <td> <div class="G">sujāto nāma brāhmaṇo;</div> </td> </tr> <tr> <td> <div class="G">Asītikoṭinicayo,</div> </td> </tr> <tr> <td> <div class="G">pahūtadhanadhaññavā.</div> </td> </tr> </table> </div>
</div>
<div class="q" id="p_20Ap1_459"> <div class="divNumber">442.</div> <div class="p"> <table class="singleColumn"> <tr> <td> <div class="pN">459</div> <div class="G">Ajjhāyako mantadharo,</div> </td> </tr> <tr> <td> <div class="G">tiṇṇaṁ vedāna pāragū;</div> </td> </tr> <tr> <td> <div class="G">Lakkhaṇe itihāse ca,</div> </td> </tr> <tr> <td> <div class="G">sadhamme pāramiṁ gato.</div> </td> </tr> </table> </div>
</div>
<div class="q" id="p_20Ap1_460"> <div class="divNumber">443.</div> <div class="p"> <table class="singleColumn"> <tr> <td> <div class="pN">460</div> <div class="G">Paribbājā ekasikhā,</div> </td> </tr> <tr> <td> <div class="G">gotamā buddhasāvakā;</div> </td> </tr> <tr> <td> <div class="G">Carakā tāpasā ceva,</div> </td> </tr> <tr> <td> <div class="G">caranti mahiyā tadā.</div> </td> </tr> </table> </div>
</div>
<div class="q" id="p_20Ap1_461"> <div class="divNumber">444.</div> <div class="p"> <table class="singleColumn"> <tr> <td> <div class="pN">461</div> <div class="G">Tepi maṁ parivārenti,</div> </td> </tr> <tr> <td> <div class="G">brāhmaṇo vissuto iti;</div> </td> </tr> <tr> <td> <div class="G">Bahujjano maṁ pūjeti,</div> </td> </tr> <tr> <td> <div class="G">nāhaṁ pūjemi kiñcanaṁ.</div> </td> </tr> </table> </div>
</div>
<div class="q" id="p_20Ap1_462"> <div class="divNumber">445.</div> <div class="p"> <table class="singleColumn"> <tr> <td> <div class="pN">462</div> <div class="G">Pūjārahaṁ na passāmi,</div> </td> </tr> <tr> <td> <div class="G">mānatthaddho ahaṁ tadā;</div> </td> </tr> <tr> <td> <div class="G">Buddhoti vacanaṁ natthi,</div> </td> </tr> <tr> <td> <div class="G">tāva nuppajjate jino.</div> </td> </tr> </table> </div>
</div>
<div class="q" id="p_20Ap1_463"> <div class="divNumber">446.</div> <div class="p"> <table class="singleColumn"> <tr> <td> <div class="pN">463</div> <div class="G">Accayena ahorattaṁ,</div> </td> </tr> <tr> <td> <div class="G">padumuttaranāmako;</div> </td> </tr> <tr> <td> <div class="G">Sabbaṁ tamaṁ vinodetvā,</div> </td> </tr> <tr> <td> <div class="G">loke uppajji cakkhumā.</div> </td> </tr> </table> </div>
</div>
<div class="q" id="p_20Ap1_464"> <div class="divNumber">447.</div> <div class="p"> <table class="singleColumn"> <tr> <td> <div class="pN">464</div> <div class="G">Vitthārike bāhujaññe,</div> </td> </tr> <tr> <td> <div class="G">puthubhūte ca sāsane;</div> </td> </tr> <tr> <td> <div class="G">Upāgami tadā buddho,</div> </td> </tr> <tr> <td> <div class="G">nagaraṁ haṁsasavhayaṁ.</div> </td> </tr> </table> </div>
</div>
<div class="q" id="p_20Ap1_465"> <div class="divNumber">448.</div> <div class="p"> <table class="singleColumn"> <tr> <td> <div class="pN">465</div> <div class="G">Pitu atthāya so buddho,</div> </td> </tr> <tr> <td> <div class="G">dhammaṁ desesi cakkhumā;</div> </td> </tr> <tr> <td> <div class="G">Tena kālena parisā,</div> </td> </tr> <tr> <td> <div class="G">samantā yojanaṁ tadā.</div> </td> </tr> </table> </div>
</div>
<div class="q" id="p_20Ap1_466"> <div class="divNumber">449.</div> <div class="p"> <table class="singleColumn"> <tr> <td> <div class="pN">466</div> <div class="G">Sammato manujānaṁ so,</div> </td> </tr> <tr> <td> <div class="G">sunando nāma tāpaso;</div> </td> </tr> <tr> <td> <div class="G">Yāvatā buddhaparisā,</div> </td> </tr> <tr> <td> <div class="G">pupphehacchādayī tadā.</div> </td> </tr> </table> </div>
</div>
<div class="q" id="p_20Ap1_467"> <div class="divNumber">450.</div> <div class="p"> <table class="singleColumn"> <tr> <td> <div class="pN">467</div> <div class="G">Catusaccaṁ pakāsente,</div> </td> </tr> <tr> <td> <div class="G">seṭṭhe ca pupphamaṇḍape;</div> </td> </tr> <tr> <td> <div class="G">Koṭisatasahassānaṁ,</div> </td> </tr> <tr> <td> <div class="G">dhammābhisamayo ahu.</div> </td> </tr> </table> </div>
</div>
<div class="q" id="p_20Ap1_468"> <div class="divNumber">451.</div> <div class="p"> <table class="singleColumn"> <tr> <td> <div class="pN">468</div> <div class="G">Sattarattindivaṁ buddho,</div> </td> </tr> <tr> <td> <div class="G">vassetvā dhammavuṭṭhiyo;</div> </td> </tr> <tr> <td> <div class="G">Aṭṭhame divase patte,</div> </td> </tr> <tr> <td> <div class="G">sunandaṁ kittayī jino.</div> </td> </tr> </table> </div>
</div>
<div class="q" id="p_20Ap1_469"> <div class="divNumber">452.</div> <div class="p"> <table class="singleColumn"> <tr> <td> <div class="pN">469</div> <div class="G">Devaloke manusse vā,</div> </td> </tr> <tr> <td> <div class="G">saṁsaranto ayaṁ bhave;</div> </td> </tr> <tr> <td> <div class="G">Sabbesaṁ pavaro hutvā,</div> </td> </tr> <tr> <td> <div class="G">bhavesu saṁsarissati.</div> </td> </tr> </table> </div>
</div>
<div class="q" id="p_20Ap1_470"> <div class="divNumber">453.</div> <div class="p"> <table class="singleColumn"> <tr> <td> <div class="pN">470</div> <div class="G">Kappasatasahassamhi,</div> </td> </tr> <tr> <td> <div class="G">okkākakulasambhavo;</div> </td> </tr> <tr> <td> <div class="G">Gotamo nāma gottena,</div> </td> </tr> <tr> <td> <div class="G">satthā loke bhavissati.</div> </td> </tr> </table> </div>
</div>
<div class="q" id="p_20Ap1_471"> <div class="divNumber">454.</div> <div class="p"> <table class="singleColumn"> <tr> <td> <div class="pN">471</div> <div class="G">Tassa dhammesu dāyādo,</div> </td> </tr> <tr> <td> <div class="G">oraso dhammanimmito;</div> </td> </tr> <tr> <td> <div class="G">Mantāṇiputto puṇṇoti,</div> </td> </tr> <tr> <td> <div class="G">hessati satthu sāvako.</div> </td> </tr> </table> </div>
</div>
<div class="q" id="p_20Ap1_472"> <div class="divNumber">455.</div> <div class="p"> <table class="singleColumn"> <tr> <td> <div class="pN">472</div> <div class="G">Evaṁ kittayi sambuddho,</div> </td> </tr> <tr> <td> <div class="G">sunandaṁ tāpasaṁ tadā;</div> </td> </tr> <tr> <td> <div class="G">Hāsayanto janaṁ sabbaṁ,</div> </td> </tr> <tr> <td> <div class="G">dassayanto sakaṁ balaṁ.</div> </td> </tr> </table> </div>
</div>
<div class="q" id="p_20Ap1_473"> <div class="divNumber">456.</div> <div class="p"> <table class="singleColumn"> <tr> <td> <div class="pN">473</div> <div class="G">Katañjalī namassanti,</div> </td> </tr> <tr> <td> <div class="G">sunandaṁ tāpasaṁ janā;</div> </td> </tr> <tr> <td> <div class="G">Buddhe kāraṁ karitvāna,</div> </td> </tr> <tr> <td> <div class="G">sodhesi gatimattano.</div> </td> </tr> </table> </div>
</div>
<div class="q" id="p_20Ap1_474"> <div class="divNumber">457.</div> <div class="p"> <table class="singleColumn"> <tr> <td> <div class="pN">474</div> <div class="G">Tattha me ahu saṅkappo,</div> </td> </tr> <tr> <td> <div class="G">sutvāna munino vacaṁ;</div> </td> </tr> <tr> <td> <div class="G">Ahampi kāraṁ kassāmi,</div> </td> </tr> <tr> <td> <div class="G">yathā passāmi gotamaṁ.</div> </td> </tr> </table> </div>
</div>
<div class="q" id="p_20Ap1_475"> <div class="divNumber">458.</div> <div class="p"> <table class="singleColumn"> <tr> <td> <div class="pN">475</div> <div class="G">Evāhaṁ cintayitvāna,</div> </td> </tr> <tr> <td> <div class="G">kiriyaṁ cintayiṁ mama;</div> </td> </tr> <tr> <td> <div class="G">Kyāhaṁ kammaṁ ācarāmi,</div> </td> </tr> <tr> <td> <div class="G">puññakkhette anuttare.</div> </td> </tr> </table> </div>
</div>
<div class="q" id="p_20Ap1_476"> <div class="divNumber">459.</div> <div class="p"> <table class="singleColumn"> <tr> <td> <div class="pN">476</div> <div class="G">Ayañca pāṭhiko bhikkhu,</div> </td> </tr> <tr> <td> <div class="G">sabbapāṭhissa sāsane;</div> </td> </tr> <tr> <td> <div class="G">Vinaye agganikkhitto,</div> </td> </tr> <tr> <td> <div class="G">taṁ ṭhānaṁ patthaye ahaṁ.</div> </td> </tr> </table> </div>
</div>
<div class="q" id="p_20Ap1_477"> <div class="divNumber">460.</div> <div class="p"> <table class="singleColumn"> <tr> <td> <div class="pN">477</div> <div class="G">Idaṁ me amitaṁ bhogaṁ,</div> </td> </tr> <tr> <td> <div class="G">akkhobhaṁ sāgarūpamaṁ;</div> </td> </tr> <tr> <td> <div class="G">Tena bhogena buddhassa,</div> </td> </tr> <tr> <td> <div class="G">ārāmaṁ māpaye ahaṁ.</div> </td> </tr> </table> </div>
</div>
<div class="q" id="p_20Ap1_478"> <div class="divNumber">461.</div> <div class="p"> <table class="singleColumn"> <tr> <td> <div class="pN">478</div> <div class="G">Sobhanaṁ nāma ārāmaṁ,</div> </td> </tr> <tr> <td> <div class="G">nagarassa puratthato;</div> </td> </tr> <tr> <td> <div class="G">Kiṇitvā satasahassena,</div> </td> </tr> <tr> <td> <div class="G">saṁghārāmaṁ amāpayiṁ.</div> </td> </tr> </table> </div>
</div>
<div class="q" id="p_20Ap1_479"> <div class="divNumber">462.</div> <div class="p"> <table class="singleColumn"> <tr> <td> <div class="pN">479</div> <div class="G">Kūṭāgāre ca pāsāde,</div> </td> </tr> <tr> <td> <div class="G">maṇḍape hammiye guhā;</div> </td> </tr> <tr> <td> <div class="G">Caṅkame sukate katvā,</div> </td> </tr> <tr> <td> <div class="G">saṁghārāmaṁ amāpayiṁ.</div> </td> </tr> </table> </div>
</div>
<div class="q" id="p_20Ap1_480"> <div class="divNumber">463.</div> <div class="p"> <table class="singleColumn"> <tr> <td> <div class="pN">480</div> <div class="G">Jantāgharaṁ aggisālaṁ,</div> </td> </tr> <tr> <td> <div class="G">atho udakamāḷakaṁ;</div> </td> </tr> <tr> <td> <div class="G">Nhānagharaṁ māpayitvā,</div> </td> </tr> <tr> <td> <div class="G">bhikkhusaṁghassadāsahaṁ.</div> </td> </tr> </table> </div>
</div>
<div class="q" id="p_20Ap1_481"> <div class="divNumber">464.</div> <div class="p"> <table class="singleColumn"> <tr> <td> <div class="pN">481</div> <div class="G">Āsandiyo pīṭhake ca,</div> </td> </tr> <tr> <td> <div class="G">paribhoge ca bhājane;</div> </td> </tr> <tr> <td> <div class="G">Ārāmikañca bhesajjaṁ,</div> </td> </tr> <tr> <td> <div class="G">sabbametaṁ adāsahaṁ.</div> </td> </tr> </table> </div>
</div>
<div class="q" id="p_20Ap1_482"> <div class="divNumber">465.</div> <div class="p"> <table class="singleColumn"> <tr> <td> <div class="pN">482</div> <div class="G">Ārakkhaṁ paṭṭhapetvāna,</div> </td> </tr> <tr> <td> <div class="G">pākāraṁ kārayiṁ daḷhaṁ;</div> </td> </tr> <tr> <td> <div class="G">Mā naṁ koci viheṭhesi,</div> </td> </tr> <tr> <td> <div class="G">santacittāna tādinaṁ.</div> </td> </tr> </table> </div>
</div>
<div class="q" id="p_20Ap1_483"> <div class="divNumber">466.</div> <div class="p"> <table class="singleColumn"> <tr> <td> <div class="pN">483</div> <div class="G">Satasahassenāvāsaṁ,</div> </td> </tr> <tr> <td> <div class="G">saṁghārāme amāpayiṁ;</div> </td> </tr> <tr> <td> <div class="G">Vepullaṁ taṁ māpayitvā,</div> </td> </tr> <tr> <td> <div class="G">sambuddhaṁ upanāmayiṁ.</div> </td> </tr> </table> </div>
</div>
<div class="q" id="p_20Ap1_484"> <div class="divNumber">467.</div> <div class="p"> <table class="singleColumn"> <tr> <td> <div class="pN">484</div> <div class="G">Niṭṭhāpito mayārāmo,</div> </td> </tr> <tr> <td> <div class="G">sampaṭiccha tuvaṁ muni;</div> </td> </tr> <tr> <td> <div class="G">Niyyādessāmi taṁ vīra,</div> </td> </tr> <tr> <td> <div class="G">adhivāsehi cakkhuma.</div> </td> </tr> </table> </div>
</div>
<div class="q" id="p_20Ap1_485"> <div class="divNumber">468.</div> <div class="p"> <table class="singleColumn"> <tr> <td> <div class="pN">485</div> <div class="G">Padumuttaro lokavidū,</div> </td> </tr> <tr> <td> <div class="G">āhutīnaṁ paṭiggaho;</div> </td> </tr> <tr> <td> <div class="G">Mama saṅkappamaññāya,</div> </td> </tr> <tr> <td> <div class="G">adhivāsesi nāyako.</div> </td> </tr> </table> </div>
</div>
<div class="q" id="p_20Ap1_486"> <div class="divNumber">469.</div> <div class="p"> <table class="singleColumn"> <tr> <td> <div class="pN">486</div> <div class="G">Adhivāsanamaññāya,</div> </td> </tr> <tr> <td> <div class="G">sabbaññussa mahesino;</div> </td> </tr> <tr> <td> <div class="G">Bhojanaṁ paṭiyādetvā,</div> </td> </tr> <tr> <td> <div class="G">kālamārocayiṁ ahaṁ.</div> </td> </tr> </table> </div>
</div>
<div class="q" id="p_20Ap1_487"> <div class="divNumber">470.</div> <div class="p"> <table class="singleColumn"> <tr> <td> <div class="pN">487</div> <div class="G">Ārocitamhi kālamhi,</div> </td> </tr> <tr> <td> <div class="G">padumuttaranāyako;</div> </td> </tr> <tr> <td> <div class="G">Khīṇāsavasahassehi,</div> </td> </tr> <tr> <td> <div class="G">ārāmaṁ me upāgami.</div> </td> </tr> </table> </div>
</div>
<div class="q" id="p_20Ap1_488"> <div class="divNumber">471.</div> <div class="p"> <table class="singleColumn"> <tr> <td> <div class="pN">488</div> <div class="G">Nisinnaṁ kālamaññāya,</div> </td> </tr> <tr> <td> <div class="G">annapānena tappayiṁ;</div> </td> </tr> <tr> <td> <div class="G">Bhuttāviṁ kālamaññāya,</div> </td> </tr> <tr> <td> <div class="G">idaṁ vacanamabraviṁ.</div> </td> </tr> </table> </div>
</div>
<div class="q" id="p_20Ap1_489"> <div class="divNumber">472.</div> <div class="p"> <table class="singleColumn"> <tr> <td> <div class="pN">489</div> <div class="G">Kīto satasahassena,</div> </td> </tr> <tr> <td> <div class="G">tattakeneva kārito;</div> </td> </tr> <tr> <td> <div class="G">Sobhano nāma ārāmo,</div> </td> </tr> <tr> <td> <div class="G">sampaṭiccha tuvaṁ muni.</div> </td> </tr> </table> </div>
</div>
<div class="q" id="p_20Ap1_490"> <div class="divNumber">473.</div> <div class="p"> <table class="singleColumn"> <tr> <td> <div class="pN">490</div> <div class="G">Iminārāmadānena,</div> </td> </tr> <tr> <td> <div class="G">cetanāpaṇidhīhi ca;</div> </td> </tr> <tr> <td> <div class="G">Bhave nibbattamānohaṁ,</div> </td> </tr> <tr> <td> <div class="G">labhāmi mama patthitaṁ.</div> </td> </tr> </table> </div>
</div>
<div class="q" id="p_20Ap1_491"> <div class="divNumber">474.</div> <div class="p"> <table class="singleColumn"> <tr> <td> <div class="pN">491</div> <div class="G">Paṭiggahetvā sambuddho,</div> </td> </tr> <tr> <td> <div class="G">saṁghārāmaṁ sumāpitaṁ;</div> </td> </tr> <tr> <td> <div class="G">Bhikkhusaṁghe nisīditvā,</div> </td> </tr> <tr> <td> <div class="G">idaṁ vacanamabravi.</div> </td> </tr> </table> </div>
</div>
<div class="q" id="p_20Ap1_492"> <div class="divNumber">475.</div> <div class="p"> <table class="singleColumn"> <tr> <td> <div class="pN">492</div> <div class="G">Yo so buddhassa pādāsi,</div> </td> </tr> <tr> <td> <div class="G">saṁghārāmaṁ sumāpitaṁ;</div> </td> </tr> <tr> <td> <div class="G">Tamahaṁ kittayissāmi,</div> </td> </tr> <tr> <td> <div class="G">suṇātha mama bhāsato.</div> </td> </tr> </table> </div>
</div>
<div class="q" id="p_20Ap1_493"> <div class="divNumber">476.</div> <div class="p"> <table class="singleColumn"> <tr> <td> <div class="pN">493</div> <div class="G">Hatthī assā rathā pattī,</div> </td> </tr> <tr> <td> <div class="G">senā ca caturaṅginī;</div> </td> </tr> <tr> <td> <div class="G">Parivāressantimaṁ niccaṁ,</div> </td> </tr> <tr> <td> <div class="G">saṁghārāmassidaṁ phalaṁ.</div> </td> </tr> </table> </div>
</div>
<div class="q" id="p_20Ap1_494"> <div class="divNumber">477.</div> <div class="p"> <table class="singleColumn"> <tr> <td> <div class="pN">494</div> <div class="G">Saṭṭhi tūrasahassāni,</div> </td> </tr> <tr> <td> <div class="G">bheriyo samalaṅkatā;</div> </td> </tr> <tr> <td> <div class="G">Parivāressantimaṁ niccaṁ,</div> </td> </tr> <tr> <td> <div class="G">saṁghārāmassidaṁ phalaṁ.</div> </td> </tr> </table> </div>
</div>
<div class="q" id="p_20Ap1_495"> <div class="divNumber">478.</div> <div class="p"> <table class="singleColumn"> <tr> <td> <div class="pN">495</div> <div class="G">Chaḷasītisahassāni,</div> </td> </tr> <tr> <td> <div class="G">nāriyo samalaṅkatā;</div> </td> </tr> <tr> <td> <div class="G">Vicittavatthābharaṇā,</div> </td> </tr> <tr> <td> <div class="G">āmuttamaṇikuṇḍalā.</div> </td> </tr> </table> </div>
</div>
<div class="q" id="p_20Ap1_496"> <div class="divNumber">479.</div> <div class="p"> <table class="singleColumn"> <tr> <td> <div class="pN">496</div> <div class="G">Aḷārapamhā hasulā,</div> </td> </tr> <tr> <td> <div class="G">susaññā tanumajjhimā;</div> </td> </tr> <tr> <td> <div class="G">Parivāressantimaṁ niccaṁ,</div> </td> </tr> <tr> <td> <div class="G">saṁghārāmassidaṁ phalaṁ.</div> </td> </tr> </table> </div>
</div>
<div class="q" id="p_20Ap1_497"> <div class="divNumber">480.</div> <div class="p"> <table class="singleColumn"> <tr> <td> <div class="pN">497</div> <div class="G">Tiṁsakappasahassāni,</div> </td> </tr> <tr> <td> <div class="G">devaloke ramissati;</div> </td> </tr> <tr> <td> <div class="G">Sahassakkhattuṁ devindo,</div> </td> </tr> <tr> <td> <div class="G">devarajjaṁ karissati.</div> </td> </tr> </table> </div>
</div>
<div class="q" id="p_20Ap1_498"> <div class="divNumber">481.</div> <div class="p"> <table class="singleColumn"> <tr> <td> <div class="pN">498</div> <div class="G">Devarājena pattabbaṁ,</div> </td> </tr> <tr> <td> <div class="G">sabbaṁ paṭilabhissati;</div> </td> </tr> <tr> <td> <div class="G">Anūnabhogo hutvāna,</div> </td> </tr> <tr> <td> <div class="G">devarajjaṁ karissati.</div> </td> </tr> </table> </div>
</div>
<div class="q" id="p_20Ap1_499"> <div class="divNumber">482.</div> <div class="p"> <table class="singleColumn"> <tr> <td> <div class="pN">499</div> <div class="G">Sahassakkhattuṁ cakkavattī,</div> </td> </tr> <tr> <td> <div class="G">rājā raṭṭhe bhavissati;</div> </td> </tr> <tr> <td> <div class="G">Pathabyā rajjaṁ vipulaṁ,</div> </td> </tr> <tr> <td> <div class="G">gaṇanāto asaṅkhiyaṁ.</div> </td> </tr> </table> </div>
</div>
<div class="q" id="p_20Ap1_500"> <div class="divNumber">483.</div> <div class="p"> <table class="singleColumn"> <tr> <td> <div class="pN">500</div> <div class="G">Kappasatasahassamhi,</div> </td> </tr> <tr> <td> <div class="G">okkākakulasambhavo;</div> </td> </tr> <tr> <td> <div class="G">Gotamo nāma gottena,</div> </td> </tr> <tr> <td> <div class="G">satthā loke bhavissati.</div> </td> </tr> </table> </div>
</div>
<div class="q" id="p_20Ap1_501"> <div class="divNumber">484.</div> <div class="p"> <table class="singleColumn"> <tr> <td> <div class="pN">501</div> <div class="G">Tassa dhammesu dāyādo,</div> </td> </tr> <tr> <td> <div class="G">oraso dhammanimmito;</div> </td> </tr> <tr> <td> <div class="G">Upāli nāma nāmena,</div> </td> </tr> <tr> <td> <div class="G">hessati satthu sāvako.</div> </td> </tr> </table> </div>
</div>
<div class="q" id="p_20Ap1_502"> <div class="divNumber">485.</div> <div class="p"> <table class="singleColumn"> <tr> <td> <div class="pN">502</div> <div class="G">Vinaye pāramiṁ patvā,</div> </td> </tr> <tr> <td> <div class="G">ṭhānāṭhāne ca kovido;</div> </td> </tr> <tr> <td> <div class="G">Jinasāsanaṁ dhārento,</div> </td> </tr> <tr> <td> <div class="G">viharissatināsavo.</div> </td> </tr> </table> </div>
</div>
<div class="q" id="p_20Ap1_503"> <div class="divNumber">486.</div> <div class="p"> <table class="singleColumn"> <tr> <td> <div class="pN">503</div> <div class="G">Sabbametaṁ abhiññāya,</div> </td> </tr> <tr> <td> <div class="G">gotamo sakyapuṅgavo;</div> </td> </tr> <tr> <td> <div class="G">Bhikkhusaṁghe nisīditvā,</div> </td> </tr> <tr> <td> <div class="G">etadagge ṭhapessati.</div> </td> </tr> </table> </div>
</div>
<div class="q" id="p_20Ap1_504"> <div class="divNumber">487.</div> <div class="p"> <table class="singleColumn"> <tr> <td> <div class="pN">504</div> <div class="G">Aparimeyyupādāya,</div> </td> </tr> <tr> <td> <div class="G">patthemi tava sāsanaṁ;</div> </td> </tr> <tr> <td> <div class="G">So me attho anuppatto,</div> </td> </tr> <tr> <td> <div class="G">sabbasaṁyojanakkhayo.</div> </td> </tr> </table> </div>
</div>
<div class="q" id="p_20Ap1_505"> <div class="divNumber">488.</div> <div class="p"> <table class="singleColumn"> <tr> <td> <div class="pN">505</div> <div class="G">Yathā sūlāvuto poso,</div> </td> </tr> <tr> <td> <div class="G">rājadaṇḍena tajjito;</div> </td> </tr> <tr> <td> <div class="G">Sūle sātaṁ avindanto,</div> </td> </tr> <tr> <td> <div class="G">parimuttiṁva icchati.</div> </td> </tr> </table> </div>
</div>
<div class="q" id="p_20Ap1_506"> <div class="divNumber">489.</div> <div class="p"> <table class="singleColumn"> <tr> <td> <div class="pN">506</div> <div class="G">Tathevāhaṁ mahāvīra,</div> </td> </tr> <tr> <td> <div class="G">bhavadaṇḍena tajjito;</div> </td> </tr> <tr> <td> <div class="G">Kammasūlāvuto santo,</div> </td> </tr> <tr> <td> <div class="G">pipāsāvedanaṭṭito.</div> </td> </tr> </table> </div>
</div>
<div class="q" id="p_20Ap1_507"> <div class="divNumber">490.</div> <div class="p"> <table class="singleColumn"> <tr> <td> <div class="pN">507</div> <div class="G">Bhave sātaṁ na vindāmi,</div> </td> </tr> <tr> <td> <div class="G">ḍayhanto tīhi aggibhi;</div> </td> </tr> <tr> <td> <div class="G">Parimuttiṁ gavesāmi,</div> </td> </tr> <tr> <td> <div class="G">yathāpi rājadaṇḍito.</div> </td> </tr> </table> </div>
</div>
<div class="q" id="p_20Ap1_508"> <div class="divNumber">491.</div> <div class="p"> <table class="singleColumn"> <tr> <td> <div class="pN">508</div> <div class="G">Yathā visādo puriso,</div> </td> </tr> <tr> <td> <div class="G">visena paripīḷito;</div> </td> </tr> <tr> <td> <div class="G">Agadaṁ so gaveseyya,</div> </td> </tr> <tr> <td> <div class="G">visaghātāyupāyanaṁ.</div> </td> </tr> </table> </div>
</div>
<div class="q" id="p_20Ap1_509"> <div class="divNumber">492.</div> <div class="p"> <table class="singleColumn"> <tr> <td> <div class="pN">509</div> <div class="G">Gavesamāno passeyya,</div> </td> </tr> <tr> <td> <div class="G">agadaṁ visaghātakaṁ;</div> </td> </tr> <tr> <td> <div class="G">Taṁ pivitvā sukhī assa,</div> </td> </tr> <tr> <td> <div class="G">visamhā parimuttiyā.</div> </td> </tr> </table> </div>
</div>
<div class="q" id="p_20Ap1_510"> <div class="divNumber">493.</div> <div class="p"> <table class="singleColumn"> <tr> <td> <div class="pN">510</div> <div class="G">Tathevāhaṁ mahāvīra,</div> </td> </tr> <tr> <td> <div class="G">yathā visahato naro;</div> </td> </tr> <tr> <td> <div class="G">Sampīḷito avijjāya,</div> </td> </tr> <tr> <td> <div class="G">saddhammāgadamesahaṁ.</div> </td> </tr> </table> </div>
</div>
<div class="q" id="p_20Ap1_511"> <div class="divNumber">494.</div> <div class="p"> <table class="singleColumn"> <tr> <td> <div class="pN">511</div> <div class="G">Dhammāgadaṁ gavesanto,</div> </td> </tr> <tr> <td> <div class="G">addakkhiṁ sakyasāsanaṁ;</div> </td> </tr> <tr> <td> <div class="G">Aggaṁ sabbosadhānaṁ taṁ,</div> </td> </tr> <tr> <td> <div class="G">sabbasallavinodanaṁ.</div> </td> </tr> </table> </div>
</div>
<div class="q" id="p_20Ap1_512"> <div class="divNumber">495.</div> <div class="p"> <table class="singleColumn"> <tr> <td> <div class="pN">512</div> <div class="G">Dhammosadhaṁ pivitvāna,</div> </td> </tr> <tr> <td> <div class="G">visaṁ sabbaṁ samūhaniṁ;</div> </td> </tr> <tr> <td> <div class="G">Ajarāmaraṁ sītibhāvaṁ,</div> </td> </tr> <tr> <td> <div class="G">nibbānaṁ phassayiṁ ahaṁ.</div> </td> </tr> </table> </div>
</div>
<div class="q" id="p_20Ap1_513"> <div class="divNumber">496.</div> <div class="p"> <table class="singleColumn"> <tr> <td> <div class="pN">513</div> <div class="G">Yathā bhūtaṭṭito poso,</div> </td> </tr> <tr> <td> <div class="G">bhūtaggāhena pīḷito;</div> </td> </tr> <tr> <td> <div class="G">Bhūtavejjaṁ gaveseyya,</div> </td> </tr> <tr> <td> <div class="G">bhūtasmā parimuttiyā.</div> </td> </tr> </table> </div>
</div>
<div class="q" id="p_20Ap1_514"> <div class="divNumber">497.</div> <div class="p"> <table class="singleColumn"> <tr> <td> <div class="pN">514</div> <div class="G">Gavesamāno passeyya,</div> </td> </tr> <tr> <td> <div class="G">bhūtavijjāsu kovidaṁ;</div> </td> </tr> <tr> <td> <div class="G">Tassa so vihane bhūtaṁ,</div> </td> </tr> <tr> <td> <div class="G">samūlañca vināsaye.</div> </td> </tr> </table> </div>
</div>
<div class="q" id="p_20Ap1_515"> <div class="divNumber">498.</div> <div class="p"> <table class="singleColumn"> <tr> <td> <div class="pN">515</div> <div class="G">Tathevāhaṁ mahāvīra,</div> </td> </tr> <tr> <td> <div class="G">tamaggāhena pīḷito;</div> </td> </tr> <tr> <td> <div class="G">Ñāṇālokaṁ gavesāmi,</div> </td> </tr> <tr> <td> <div class="G">tamato parimuttiyā.</div> </td> </tr> </table> </div>
</div>
<div class="q" id="p_20Ap1_516"> <div class="divNumber">499.</div> <div class="p"> <table class="singleColumn"> <tr> <td> <div class="pN">516</div> <div class="G">Athaddasaṁ sakyamuniṁ,</div> </td> </tr> <tr> <td> <div class="G">kilesatamasodhanaṁ;</div> </td> </tr> <tr> <td> <div class="G">So me tamaṁ vinodesi,</div> </td> </tr> <tr> <td> <div class="G">bhūtavejjova bhūtakaṁ.</div> </td> </tr> </table> </div>
</div>
<div class="q" id="p_20Ap1_517"> <div class="divNumber">500.</div> <div class="p"> <table class="singleColumn"> <tr> <td> <div class="pN">517</div> <div class="G">Saṁsārasotaṁ sañchindiṁ,</div> </td> </tr> <tr> <td> <div class="G">taṇhāsotaṁ nivārayiṁ;</div> </td> </tr> <tr> <td> <div class="G">Bhavaṁ ugghāṭayiṁ sabbaṁ,</div> </td> </tr> <tr> <td> <div class="G">bhūtavejjova mūlato.</div> </td> </tr> </table> </div>
</div>
<div class="q" id="p_20Ap1_518"> <div class="divNumber">501.</div> <div class="p"> <table class="singleColumn"> <tr> <td> <div class="pN">518</div> <div class="G">Garuḷo yathā opatati,</div> </td> </tr> <tr> <td> <div class="G">pannagaṁ bhakkhamattano;</div> </td> </tr> <tr> <td> <div class="G">Samantā yojanasataṁ,</div> </td> </tr> <tr> <td> <div class="G">vikkhobheti mahāsaraṁ.</div> </td> </tr> </table> </div>
</div>
<div class="q" id="p_20Ap1_519"> <div class="divNumber">502.</div> <div class="p"> <table class="singleColumn"> <tr> <td> <div class="pN">519</div> <div class="G">Pannagaṁ so gahetvāna,</div> </td> </tr> <tr> <td> <div class="G">adhosīsaṁ viheṭhayaṁ;</div> </td> </tr> <tr> <td> <div class="G">Ādāya so pakkamati,</div> </td> </tr> <tr> <td> <div class="G">yenakāmaṁ vihaṅgamo.</div> </td> </tr> </table> </div>
</div>
<div class="q" id="p_20Ap1_520"> <div class="divNumber">503.</div> <div class="p"> <table class="singleColumn"> <tr> <td> <div class="pN">520</div> <div class="G">Tathevāhaṁ mahāvīra,</div> </td> </tr> <tr> <td> <div class="G">yathāpi garuḷo balī;</div> </td> </tr> <tr> <td> <div class="G">Asaṅkhataṁ gavesanto,</div> </td> </tr> <tr> <td> <div class="G">dose vikkhālayiṁ ahaṁ.</div> </td> </tr> </table> </div>
</div>
<div class="q" id="p_20Ap1_521"> <div class="divNumber">504.</div> <div class="p"> <table class="singleColumn"> <tr> <td> <div class="pN">521</div> <div class="G">Diṭṭho ahaṁ dhammavaraṁ,</div> </td> </tr> <tr> <td> <div class="G">santipadamanuttaraṁ;</div> </td> </tr> <tr> <td> <div class="G">Ādāya viharāmetaṁ,</div> </td> </tr> <tr> <td> <div class="G">garuḷo pannagaṁ yathā.</div> </td> </tr> </table> </div>
</div>
<div class="q" id="p_20Ap1_522"> <div class="divNumber">505.</div> <div class="p"> <table class="singleColumn"> <tr> <td> <div class="pN">522</div> <div class="G">Āsāvatī nāma latā,</div> </td> </tr> <tr> <td> <div class="G">jātā cittalatāvane;</div> </td> </tr> <tr> <td> <div class="G">Tassā vassasahassena,</div> </td> </tr> <tr> <td> <div class="G">ekaṁ nibbattate phalaṁ.</div> </td> </tr> </table> </div>
</div>
<div class="q" id="p_20Ap1_523"> <div class="divNumber">506.</div> <div class="p"> <table class="singleColumn"> <tr> <td> <div class="pN">523</div> <div class="G">Taṁ devā payirupāsanti,</div> </td> </tr> <tr> <td> <div class="G">tāvadūraphale sati;</div> </td> </tr> <tr> <td> <div class="G">Devānaṁ sā piyā evaṁ,</div> </td> </tr> <tr> <td> <div class="G">āsāvatī latuttamā.</div> </td> </tr> </table> </div>
</div>
<div class="q" id="p_20Ap1_524"> <div class="divNumber">507.</div> <div class="p"> <table class="singleColumn"> <tr> <td> <div class="pN">524</div> <div class="G">Satasahassupādāya,</div> </td> </tr> <tr> <td> <div class="G">tāhaṁ paricare muni;</div> </td> </tr> <tr> <td> <div class="G">Sāyaṁ pātaṁ namassāmi,</div> </td> </tr> <tr> <td> <div class="G">devā āsāvatiṁ yathā.</div> </td> </tr> </table> </div>
</div>
<div class="q" id="p_20Ap1_525"> <div class="divNumber">508.</div> <div class="p"> <table class="singleColumn"> <tr> <td> <div class="pN">525</div> <div class="G">Avañjhā pāricariyā,</div> </td> </tr> <tr> <td> <div class="G">amoghā ca namassanā;</div> </td> </tr> <tr> <td> <div class="G">Dūrāgatampi maṁ santaṁ,</div> </td> </tr> <tr> <td> <div class="G">khaṇoyaṁ na virādhayi.</div> </td> </tr> </table> </div>
</div>
<div class="q" id="p_20Ap1_526"> <div class="divNumber">509.</div> <div class="p"> <table class="singleColumn"> <tr> <td> <div class="pN">526</div> <div class="G">Paṭisandhiṁ na passāmi,</div> </td> </tr> <tr> <td> <div class="G">vicinanto bhave ahaṁ;</div> </td> </tr> <tr> <td> <div class="G">Nirūpadhi vippamutto,</div> </td> </tr> <tr> <td> <div class="G">upasanto carāmahaṁ.</div> </td> </tr> </table> </div>
</div>
<div class="q" id="p_20Ap1_527"> <div class="divNumber">510.</div> <div class="p"> <table class="singleColumn"> <tr> <td> <div class="pN">527</div> <div class="G">Yathāpi padumaṁ nāma,</div> </td> </tr> <tr> <td> <div class="G">sūriyaraṁsena pupphati;</div> </td> </tr> <tr> <td> <div class="G">Tathevāhaṁ mahāvīra,</div> </td> </tr> <tr> <td> <div class="G">buddharaṁsena pupphito.</div> </td> </tr> </table> </div>
</div>
<div class="q" id="p_20Ap1_528"> <div class="divNumber">511.</div> <div class="p"> <table class="singleColumn"> <tr> <td> <div class="pN">528</div> <div class="G">Yathā balākayonimhi,</div> </td> </tr> <tr> <td> <div class="G">na vijjati pumo sadā;</div> </td> </tr> <tr> <td> <div class="G">Meghesu gajjamānesu,</div> </td> </tr> <tr> <td> <div class="G">gabbhaṁ gaṇhanti tā sadā.</div> </td> </tr> </table> </div>
</div>
<div class="q" id="p_20Ap1_529"> <div class="divNumber">512.</div> <div class="p"> <table class="singleColumn"> <tr> <td> <div class="pN">529</div> <div class="G">Cirampi gabbhaṁ dhārenti,</div> </td> </tr> <tr> <td> <div class="G">yāva megho na gajjati;</div> </td> </tr> <tr> <td> <div class="G">Bhārato parimuccanti,</div> </td> </tr> <tr> <td> <div class="G">yadā megho pavassati.</div> </td> </tr> </table> </div>
</div>
<div class="q" id="p_20Ap1_530"> <div class="divNumber">513.</div> <div class="p"> <table class="singleColumn"> <tr> <td> <div class="pN">530</div> <div class="G">Padumuttarabuddhassa,</div> </td> </tr> <tr> <td> <div class="G">dhammameghena gajjato;</div> </td> </tr> <tr> <td> <div class="G">Saddena dhammameghassa,</div> </td> </tr> <tr> <td> <div class="G">dhammagabbhaṁ agaṇhahaṁ.</div> </td> </tr> </table> </div>
</div>
<div class="q" id="p_20Ap1_531"> <div class="divNumber">514.</div> <div class="p"> <table class="singleColumn"> <tr> <td> <div class="pN">531</div> <div class="G">Satasahassupādāya,</div> </td> </tr> <tr> <td> <div class="G">puññagabbhaṁ dharemahaṁ;</div> </td> </tr> <tr> <td> <div class="G">Nappamuccāmi bhārato,</div> </td> </tr> <tr> <td> <div class="G">dhammamegho na gajjati.</div> </td> </tr> </table> </div>
</div>
<div class="q" id="p_20Ap1_532"> <div class="divNumber">515.</div> <div class="p"> <table class="singleColumn"> <tr> <td> <div class="pN">532</div> <div class="G">Yadā tuvaṁ sakyamuni,</div> </td> </tr> <tr> <td> <div class="G">ramme kapilavatthave;</div> </td> </tr> <tr> <td> <div class="G">Gajjasi dhammameghena,</div> </td> </tr> <tr> <td> <div class="G">bhārato parimuccahaṁ.</div> </td> </tr> </table> </div>
</div>
<div class="q" id="p_20Ap1_533"> <div class="divNumber">516.</div> <div class="p"> <table class="singleColumn"> <tr> <td> <div class="pN">533</div> <div class="G">Suññataṁ animittañca,</div> </td> </tr> <tr> <td> <div class="G">Tathāppaṇihitampi ca;</div> </td> </tr> <tr> <td> <div class="G">Caturo ca phale sabbe,</div> </td> </tr> <tr> <td> <div class="G">Dhammevaṁ vijanayiṁ ahaṁ.</div> </td> </tr> </table> </div>
</div>
<div class="CENTER" id="p_20Ap1_534">
<span class="pN">534</span>Dutiyabhāṇavāraṁ.</div>
<div class="q" id="p_20Ap1_535"> <div class="divNumber">517.</div> <div class="p"> <table class="singleColumn"> <tr> <td> <div class="pN">535</div> <div class="G">Aparimeyyupādāya,</div> </td> </tr> <tr> <td> <div class="G">patthemi tava sāsanaṁ;</div> </td> </tr> <tr> <td> <div class="G">So me attho anuppatto,</div> </td> </tr> <tr> <td> <div class="G">santipadamanuttaraṁ.</div> </td> </tr> </table> </div>
</div>
<div class="q" id="p_20Ap1_536"> <div class="divNumber">518.</div> <div class="p"> <table class="singleColumn"> <tr> <td> <div class="pN">536</div> <div class="G">Vinaye pāramiṁ patto,</div> </td> </tr> <tr> <td> <div class="G">yathāpi pāṭhiko isi;</div> </td> </tr> <tr> <td> <div class="G">Na me samasamo atthi,</div> </td> </tr> <tr> <td> <div class="G">dhāremi sāsanaṁ ahaṁ.</div> </td> </tr> </table> </div>
</div>
<div class="q" id="p_20Ap1_537"> <div class="divNumber">519.</div> <div class="p"> <table class="singleColumn"> <tr> <td> <div class="pN">537</div> <div class="G">Vinaye khandhake cāpi,</div> </td> </tr> <tr> <td> <div class="G">tikacchede ca pañcame;</div> </td> </tr> <tr> <td> <div class="G">Ettha me vimati natthi,</div> </td> </tr> <tr> <td> <div class="G">akkhare byañjanepi vā.</div> </td> </tr> </table> </div>
</div>
<div class="q" id="p_20Ap1_538"> <div class="divNumber">520.</div> <div class="p"> <table class="singleColumn"> <tr> <td> <div class="pN">538</div> <div class="G">Niggahe paṭikamme ca,</div> </td> </tr> <tr> <td> <div class="G">ṭhānāṭhāne ca kovido;</div> </td> </tr> <tr> <td> <div class="G">Osāraṇe vuṭṭhāpane,</div> </td> </tr> <tr> <td> <div class="G">sabbattha pāramiṁ gato.</div> </td> </tr> </table> </div>
</div>
<div class="q" id="p_20Ap1_539"> <div class="divNumber">521.</div> <div class="p"> <table class="singleColumn"> <tr> <td> <div class="pN">539</div> <div class="G">Vinaye khandhake vāpi,</div> </td> </tr> <tr> <td> <div class="G">nikkhipitvā padaṁ ahaṁ;</div> </td> </tr> <tr> <td> <div class="G">Ubhato viniveṭhetvā,</div> </td> </tr> <tr> <td> <div class="G">rasato osareyyahaṁ.</div> </td> </tr> </table> </div>
</div>
<div class="q" id="p_20Ap1_540"> <div class="divNumber">522.</div> <div class="p"> <table class="singleColumn"> <tr> <td> <div class="pN">540</div> <div class="G">Niruttiyā sukusalo,</div> </td> </tr> <tr> <td> <div class="G">atthānatthe ca kovido;</div> </td> </tr> <tr> <td> <div class="G">Anaññātaṁ mayā natthi,</div> </td> </tr> <tr> <td> <div class="G">ekaggo satthu sāsane.</div> </td> </tr> </table> </div>
</div>
<div class="q" id="p_20Ap1_541"> <div class="divNumber">523.</div> <div class="p"> <table class="singleColumn"> <tr> <td> <div class="pN">541</div> <div class="G">Rūpadakkho ahaṁ ajja,</div> </td> </tr> <tr> <td> <div class="G">sakyaputtassa sāsane;</div> </td> </tr> <tr> <td> <div class="G">Kaṅkhaṁ sabbaṁ vinodemi,</div> </td> </tr> <tr> <td> <div class="G">chindāmi sabbasaṁsayaṁ.</div> </td> </tr> </table> </div>
</div>
<div class="q" id="p_20Ap1_542"> <div class="divNumber">524.</div> <div class="p"> <table class="singleColumn"> <tr> <td> <div class="pN">542</div> <div class="G">Padaṁ anupadañcāpi,</div> </td> </tr> <tr> <td> <div class="G">akkharañcāpi byañjanaṁ;</div> </td> </tr> <tr> <td> <div class="G">Nidāne pariyosāne,</div> </td> </tr> <tr> <td> <div class="G">sabbattha kovido ahaṁ.</div> </td> </tr> </table> </div>
</div>
<div class="q" id="p_20Ap1_543"> <div class="divNumber">525.</div> <div class="p"> <table class="singleColumn"> <tr> <td> <div class="pN">543</div> <div class="G">Yathāpi rājā balavā,</div> </td> </tr> <tr> <td> <div class="G">niggaṇhitvā parantape;</div> </td> </tr> <tr> <td> <div class="G">Vijinitvāna saṅgāmaṁ,</div> </td> </tr> <tr> <td> <div class="G">nagaraṁ tattha māpaye.</div> </td> </tr> </table> </div>
</div>
<div class="q" id="p_20Ap1_544"> <div class="divNumber">526.</div> <div class="p"> <table class="singleColumn"> <tr> <td> <div class="pN">544</div> <div class="G">Pākāraṁ parikhañcāpi,</div> </td> </tr> <tr> <td> <div class="G">esikaṁ dvārakoṭṭhakaṁ;</div> </td> </tr> <tr> <td> <div class="G">Aṭṭālake ca vividhe,</div> </td> </tr> <tr> <td> <div class="G">kāraye nagare bahū.</div> </td> </tr> </table> </div>
</div>
<div class="q" id="p_20Ap1_545"> <div class="divNumber">527.</div> <div class="p"> <table class="singleColumn"> <tr> <td> <div class="pN">545</div> <div class="G">Siṅghāṭakaṁ caccarañca,</div> </td> </tr> <tr> <td> <div class="G">suvibhattantarāpaṇaṁ;</div> </td> </tr> <tr> <td> <div class="G">Kārayeyya sabhaṁ tattha,</div> </td> </tr> <tr> <td> <div class="G">atthānatthavinicchayaṁ.</div> </td> </tr> </table> </div>
</div>
<div class="q" id="p_20Ap1_546"> <div class="divNumber">528.</div> <div class="p"> <table class="singleColumn"> <tr> <td> <div class="pN">546</div> <div class="G">Nigghātatthaṁ amittānaṁ,</div> </td> </tr> <tr> <td> <div class="G">chiddāchiddañca jānituṁ;</div> </td> </tr> <tr> <td> <div class="G">Balakāyassa rakkhāya,</div> </td> </tr> <tr> <td> <div class="G">senāpaccaṁ ṭhapeti so.</div> </td> </tr> </table> </div>
</div>
<div class="q" id="p_20Ap1_547"> <div class="divNumber">529.</div> <div class="p"> <table class="singleColumn"> <tr> <td> <div class="pN">547</div> <div class="G">Ārakkhatthāya bhaṇḍassa,</div> </td> </tr> <tr> <td> <div class="G">nidhānakusalaṁ naraṁ;</div> </td> </tr> <tr> <td> <div class="G">Mā me bhaṇḍaṁ vinassīti,</div> </td> </tr> <tr> <td> <div class="G">bhaṇḍarakkhaṁ ṭhapeti so.</div> </td> </tr> </table> </div>
</div>
<div class="q" id="p_20Ap1_548"> <div class="divNumber">530.</div> <div class="p"> <table class="singleColumn"> <tr> <td> <div class="pN">548</div> <div class="G">Mamatto hoti yo rañño,</div> </td> </tr> <tr> <td> <div class="G">vuddhiṁ yassa ca icchati;</div> </td> </tr> <tr> <td> <div class="G">Tassādhikaraṇaṁ deti,</div> </td> </tr> <tr> <td> <div class="G">mittassa paṭipajjituṁ.</div> </td> </tr> </table> </div>
</div>
<div class="q" id="p_20Ap1_549"> <div class="divNumber">531.</div> <div class="p"> <table class="singleColumn"> <tr> <td> <div class="pN">549</div> <div class="G">Uppātesu nimittesu,</div> </td> </tr> <tr> <td> <div class="G">lakkhaṇesu ca kovidaṁ;</div> </td> </tr> <tr> <td> <div class="G">Ajjhāyakaṁ mantadharaṁ,</div> </td> </tr> <tr> <td> <div class="G">porohicce ṭhapeti so.</div> </td> </tr> </table> </div>
</div>
<div class="q" id="p_20Ap1_550"> <div class="divNumber">532.</div> <div class="p"> <table class="singleColumn"> <tr> <td> <div class="pN">550</div> <div class="G">Etehaṅgehi sampanno,</div> </td> </tr> <tr> <td> <div class="G">khattiyoti pavuccati;</div> </td> </tr> <tr> <td> <div class="G">Sadā rakkhanti rājānaṁ,</div> </td> </tr> <tr> <td> <div class="G">cakkavākova dukkhitaṁ.</div> </td> </tr> </table> </div>
</div>
<div class="q" id="p_20Ap1_551"> <div class="divNumber">533.</div> <div class="p"> <table class="singleColumn"> <tr> <td> <div class="pN">551</div> <div class="G">Tatheva tvaṁ mahāvīra,</div> </td> </tr> <tr> <td> <div class="G">hatāmittova khattiyo;</div> </td> </tr> <tr> <td> <div class="G">Sadevakassa lokassa,</div> </td> </tr> <tr> <td> <div class="G">dhammarājāti vuccati.</div> </td> </tr> </table> </div>
</div>
<div class="q" id="p_20Ap1_552"> <div class="divNumber">534.</div> <div class="p"> <table class="singleColumn"> <tr> <td> <div class="pN">552</div> <div class="G">Titthiye nihanitvāna,</div> </td> </tr> <tr> <td> <div class="G">mārañcāpi sasenakaṁ;</div> </td> </tr> <tr> <td> <div class="G">Tamandhakāraṁ vidhamitvā,</div> </td> </tr> <tr> <td> <div class="G">dhammanagaraṁ amāpayi.</div> </td> </tr> </table> </div>
</div>
<div class="q" id="p_20Ap1_553"> <div class="divNumber">535.</div> <div class="p"> <table class="singleColumn"> <tr> <td> <div class="pN">553</div> <div class="G">Sīlaṁ pākārakaṁ tattha,</div> </td> </tr> <tr> <td> <div class="G">ñāṇaṁ te dvārakoṭṭhakaṁ;</div> </td> </tr> <tr> <td> <div class="G">Saddhā te esikā vīra,</div> </td> </tr> <tr> <td> <div class="G">dvārapālo ca saṁvaro.</div> </td> </tr> </table> </div>
</div>
<div class="q" id="p_20Ap1_554"> <div class="divNumber">536.</div> <div class="p"> <table class="singleColumn"> <tr> <td> <div class="pN">554</div> <div class="G">Satipaṭṭhānamaṭṭālaṁ,</div> </td> </tr> <tr> <td> <div class="G">paññā te caccaraṁ mune;</div> </td> </tr> <tr> <td> <div class="G">Iddhipādañca siṅghāṭaṁ,</div> </td> </tr> <tr> <td> <div class="G">dhammavīthi sumāpitā.</div> </td> </tr> </table> </div>
</div>
<div class="q" id="p_20Ap1_555"> <div class="divNumber">537.</div> <div class="p"> <table class="singleColumn"> <tr> <td> <div class="pN">555</div> <div class="G">Suttantaṁ abhidhammañca,</div> </td> </tr> <tr> <td> <div class="G">vinayañcāpi kevalaṁ;</div> </td> </tr> <tr> <td> <div class="G">Navaṅgaṁ buddhavacanaṁ,</div> </td> </tr> <tr> <td> <div class="G">esā dhammasabhā tava.</div> </td> </tr> </table> </div>
</div>
<div class="q" id="p_20Ap1_556"> <div class="divNumber">538.</div> <div class="p"> <table class="singleColumn"> <tr> <td> <div class="pN">556</div> <div class="G">Suññataṁ animittañca,</div> </td> </tr> <tr> <td> <div class="G">vihārañcappaṇīhitaṁ;</div> </td> </tr> <tr> <td> <div class="G">Āneñjañca nirodho ca,</div> </td> </tr> <tr> <td> <div class="G">esā dhammakuṭī tava.</div> </td> </tr> </table> </div>
</div>
<div class="q" id="p_20Ap1_557"> <div class="divNumber">539.</div> <div class="p"> <table class="singleColumn"> <tr> <td> <div class="pN">557</div> <div class="G">Paññāya aggo nikkhitto,</div> </td> </tr> <tr> <td> <div class="G">paṭibhāne ca kovido;</div> </td> </tr> <tr> <td> <div class="G">Sāriputtoti nāmena,</div> </td> </tr> <tr> <td> <div class="G">dhammasenāpatī tava.</div> </td> </tr> </table> </div>
</div>
<div class="q" id="p_20Ap1_558"> <div class="divNumber">540.</div> <div class="p"> <table class="singleColumn"> <tr> <td> <div class="pN">558</div> <div class="G">Cutūpapātakusalo,</div> </td> </tr> <tr> <td> <div class="G">iddhiyā pāramiṁ gato;</div> </td> </tr> <tr> <td> <div class="G">Kolito nāma nāmena,</div> </td> </tr> <tr> <td> <div class="G">porohicco tavaṁ mune.</div> </td> </tr> </table> </div>
</div>
<div class="q" id="p_20Ap1_559"> <div class="divNumber">541.</div> <div class="p"> <table class="singleColumn"> <tr> <td> <div class="pN">559</div> <div class="G">Porāṇakavaṁsadharo,</div> </td> </tr> <tr> <td> <div class="G">uggatejo durāsado;</div> </td> </tr> <tr> <td> <div class="G">Dhutavādīguṇenaggo,</div> </td> </tr> <tr> <td> <div class="G">akkhadasso tavaṁ mune.</div> </td> </tr> </table> </div>
</div>
<div class="q" id="p_20Ap1_560"> <div class="divNumber">542.</div> <div class="p"> <table class="singleColumn"> <tr> <td> <div class="pN">560</div> <div class="G">Bahussuto dhammadharo,</div> </td> </tr> <tr> <td> <div class="G">Sabbapāṭhī ca sāsane;</div> </td> </tr> <tr> <td> <div class="G">Ānando nāma nāmena,</div> </td> </tr> <tr> <td> <div class="G">Dhammārakkho tavaṁ mune.</div> </td> </tr> </table> </div>
</div>
<div class="q" id="p_20Ap1_561"> <div class="divNumber">543.</div> <div class="p"> <table class="singleColumn"> <tr> <td> <div class="pN">561</div> <div class="G">Ete sabbe atikkamma,</div> </td> </tr> <tr> <td> <div class="G">pamesi bhagavā mamaṁ;</div> </td> </tr> <tr> <td> <div class="G">Vinicchayaṁ me pādāsi,</div> </td> </tr> <tr> <td> <div class="G">vinaye viññudesitaṁ.</div> </td> </tr> </table> </div>
</div>
<div class="q" id="p_20Ap1_562"> <div class="divNumber">544.</div> <div class="p"> <table class="singleColumn"> <tr> <td> <div class="pN">562</div> <div class="G">Yo koci vinaye pañhaṁ,</div> </td> </tr> <tr> <td> <div class="G">pucchati buddhasāvako;</div> </td> </tr> <tr> <td> <div class="G">Tattha me cintanā natthi,</div> </td> </tr> <tr> <td> <div class="G">taññevatthaṁ kathemahaṁ.</div> </td> </tr> </table> </div>
</div>
<div class="q" id="p_20Ap1_563"> <div class="divNumber">545.</div> <div class="p"> <table class="singleColumn"> <tr> <td> <div class="pN">563</div> <div class="G">Yāvatā buddhakhettamhi,</div> </td> </tr> <tr> <td> <div class="G">ṭhapetvā taṁ mahāmuni;</div> </td> </tr> <tr> <td> <div class="G">Vinaye mādiso natthi,</div> </td> </tr> <tr> <td> <div class="G">kuto bhiyyo bhavissati.</div> </td> </tr> </table> </div>
</div>
<div class="q" id="p_20Ap1_564"> <div class="divNumber">546.</div> <div class="p"> <table class="singleColumn"> <tr> <td> <div class="pN">564</div> <div class="G">Bhikkhusaṁghe nisīditvā,</div> </td> </tr> <tr> <td> <div class="G">evaṁ gajjati gotamo;</div> </td> </tr> <tr> <td> <div class="G">Upālissa samo natthi,</div> </td> </tr> <tr> <td> <div class="G">vinaye khandhakesu ca.</div> </td> </tr> </table> </div>
</div>
<div class="q" id="p_20Ap1_565"> <div class="divNumber">547.</div> <div class="p"> <table class="singleColumn"> <tr> <td> <div class="pN">565</div> <div class="G">Yāvatā buddhabhaṇitaṁ,</div> </td> </tr> <tr> <td> <div class="G">navaṅgaṁ satthusāsanaṁ;</div> </td> </tr> <tr> <td> <div class="G">Vinayogadhaṁ taṁ sabbaṁ,</div> </td> </tr> <tr> <td> <div class="G">vinayamūlapassino.</div> </td> </tr> </table> </div>
</div>
<div class="q" id="p_20Ap1_566"> <div class="divNumber">548.</div> <div class="p"> <table class="singleColumn"> <tr> <td> <div class="pN">566</div> <div class="G">Mama kammaṁ saritvāna,</div> </td> </tr> <tr> <td> <div class="G">gotamo sakyapuṅgavo;</div> </td> </tr> <tr> <td> <div class="G">Bhikkhusaṁghe nisīditvā,</div> </td> </tr> <tr> <td> <div class="G">etadagge ṭhapesi maṁ.</div> </td> </tr> </table> </div>
</div>
<div class="q" id="p_20Ap1_567"> <div class="divNumber">549.</div> <div class="p"> <table class="singleColumn"> <tr> <td> <div class="pN">567</div> <div class="G">Satasahassupādāya,</div> </td> </tr> <tr> <td> <div class="G">imaṁ ṭhānaṁ apatthayiṁ;</div> </td> </tr> <tr> <td> <div class="G">So me attho anuppatto,</div> </td> </tr> <tr> <td> <div class="G">vinaye pāramiṁ gato.</div> </td> </tr> </table> </div>
</div>
<div class="q" id="p_20Ap1_568"> <div class="divNumber">550.</div> <div class="p"> <table class="singleColumn"> <tr> <td> <div class="pN">568</div> <div class="G">Sakyānaṁ nandijanano,</div> </td> </tr> <tr> <td> <div class="G">kappako āsahaṁ pure;</div> </td> </tr> <tr> <td> <div class="G">Vijahitvāna taṁ jātiṁ,</div> </td> </tr> <tr> <td> <div class="G">putto jāto mahesino.</div> </td> </tr> </table> </div>
</div>
<div class="q" id="p_20Ap1_569"> <div class="divNumber">551.</div> <div class="p"> <table class="singleColumn"> <tr> <td> <div class="pN">569</div> <div class="G">Ito dutiyake kappe,</div> </td> </tr> <tr> <td> <div class="G">Añjaso nāma khattiyo;</div> </td> </tr> <tr> <td> <div class="G">Anantatejo amitayaso,</div> </td> </tr> <tr> <td> <div class="G">Bhūmipālo mahaddhano.</div> </td> </tr> </table> </div>
</div>
<div class="q" id="p_20Ap1_570"> <div class="divNumber">552.</div> <div class="p"> <table class="singleColumn"> <tr> <td> <div class="pN">570</div> <div class="G">Tassa rañño ahaṁ putto,</div> </td> </tr> <tr> <td> <div class="G">candano nāma khattiyo;</div> </td> </tr> <tr> <td> <div class="G">Jātimadenupatthaddho,</div> </td> </tr> <tr> <td> <div class="G">yasabhogamadena ca.</div> </td> </tr> </table> </div>
</div>
<div class="q" id="p_20Ap1_571"> <div class="divNumber">553.</div> <div class="p"> <table class="singleColumn"> <tr> <td> <div class="pN">571</div> <div class="G">Nāgasatasahassāni,</div> </td> </tr> <tr> <td> <div class="G">sabbālaṅkārabhūsitā;</div> </td> </tr> <tr> <td> <div class="G">Tidhāpabhinnā mātaṅgā,</div> </td> </tr> <tr> <td> <div class="G">parivārenti maṁ sadā.</div> </td> </tr> </table> </div>
</div>
<div class="q" id="p_20Ap1_572"> <div class="divNumber">554.</div> <div class="p"> <table class="singleColumn"> <tr> <td> <div class="pN">572</div> <div class="G">Sabalehi paretohaṁ,</div> </td> </tr> <tr> <td> <div class="G">uyyānaṁ gantukāmako;</div> </td> </tr> <tr> <td> <div class="G">Āruyha sirikaṁ nāgaṁ,</div> </td> </tr> <tr> <td> <div class="G">nagarā nikkhamiṁ tadā.</div> </td> </tr> </table> </div>
</div>
<div class="q" id="p_20Ap1_573"> <div class="divNumber">555.</div> <div class="p"> <table class="singleColumn"> <tr> <td> <div class="pN">573</div> <div class="G">Caraṇena ca sampanno,</div> </td> </tr> <tr> <td> <div class="G">guttadvāro susaṁvuto;</div> </td> </tr> <tr> <td> <div class="G">Devalo nāma sambuddho,</div> </td> </tr> <tr> <td> <div class="G">āgacchi purato mama.</div> </td> </tr> </table> </div>
</div>
<div class="q" id="p_20Ap1_574"> <div class="divNumber">556.</div> <div class="p"> <table class="singleColumn"> <tr> <td> <div class="pN">574</div> <div class="G">Pesetvā sirikaṁ nāgaṁ,</div> </td> </tr> <tr> <td> <div class="G">buddhaṁ āsādayiṁ tadā;</div> </td> </tr> <tr> <td> <div class="G">Tato sañjātakopo so,</div> </td> </tr> <tr> <td> <div class="G">nāgo nuddharate padaṁ.</div> </td> </tr> </table> </div>
</div>
<div class="q" id="p_20Ap1_575"> <div class="divNumber">557.</div> <div class="p"> <table class="singleColumn"> <tr> <td> <div class="pN">575</div> <div class="G">Nāgaṁ duṭṭhamanaṁ disvā,</div> </td> </tr> <tr> <td> <div class="G">buddhe kodhaṁ akāsahaṁ;</div> </td> </tr> <tr> <td> <div class="G">Vihesayitvā sambuddhaṁ,</div> </td> </tr> <tr> <td> <div class="G">uyyānaṁ agamāsahaṁ.</div> </td> </tr> </table> </div>
</div>
<div class="q" id="p_20Ap1_576"> <div class="divNumber">558.</div> <div class="p"> <table class="singleColumn"> <tr> <td> <div class="pN">576</div> <div class="G">Sātaṁ tattha na vindāmi,</div> </td> </tr> <tr> <td> <div class="G">siro pajjalito yathā;</div> </td> </tr> <tr> <td> <div class="G">Pariḷāhena ḍayhāmi,</div> </td> </tr> <tr> <td> <div class="G">macchova baḷisādako.</div> </td> </tr> </table> </div>
</div>
<div class="q" id="p_20Ap1_577"> <div class="divNumber">559.</div> <div class="p"> <table class="singleColumn"> <tr> <td> <div class="pN">577</div> <div class="G">Sasāgarantā pathavī,</div> </td> </tr> <tr> <td> <div class="G">ādittā viya hoti me;</div> </td> </tr> <tr> <td> <div class="G">Pitu santikupāgamma,</div> </td> </tr> <tr> <td> <div class="G">idaṁ vacanamabraviṁ.</div> </td> </tr> </table> </div>
</div>
<div class="q" id="p_20Ap1_578"> <div class="divNumber">560.</div> <div class="p"> <table class="singleColumn"> <tr> <td> <div class="pN">578</div> <div class="G">Āsīvisaṁva kupitaṁ,</div> </td> </tr> <tr> <td> <div class="G">aggikkhandhaṁva āgataṁ;</div> </td> </tr> <tr> <td> <div class="G">Mattaṁva kuñjaraṁ dantiṁ,</div> </td> </tr> <tr> <td> <div class="G">yaṁ sayambhumasādayiṁ.</div> </td> </tr> </table> </div>
</div>
<div class="q" id="p_20Ap1_579"> <div class="divNumber">561.</div> <div class="p"> <table class="singleColumn"> <tr> <td> <div class="pN">579</div> <div class="G">Āsādito mayā buddho,</div> </td> </tr> <tr> <td> <div class="G">ghoro uggatapo jino;</div> </td> </tr> <tr> <td> <div class="G">Purā sabbe vinassāma,</div> </td> </tr> <tr> <td> <div class="G">khamāpessāma taṁ muniṁ.</div> </td> </tr> </table> </div>
</div>
<div class="q" id="p_20Ap1_580"> <div class="divNumber">562.</div> <div class="p"> <table class="singleColumn"> <tr> <td> <div class="pN">580</div> <div class="G">No ce taṁ nijjhāpessāma,</div> </td> </tr> <tr> <td> <div class="G">attadantaṁ samāhitaṁ;</div> </td> </tr> <tr> <td> <div class="G">Orena sattadivasā,</div> </td> </tr> <tr> <td> <div class="G">raṭṭhaṁ me vidhamissati.</div> </td> </tr> </table> </div>
</div>
<div class="q" id="p_20Ap1_581"> <div class="divNumber">563.</div> <div class="p"> <table class="singleColumn"> <tr> <td> <div class="pN">581</div> <div class="G">Sumekhalo kosiyo ca,</div> </td> </tr> <tr> <td> <div class="G">siggavo cāpi sattako;</div> </td> </tr> <tr> <td> <div class="G">Āsādayitvā isayo,</div> </td> </tr> <tr> <td> <div class="G">duggatā te saraṭṭhakā.</div> </td> </tr> </table> </div>
</div>
<div class="q" id="p_20Ap1_582"> <div class="divNumber">564.</div> <div class="p"> <table class="singleColumn"> <tr> <td> <div class="pN">582</div> <div class="G">Yadā kuppanti isayo,</div> </td> </tr> <tr> <td> <div class="G">saññatā brahmacārino;</div> </td> </tr> <tr> <td> <div class="G">Sadevakaṁ vināsenti,</div> </td> </tr> <tr> <td> <div class="G">sasāgaraṁ sapabbataṁ.</div> </td> </tr> </table> </div>
</div>
<div class="q" id="p_20Ap1_583"> <div class="divNumber">565.</div> <div class="p"> <table class="singleColumn"> <tr> <td> <div class="pN">583</div> <div class="G">Tiyojanasahassamhi,</div> </td> </tr> <tr> <td> <div class="G">purise sannipātayiṁ;</div> </td> </tr> <tr> <td> <div class="G">Accayaṁ desanatthāya,</div> </td> </tr> <tr> <td> <div class="G">sayambhuṁ upasaṅkamiṁ.</div> </td> </tr> </table> </div>
</div>
<div class="q" id="p_20Ap1_584"> <div class="divNumber">566.</div> <div class="p"> <table class="singleColumn"> <tr> <td> <div class="pN">584</div> <div class="G">Allavatthā allasirā,</div> </td> </tr> <tr> <td> <div class="G">sabbeva pañjalīkatā;</div> </td> </tr> <tr> <td> <div class="G">Buddhassa pāde nipatitvā,</div> </td> </tr> <tr> <td> <div class="G">idaṁ vacanamabravuṁ.</div> </td> </tr> </table> </div>
</div>
<div class="q" id="p_20Ap1_585"> <div class="divNumber">567.</div> <div class="p"> <table class="singleColumn"> <tr> <td> <div class="pN">585</div> <div class="G">Khamassu tvaṁ mahāvīra,</div> </td> </tr> <tr> <td> <div class="G">abhiyācati taṁ jano;</div> </td> </tr> <tr> <td> <div class="G">Pariḷāhaṁ vinodehi,</div> </td> </tr> <tr> <td> <div class="G">mā no raṭṭhaṁ vināsaya.</div> </td> </tr> </table> </div>
</div>
<div class="q" id="p_20Ap1_586"> <div class="divNumber">568.</div> <div class="p"> <table class="singleColumn"> <tr> <td> <div class="pN">586</div> <div class="G">Sadevamānusā sabbe,</div> </td> </tr> <tr> <td> <div class="G">sadānavā sarakkhasā;</div> </td> </tr> <tr> <td> <div class="G">Ayomayena kūṭena,</div> </td> </tr> <tr> <td> <div class="G">siraṁ bhindeyyu me sadā.</div> </td> </tr> </table> </div>
</div>
<div class="q" id="p_20Ap1_587"> <div class="divNumber">569.</div> <div class="p"> <table class="singleColumn"> <tr> <td> <div class="pN">587</div> <div class="G">Dake aggi na saṇṭhāti,</div> </td> </tr> <tr> <td> <div class="G">bījaṁ sele na rūhati;</div> </td> </tr> <tr> <td> <div class="G">Agade kimi na saṇṭhāti,</div> </td> </tr> <tr> <td> <div class="G">kopo buddhe na jāyati.</div> </td> </tr> </table> </div>
</div>
<div class="q" id="p_20Ap1_588"> <div class="divNumber">570.</div> <div class="p"> <table class="singleColumn"> <tr> <td> <div class="pN">588</div> <div class="G">Yathā ca bhūmi acalā,</div> </td> </tr> <tr> <td> <div class="G">appameyyo ca sāgaro;</div> </td> </tr> <tr> <td> <div class="G">Anantako ca ākāso,</div> </td> </tr> <tr> <td> <div class="G">evaṁ buddhā akhobhiyā.</div> </td> </tr> </table> </div>
</div>
<div class="q" id="p_20Ap1_589"> <div class="divNumber">571.</div> <div class="p"> <table class="singleColumn"> <tr> <td> <div class="pN">589</div> <div class="G">Sadā khantā mahāvīrā,</div> </td> </tr> <tr> <td> <div class="G">khamitā ca tapassino;</div> </td> </tr> <tr> <td> <div class="G">Khantānaṁ khamitānañca,</div> </td> </tr> <tr> <td> <div class="G">gamanaṁ taṁ na vijjati.</div> </td> </tr> </table> </div>
</div>
<div class="q" id="p_20Ap1_590"> <div class="divNumber">572.</div> <div class="p"> <table class="singleColumn"> <tr> <td> <div class="pN">590</div> <div class="G">Idaṁ vatvāna sambuddho,</div> </td> </tr> <tr> <td> <div class="G">pariḷāhaṁ vinodayaṁ;</div> </td> </tr> <tr> <td> <div class="G">Mahājanassa purato,</div> </td> </tr> <tr> <td> <div class="G">nabhaṁ abbhuggami tadā.</div> </td> </tr> </table> </div>
</div>
<div class="q" id="p_20Ap1_591"> <div class="divNumber">573.</div> <div class="p"> <table class="singleColumn"> <tr> <td> <div class="pN">591</div> <div class="G">Tena kammenahaṁ vīra,</div> </td> </tr> <tr> <td> <div class="G">hīnattaṁ ajjhupāgato;</div> </td> </tr> <tr> <td> <div class="G">Samatikkamma taṁ jātiṁ,</div> </td> </tr> <tr> <td> <div class="G">pāvisiṁ abhayaṁ puraṁ.</div> </td> </tr> </table> </div>
</div>
<div class="q" id="p_20Ap1_592"> <div class="divNumber">574.</div> <div class="p"> <table class="singleColumn"> <tr> <td> <div class="pN">592</div> <div class="G">Tadāpi maṁ mahāvīra,</div> </td> </tr> <tr> <td> <div class="G">ḍayhamānaṁ susaṇṭhitaṁ;</div> </td> </tr> <tr> <td> <div class="G">Pariḷāhaṁ vinodesi,</div> </td> </tr> <tr> <td> <div class="G">sayambhuñca khamāpayiṁ.</div> </td> </tr> </table> </div>
</div>
<div class="q" id="p_20Ap1_593"> <div class="divNumber">575.</div> <div class="p"> <table class="singleColumn"> <tr> <td> <div class="pN">593</div> <div class="G">Ajjāpi maṁ mahāvīra,</div> </td> </tr> <tr> <td> <div class="G">ḍayhamānaṁ tihaggibhi;</div> </td> </tr> <tr> <td> <div class="G">Nibbāpesi tayo aggī,</div> </td> </tr> <tr> <td> <div class="G">sītibhāvañca pāpayī.</div> </td> </tr> </table> </div>
</div>
<div class="q" id="p_20Ap1_594"> <div class="divNumber">576.</div> <div class="p"> <table class="singleColumn"> <tr> <td> <div class="pN">594</div> <div class="G">Yesaṁ sotāvadhānatthi,</div> </td> </tr> <tr> <td> <div class="G">suṇātha mama bhāsato;</div> </td> </tr> <tr> <td> <div class="G">Atthaṁ tumhaṁ pavakkhāmi,</div> </td> </tr> <tr> <td> <div class="G">yathā diṭṭhaṁ padaṁ mama.</div> </td> </tr> </table> </div>
</div>
<div class="q" id="p_20Ap1_595"> <div class="divNumber">577.</div> <div class="p"> <table class="singleColumn"> <tr> <td> <div class="pN">595</div> <div class="G">Sayambhuṁ taṁ vimānetvā,</div> </td> </tr> <tr> <td> <div class="G">santacittaṁ samāhitaṁ;</div> </td> </tr> <tr> <td> <div class="G">Tena kammenahaṁ ajja,</div> </td> </tr> <tr> <td> <div class="G">jātomhi nīcayoniyaṁ.</div> </td> </tr> </table> </div>
</div>
<div class="q" id="p_20Ap1_596"> <div class="divNumber">578.</div> <div class="p"> <table class="singleColumn"> <tr> <td> <div class="pN">596</div> <div class="G">Mā vo khaṇaṁ virādhetha,</div> </td> </tr> <tr> <td> <div class="G">khaṇātītā hi socare;</div> </td> </tr> <tr> <td> <div class="G">Sadatthe vāyameyyātha,</div> </td> </tr> <tr> <td> <div class="G">khaṇo vo paṭipādito.</div> </td> </tr> </table> </div>
</div>
<div class="q" id="p_20Ap1_597"> <div class="divNumber">579.</div> <div class="p"> <table class="singleColumn"> <tr> <td> <div class="pN">597</div> <div class="G">Ekaccānañca vamanaṁ,</div> </td> </tr> <tr> <td> <div class="G">ekaccānaṁ virecanaṁ;</div> </td> </tr> <tr> <td> <div class="G">Visaṁ halāhalaṁ eke,</div> </td> </tr> <tr> <td> <div class="G">ekaccānañca osadhaṁ.</div> </td> </tr> </table> </div>
</div>
<div class="q" id="p_20Ap1_598"> <div class="divNumber">580.</div> <div class="p"> <table class="singleColumn"> <tr> <td> <div class="pN">598</div> <div class="G">Vamanaṁ paṭipannānaṁ,</div> </td> </tr> <tr> <td> <div class="G">phalaṭṭhānaṁ virecanaṁ;</div> </td> </tr> <tr> <td> <div class="G">Osadhaṁ phalalābhīnaṁ,</div> </td> </tr> <tr> <td> <div class="G">puññakkhettaṁ gavesinaṁ.</div> </td> </tr> </table> </div>
</div>
<div class="q" id="p_20Ap1_599"> <div class="divNumber">581.</div> <div class="p"> <table class="singleColumn"> <tr> <td> <div class="pN">599</div> <div class="G">Sāsanena viruddhānaṁ,</div> </td> </tr> <tr> <td> <div class="G">visaṁ halāhalaṁ yathā;</div> </td> </tr> <tr> <td> <div class="G">Āsīviso diṭṭhaviso,</div> </td> </tr> <tr> <td> <div class="G">evaṁ jhāpeti taṁ naraṁ.</div> </td> </tr> </table> </div>
</div>
<div class="q" id="p_20Ap1_600"> <div class="divNumber">582.</div> <div class="p"> <table class="singleColumn"> <tr> <td> <div class="pN">600</div> <div class="G">Sakiṁ pītaṁ halāhalaṁ,</div> </td> </tr> <tr> <td> <div class="G">uparundhati jīvitaṁ;</div> </td> </tr> <tr> <td> <div class="G">Sāsanena virujjhitvā,</div> </td> </tr> <tr> <td> <div class="G">kappakoṭimhi ḍayhati.</div> </td> </tr> </table> </div>
</div>
<div class="q" id="p_20Ap1_601"> <div class="divNumber">583.</div> <div class="p"> <table class="singleColumn"> <tr> <td> <div class="pN">601</div> <div class="G">Khantiyā avihiṁsāya,</div> </td> </tr> <tr> <td> <div class="G">mettacittavatāya ca;</div> </td> </tr> <tr> <td> <div class="G">Sadevakaṁ so tāreti,</div> </td> </tr> <tr> <td> <div class="G">tasmā vo avirodhiyā.</div> </td> </tr> </table> </div>
</div>
<div class="q" id="p_20Ap1_602"> <div class="divNumber">584.</div> <div class="p"> <table class="singleColumn"> <tr> <td> <div class="pN">602</div> <div class="G">Lābhālābhe na sajjanti,</div> </td> </tr> <tr> <td> <div class="G">sammānanavimānane;</div> </td> </tr> <tr> <td> <div class="G">Pathavīsadisā buddhā,</div> </td> </tr> <tr> <td> <div class="G">tasmā te na virodhiyā.</div> </td> </tr> </table> </div>
</div>
<div class="q" id="p_20Ap1_603"> <div class="divNumber">585.</div> <div class="p"> <table class="singleColumn"> <tr> <td> <div class="pN">603</div> <div class="G">Devadatte ca vadhake,</div> </td> </tr> <tr> <td> <div class="G">core aṅgulimālake;</div> </td> </tr> <tr> <td> <div class="G">Rāhule dhanapāle ca,</div> </td> </tr> <tr> <td> <div class="G">sabbesaṁ samako muni.</div> </td> </tr> </table> </div>
</div>
<div class="q" id="p_20Ap1_604"> <div class="divNumber">586.</div> <div class="p"> <table class="singleColumn"> <tr> <td> <div class="pN">604</div> <div class="G">Etesaṁ paṭigho natthi,</div> </td> </tr> <tr> <td> <div class="G">rāgomesaṁ na vijjati;</div> </td> </tr> <tr> <td> <div class="G">Sabbesaṁ samako buddho,</div> </td> </tr> <tr> <td> <div class="G">vadhakassorasassa ca.</div> </td> </tr> </table> </div>
</div>
<div class="q" id="p_20Ap1_605"> <div class="divNumber">587.</div> <div class="p"> <table class="singleColumn"> <tr> <td> <div class="pN">605</div> <div class="G">Panthe disvāna kāsāvaṁ,</div> </td> </tr> <tr> <td> <div class="G">chaḍḍitaṁ mīḷhamakkhitaṁ;</div> </td> </tr> <tr> <td> <div class="G">Sirasmiṁ añjaliṁ katvā,</div> </td> </tr> <tr> <td> <div class="G">vanditabbaṁ isiddhajaṁ.</div> </td> </tr> </table> </div>
</div>
<div class="q" id="p_20Ap1_606"> <div class="divNumber">588.</div> <div class="p"> <table class="singleColumn"> <tr> <td> <div class="pN">606</div> <div class="G">Abbhatītā ca ye buddhā,</div> </td> </tr> <tr> <td> <div class="G">vattamānā anāgatā;</div> </td> </tr> <tr> <td> <div class="G">Dhajenānena sujjhanti,</div> </td> </tr> <tr> <td> <div class="G">tasmā ete namassiyā.</div> </td> </tr> </table> </div>
</div>
<div class="q" id="p_20Ap1_607"> <div class="divNumber">589.</div> <div class="p"> <table class="singleColumn"> <tr> <td> <div class="pN">607</div> <div class="G">Satthukappaṁ suvinayaṁ,</div> </td> </tr> <tr> <td> <div class="G">dhāremi hadayenahaṁ;</div> </td> </tr> <tr> <td> <div class="G">Namassamāno vinayaṁ,</div> </td> </tr> <tr> <td> <div class="G">viharissāmi sabbadā.</div> </td> </tr> </table> </div>
</div>
<div class="q" id="p_20Ap1_608"> <div class="divNumber">590.</div> <div class="p"> <table class="singleColumn"> <tr> <td> <div class="pN">608</div> <div class="G">Vinayo āsayo mayhaṁ,</div> </td> </tr> <tr> <td> <div class="G">vinayo ṭhānacaṅkamaṁ;</div> </td> </tr> <tr> <td> <div class="G">Kappemi vinaye vāsaṁ,</div> </td> </tr> <tr> <td> <div class="G">vinayo mama gocaro.</div> </td> </tr> </table> </div>
</div>
<div class="q" id="p_20Ap1_609"> <div class="divNumber">591.</div> <div class="p"> <table class="singleColumn"> <tr> <td> <div class="pN">609</div> <div class="G">Vinaye pāramippatto,</div> </td> </tr> <tr> <td> <div class="G">samathe cāpi kovido;</div> </td> </tr> <tr> <td> <div class="G">Upāli taṁ mahāvīra,</div> </td> </tr> <tr> <td> <div class="G">pāde vandati satthuno.</div> </td> </tr> </table> </div>
</div>
<div class="q" id="p_20Ap1_610"> <div class="divNumber">592.</div> <div class="p"> <table class="singleColumn"> <tr> <td> <div class="pN">610</div> <div class="G">So ahaṁ vicarissāmi,</div> </td> </tr> <tr> <td> <div class="G">gāmā gāmaṁ purā puraṁ;</div> </td> </tr> <tr> <td> <div class="G">Namassamāno sambuddhaṁ,</div> </td> </tr> <tr> <td> <div class="G">dhammassa ca sudhammataṁ.</div> </td> </tr> </table> </div>
</div>
<div class="q" id="p_20Ap1_611"> <div class="divNumber">593.</div> <div class="p"> <table class="singleColumn"> <tr> <td> <div class="pN">611</div> <div class="G">Kilesā jhāpitā mayhaṁ,</div> </td> </tr> <tr> <td> <div class="G">bhavā sabbe samūhatā;</div> </td> </tr> <tr> <td> <div class="G">Sabbāsavā parikkhīṇā,</div> </td> </tr> <tr> <td> <div class="G">natthi dāni punabbhavo.</div> </td> </tr> </table> </div>
</div>
<div class="q" id="p_20Ap1_612"> <div class="divNumber">594.</div> <div class="p"> <table class="singleColumn"> <tr> <td> <div class="pN">612</div> <div class="G">Svāgataṁ vata me āsi,</div> </td> </tr> <tr> <td> <div class="G">buddhaseṭṭhassa santike;</div> </td> </tr> <tr> <td> <div class="G">Tisso vijjā anuppattā,</div> </td> </tr> <tr> <td> <div class="G">kataṁ buddhassa sāsanaṁ.</div> </td> </tr> </table> </div>
</div>
<div class="q" id="p_20Ap1_613"> <div class="divNumber">595.</div> <div class="p"> <table class="singleColumn"> <tr> <td> <div class="pN">613</div> <div class="G">Paṭisambhidā catasso,</div> </td> </tr> <tr> <td> <div class="G">vimokkhāpi ca aṭṭhime;</div> </td> </tr> <tr> <td> <div class="G">Chaḷabhiññā sacchikatā,</div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_614"> <div class="p">
<span class="pN">614</span>Itthaṁ sudaṁ āyasmā upāli thero imā gāthāyo abhāsitthāti. </div>
</div>
<div class="CENTER" id="p_20Ap1_615">
<span class="pN">615</span>Upālittherassāpadānaṁ chaṭṭhaṁ.</div>
</html>

<html>
<div class="i">2.3 Modakadāyikātherīapadāna</div>
<div class="h">Ekūposathikavagga</div>
<div class="h">Modakadāyikātherīapadāna</div>
<div class="q" id="p_20Ap2_190"> <div class="divNumber">30.</div> <div class="p"> <table class="singleColumn"> <tr> <td> <div class="pN">190</div> <div class="G">“Nagare bandhumatiyā,</div> </td> </tr> <tr> <td> <div class="G">kumbhadāsī ahosahaṁ;</div> </td> </tr> <tr> <td> <div class="G">Mama bhāgaṁ gahetvāna,</div> </td> </tr> <tr> <td> <div class="G">gacchaṁ udakahārikā.</div> </td> </tr> </table> </div>
</div>
<div class="q" id="p_20Ap2_191"> <div class="divNumber">31.</div> <div class="p"> <table class="singleColumn"> <tr> <td> <div class="pN">191</div> <div class="G">Panthamhi samaṇaṁ disvā,</div> </td> </tr> <tr> <td> <div class="G">santacittaṁ samāhitaṁ;</div> </td> </tr> <tr> <td> <div class="G">Pasannacittā sumanā,</div> </td> </tr> <tr> <td> <div class="G">modake tīṇidāsahaṁ.</div> </td> </tr> </table> </div>
</div>
<div class="q" id="p_20Ap2_192"> <div class="divNumber">32.</div> <div class="p"> <table class="singleColumn"> <tr> <td> <div class="pN">192</div> <div class="G">Tena kammena sukatena,</div> </td> </tr> <tr> <td> <div class="G">cetanāpaṇidhīhi ca;</div> </td> </tr> <tr> <td> <div class="G">Ekanavutikappāni,</div> </td> </tr> <tr> <td> <div class="G">vinipātaṁ nagacchahaṁ.</div> </td> </tr> </table> </div>
</div>
<div class="q" id="p_20Ap2_193"> <div class="divNumber">33.</div> <div class="p"> <table class="singleColumn"> <tr> <td> <div class="pN">193</div> <div class="G">Sampatti taṁ karitvāna,</div> </td> </tr> <tr> <td> <div class="G">sabbaṁ anubhaviṁ ahaṁ;</div> </td> </tr> <tr> <td> <div class="G">Modake tīṇi datvāna,</div> </td> </tr> <tr> <td> <div class="G">pattāhaṁ acalaṁ padaṁ.</div> </td> </tr> </table> </div>
</div>
<div class="q" id="p_20Ap2_194"> <div class="divNumber">34.</div> <div class="p"> <table class="singleColumn"> <tr> <td> <div class="pN">194</div> <div class="G">Kilesā jhāpitā mayhaṁ,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">viharāmi anāsavā.</div> </td> </tr> </table> </div>
</div>
<div class="q" id="p_20Ap2_195"> <div class="divNumber">35.</div> <div class="p"> <table class="singleColumn"> <tr> <td> <div class="pN">195</div> <div class="G">Svāgataṁ vata me āsi,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṁ buddhassa sāsanaṁ.</div> </td> </tr> </table> </div>
</div>
<div class="q" id="p_20Ap2_196"> <div class="divNumber">36.</div> <div class="p"> <table class="singleColumn"> <tr> <td> <div class="pN">196</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap2_197"> <div class="p">
<span class="pN">197</span>Itthaṁ sudaṁ modakadāyikā bhikkhunī imā gāthāyo abhāsitthāti. </div>
</div>
<div class="CENTER" id="p_20Ap2_198">
<span class="pN">198</span>Modakadāyikātheriyāpadānaṁ tatiyaṁ.</div>
</html>

<html>
<div class="i">2.1.7 Dutiyakaraṇīyavimānavatthu</div>
<div class="h">Purisavimāna</div>
<div class="h">Mahārathavagga</div>
<div class="h">Dutiyakaraṇīyavimānavatthu</div>
<div class="q" id="p_19Vv_781"> <div class="divNumber">935.</div> <div class="p"> <table class="singleColumn"> <tr> <td> <div class="pN">781</div> <div class="G">“Uccamidaṁ maṇithūṇaṁ vimānaṁ,</div> </td> </tr> <tr> <td> <div class="G">Samantato dvādasa yojanāni;</div> </td> </tr> <tr> <td> <div class="G">Kūṭāgārā sattasatā uḷārā,</div> </td> </tr> <tr> <td> <div class="G">Veḷuriyathambhā rucakatthatā subhā.</div> </td> </tr> </table> </div>
</div>
<div class="q" id="p_19Vv_782"> <div class="divNumber">936.</div> <div class="p"> <table class="singleColumn"> <tr> <td> <div class="pN">782</div> <div class="G">Tatthacchasi pivasi khādasi ca,</div> </td> </tr> <tr> <td> <div class="G">Dibbā ca vīṇā pavadanti vagguṁ;</div> </td> </tr> <tr> <td> <div class="G">Dibbā rasā kāmaguṇettha pañca,</div> </td> </tr> <tr> <td> <div class="G">Nāriyo ca naccanti suvaṇṇachannā.</div> </td> </tr> </table> </div>
</div>
<div class="q" id="p_19Vv_783"> <div class="divNumber">937--938.</div> <div class="p"> <table class="singleColumn"> <tr> <td> <div class="pN">783</div> <div class="G">Kena tetādiso vaṇṇo,</div> </td> </tr> <tr> <td> <div class="G">…pe…</div> </td> </tr> <tr> <td> <div class="G">Vaṇṇo ca te sabbadisā pabhāsatī”ti.</div> </td> </tr> </table> </div>
</div>
<div class="q" id="p_19Vv_784"> <div class="divNumber">939.</div> <div class="p"> <table class="singleColumn"> <tr> <td> <div class="pN">784</div> <div class="G">So devaputto attamano,</div> </td> </tr> <tr> <td> <div class="G">…pe…</div> </td> </tr> <tr> <td> <div class="G">yassa kammassidaṁ phalaṁ.</div> </td> </tr> </table> </div>
</div>
<div class="q" id="p_19Vv_785"> <div class="divNumber">940.</div> <div class="p"> <table class="singleColumn"> <tr> <td> <div class="pN">785</div> <div class="G">“Karaṇīyāni puññāni,</div> </td> </tr> <tr> <td> <div class="G">paṇḍitena vijānatā;</div> </td> </tr> <tr> <td> <div class="G">Sammaggatesu bhikkhūsu,</div> </td> </tr> <tr> <td> <div class="G">yattha dinnaṁ mahapphalaṁ.</div> </td> </tr> </table> </div>
</div>
<div class="q" id="p_19Vv_786"> <div class="divNumber">941.</div> <div class="p"> <table class="singleColumn"> <tr> <td> <div class="pN">786</div> <div class="G">Atthāya vata me bhikkhu,</div> </td> </tr> <tr> <td> <div class="G">araññā gāmamāgato;</div> </td> </tr> <tr> <td> <div class="G">Tattha cittaṁ pasādetvā,</div> </td> </tr> <tr> <td> <div class="G">tāvatiṁsūpago ahaṁ.</div> </td> </tr> </table> </div>
</div>
<div class="q" id="p_19Vv_787"> <div class="divNumber">942--943.</div> <div class="p"> <table class="singleColumn"> <tr> <td> <div class="pN">787</div> <div class="G">Tena metādiso vaṇṇo,</div> </td> </tr> <tr> <td> <div class="G">…pe…</div> </td> </tr> <tr> <td> <div class="G">Vaṇṇo ca me sabbadisā pabhāsatī”ti.</div> </td> </tr> </table> </div>
</div>
<div class="CENTER" id="p_19Vv_788">
<span class="pN">788</span>Dutiyakaraṇīyavimānaṁ sattamaṁ.</div>
</html>

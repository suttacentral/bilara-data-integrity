<html>
<div class="i"> Nissaya</div>
<div class="h">Vitakkattika</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Nissaya</div>
<div class="q" id="p_37P1_410"> <div class="divNumber">98.</div> <div class="p">
<span class="pN">410</span>Savitakkasavicāro dhammo savitakkasavicārassa dhammassa nissayapaccayena paccayo—  savitakkasavicāro eko khandho tiṇṇannaṁ khandhānaṁ (saṁkhittaṁ) satta. </div>
</div>
<div class="q" id="p_37P1_411"> <div class="p">
<span class="pN">411</span>Avitakkavicāramatto dhammo avitakkavicāramattassa dhammassa nissayapaccayena paccayo (saṁkhittaṁ) pañca. </div>
</div>
<div class="q" id="p_37P1_412"> <div class="p">
<span class="pN">412</span>Avitakkaavicāro dhammo avitakkaavicārassa dhammassa nissayapaccayena paccayo—  avitakkaavicāro eko khandho tiṇṇannaṁ khandhānaṁ cittasamuṭṭhānānañca rūpānaṁ nissayapaccayena paccayo…pe…  dve khandhā dvinnaṁ khandhānaṁ cittasamuṭṭhānānañca rūpānaṁ nissayapaccayena paccayo. Vicāro cittasamuṭṭhānānaṁ rūpānaṁ nissayapaccayena paccayo. Paṭisandhikkhaṇe avitakkaavicāro eko khandho tiṇṇannaṁ khandhānaṁ kaṭattā ca rūpānaṁ nissayapaccayena paccayo…pe…  dve khandhā dvinnaṁ khandhānaṁ…pe…  asaññasattānaṁ ekaṁ mahābhūtaṁ…pe…  cakkhāyatanaṁ cakkhuviññāṇassa…pe…  kāyāyatanaṁ kāyaviññāṇassa…pe…  vatthu avitakkaavicārānaṁ khandhānaṁ vicārassa ca nissayapaccayena paccayo. (1) </div>
</div>
<div class="q" id="p_37P1_413"> <div class="p">
<span class="pN">413</span>Avitakkaavicāro dhammo savitakkasavicārassa dhammassa nissayapaccayena paccayo—  vatthu savitakkasavicārānaṁ khandhānaṁ nissayapaccayena paccayo. Paṭisandhikkhaṇe vatthu…pe… . (2) </div>
</div>
<div class="q" id="p_37P1_414"> <div class="p">
<span class="pN">414</span>Avitakkaavicāro dhammo avitakkavicāramattassa dhammassa nissayapaccayena paccayo—  vicāro avitakkavicāramattānaṁ khandhānaṁ nissayapaccayena paccayo, vatthu avitakkavicāramattānaṁ khandhānaṁ vitakkassa ca nissayapaccayena paccayo. Paṭisandhikkhaṇe vicāro…pe… . (3) </div>
</div>
<div class="q" id="p_37P1_415"> <div class="p">
<span class="pN">415</span>Avitakkaavicāro dhammo avitakkavicāramattassa ca avitakkaavicārassa ca dhammassa nissayapaccayena paccayo—  vicāro avitakkavicāramattānaṁ khandhānaṁ cittasamuṭṭhānānañca rūpānaṁ…pe…  vatthu avitakkavicāramattānaṁ khandhānaṁ vicārassa ca nissayapaccayena paccayo. Paṭisandhikkhaṇe vicāro…pe… . (4) </div>
</div>
<div class="q" id="p_37P1_416"> <div class="p">
<span class="pN">416</span>Avitakkaavicāro dhammo savitakkasavicārassa ca avitakkavicāramattassa ca dhammassa nissayapaccayena paccayo—  vatthu savitakkasavicārānaṁ khandhānaṁ vitakkassa ca nissayapaccayena paccayo. Paṭisandhikkhaṇe vatthu…pe… . (5) </div>
</div>
<div class="q" id="p_37P1_417"> <div class="divNumber">99.</div> <div class="p">
<span class="pN">417</span>Savitakkasavicāro ca avitakkaavicāro ca dhammā savitakkasavicārassa dhammassa nissayapaccayena paccayo—  savitakkasavicāro eko khandho ca vatthu ca tiṇṇannaṁ khandhānaṁ nissayapaccayena paccayo…pe… . (Pavattipi, paṭisandhipi dīpetabbā.) (1) </div>
</div>
<div class="q" id="p_37P1_418"> <div class="p">
<span class="pN">418</span>Savitakkasavicāro ca avitakkaavicāro ca dhammā avitakkavicāramattassa dhammassa nissayapaccayena paccayo—  savitakkasavicārā khandhā ca vatthu ca vitakkassa…pe…  paṭisandhikkhaṇe…pe… . (2) </div>
</div>
<div class="q" id="p_37P1_419"> <div class="p">
<span class="pN">419</span>Savitakkasavicāro ca avitakkaavicāro ca dhammā avitakkaavicārassa dhammassa nissayapaccayena paccayo—  savitakkasavicārā khandhā ca mahābhūtā ca cittasamuṭṭhānānaṁ rūpānaṁ nissayapaccayena paccayo. Paṭisandhikkhaṇe…pe… . (3) </div>
</div>
<div class="q" id="p_37P1_420"> <div class="p">
<span class="pN">420</span>Savitakkasavicāro ca avitakkaavicāro ca dhammā savitakkasavicārassa ca avitakkavicāramattassa ca dhammassa nissayapaccayena paccayo—  savitakkasavicāro eko khandho ca vatthu ca tiṇṇannaṁ khandhānaṁ vitakkassa ca nissayapaccayena paccayo…pe…  paṭisandhikkhaṇe…pe… . (4) </div>
</div>
<div class="q" id="p_37P1_421"> <div class="divNumber">100.</div> <div class="p">
<span class="pN">421</span>Avitakkavicāramatto ca avitakkaavicāro ca dhammā savitakkasavicārassa dhammassa nissayapaccayena paccayo—  vitakko ca vatthu ca savitakkasavicārānaṁ khandhānaṁ…pe…  paṭisandhikkhaṇe…pe… . (1) </div>
</div>
<div class="q" id="p_37P1_422"> <div class="p">
<span class="pN">422</span>Avitakkavicāramatto ca avitakkaavicāro ca dhammā avitakkavicāramattassa dhammassa nissayapaccayena paccayo—  avitakkavicāramatto eko khandho ca vicāro ca tiṇṇannaṁ khandhānaṁ…pe…  avitakkavicāramatto eko khandho ca vatthu ca tiṇṇannaṁ khandhānaṁ…pe…  paṭisandhikkhaṇe…pe… . (2) </div>
</div>
<div class="q" id="p_37P1_423"> <div class="p">
<span class="pN">423</span>Avitakkavicāramatto ca avitakkaavicāro ca dhammā avitakkaavicārassa dhammassa nissayapaccayena paccayo—  avitakkavicāramattā khandhā ca vicāro ca cittasamuṭṭhānānaṁ rūpānaṁ nissayapaccayena paccayo. Avitakkavicāramattā khandhā ca mahābhūtā ca cittasamuṭṭhānānaṁ rūpānaṁ…pe…  vitakko ca mahābhūtā ca cittasamuṭṭhānānaṁ rūpānaṁ…pe…  avitakkavicāramattā khandhā ca vatthu ca vicārassa nissayapaccayena paccayo. (Paṭisandhikāni cattāri. Saṁkhittaṁ.) (3) </div>
</div>
<div class="q" id="p_37P1_424"> <div class="p">
<span class="pN">424</span>Avitakkavicāramatto ca avitakkaavicāro ca dhammā avitakkavicāramattassa ca avitakkaavicārassa ca dhammassa nissayapaccayena paccayo—  avitakkavicāramatto eko khandho ca vicāro ca tiṇṇannaṁ khandhānaṁ cittasamuṭṭhānānañca rūpānaṁ nissayapaccayena paccayo…pe…  dve khandhā ca vicāro ca dvinnaṁ khandhānaṁ cittasamuṭṭhānānañca rūpānaṁ nissayapaccayena paccayo. Avitakkavicāramatto eko khandho ca vatthu ca tiṇṇannaṁ khandhānaṁ vicārassa ca…pe…  dve khandhā ca vatthu ca dvinnaṁ khandhānaṁ vicārassa ca nissayapaccayena paccayo. Paṭisandhikkhaṇe…pe… . (4) </div>
</div>
<div class="q" id="p_37P1_425"> <div class="divNumber">101.</div> <div class="p">
<span class="pN">425</span>Savitakkasavicāro ca avitakkavicāramatto ca dhammā savitakkasavicārassa dhammassa…pe…  avitakkaavicārassa dhammassa…pe…  savitakkasavicārassa ca avitakkaavicārassa ca dhammassa…pe…  tīṇi. </div>
</div>
<div class="q" id="p_37P1_426"> <div class="p">
<span class="pN">426</span>Savitakkasavicāro ca avitakkavicāramatto ca avitakkaavicāro ca dhammā savitakkasavicārassa dhammassa…pe…  avitakkaavicārassa dhammassa nissayapaccayena paccayo. (Dve vārā vitthāretabbā.) </div>
</div>
</html>

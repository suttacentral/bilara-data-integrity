<html>
<div class="i">3 Hetuduka, Cūḷantaraduka</div>
<div class="h">Hetuduka, Cūḷantaraduka</div>
<div class="q" id="p_40P24_20"> <div class="divNumber">8.</div> <div class="p">
<span class="pN">20</span>Nahetu nasappaccayo dhammo hetussa sappaccayassa dhammassa ārammaṇapaccayena paccayo. (Saṁkhittaṁ.) </div>
</div>
<div class="q" id="p_40P24_21"> <div class="p">
<span class="pN">21</span>Ārammaṇe tīṇi, adhipatiyā upanissaye tīṇi. (Saṅkhataṁ sappaccayasadisaṁ.) </div>
</div>
<div class="q" id="p_40P24_22"> <div class="divNumber">9.</div> <div class="p">
<span class="pN">22</span>Nahetuṁ nasanidassanaṁ dhammaṁ paṭicca nahetu sanidassano dhammo uppajjati hetupaccayā. (Saṁkhittaṁ.) Hetuyā tīṇi, adhipatiyā tīṇi…pe…  avigate tīṇi. </div>
</div>
<div class="q" id="p_40P24_23"> <div class="p">
<span class="pN">23</span>Nahetu naanidassano dhammo hetussa anidassanassa dhammassa ārammaṇapaccayena paccayo. (Saṁkhittaṁ.) Ārammaṇe tīṇi, adhipatiyā upanissaye purejāte atthiyā avigate tīṇi. </div>
</div>
<div class="q" id="p_40P24_24"> <div class="divNumber">10.</div> <div class="p">
<span class="pN">24</span>Nahetuṁ nasappaṭighaṁ dhammaṁ paṭicca nahetu sappaṭigho dhammo uppajjati hetupaccayā. (Saṁkhittaṁ.) Hetuyā tīṇi, adhipatiyā tīṇi…pe…  aññamaññe ekaṁ…pe…  avigate tīṇi. </div>
</div>
<div class="q" id="p_40P24_25"> <div class="p">
<span class="pN">25</span>Nahetuṁ naappaṭighaṁ dhammaṁ paṭicca nahetu appaṭigho dhammo uppajjati hetupaccayā. (Saṁkhittaṁ.) Hetuyā ekaṁ, adhipatiyā ekaṁ…pe…  avigate ekaṁ. </div>
</div>
<div class="q" id="p_40P24_26"> <div class="divNumber">11.</div> <div class="p">
<span class="pN">26</span>Nahetuṁ narūpiṁ dhammaṁ paṭicca hetu rūpī dhammo uppajjati hetupaccayā… . Hetuyā tīṇi, adhipatiyā tīṇi…pe…  avigate tīṇi. </div>
</div>
<div class="q" id="p_40P24_27"> <div class="p">
<span class="pN">27</span>Nahetuṁ naarūpiṁ dhammaṁ paṭicca hetu arūpī dhammo uppajjati hetupaccayā. (Saṁkhittaṁ.) Hetuyā tīṇi…pe…  avigate tīṇi. </div>
</div>
<div class="q" id="p_40P24_28"> <div class="divNumber">12.</div> <div class="p">
<span class="pN">28</span>Nahetuṁ nalokiyaṁ dhammaṁ paṭicca nahetu lokiyo dhammo uppajjati hetupaccayā. Nanahetuṁ nalokiyaṁ dhammaṁ paṭicca nahetu lokiyo dhammo uppajjati hetupaccayā. (Gaṇitakena tīṇi. Saṁkhittaṁ.) Hetuyā tīṇi, adhipatiyā tīṇi…pe…  avigate tīṇi. </div>
</div>
<div class="q" id="p_40P24_29"> <div class="p">
<span class="pN">29</span>Nahetuṁ nalokuttaraṁ dhammaṁ paccayā hetu lokuttaro dhammo uppajjati hetupaccayā. (Saṁkhittaṁ.) Hetuyā tīṇi…pe…  avigate tīṇi. </div>
</div>
<div class="q" id="p_40P24_30"> <div class="divNumber">13.</div> <div class="p">
<span class="pN">30</span>Nahetuṁ nakenaci viññeyyaṁ dhammaṁ paṭicca hetu kenaci viññeyyo dhammo uppajjati hetupaccayā. (Saṁkhittaṁ.) Hetuyā nava…pe…  avigate nava. </div>
</div>
<div class="q" id="p_40P24_31"> <div class="p">
<span class="pN">31</span>Nahetuṁ nakenaci naviññeyyaṁ dhammaṁ paṭicca hetu kenaci naviññeyyo dhammo uppajjati hetupaccayā. (Saṁkhittaṁ.) Hetuyā nava…pe…  avigate nava. </div>
</div>
</html>

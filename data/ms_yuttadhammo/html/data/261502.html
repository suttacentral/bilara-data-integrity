<html>
<div class="i">13.15.5.1--4 Paccayānulomādi</div>
<div class="h">Piṭṭhiduka</div>
<div class="h">Niyyānikaduka</div>
<div class="h">Saṁsaṭṭhavāra</div>
<div class="h">Paccayānulomādi</div>
<div class="q" id="p_38P2_4737"> <div class="divNumber">312.</div> <div class="p">
<span class="pN">4737</span>Niyyānikaṁ dhammaṁ saṁsaṭṭho niyyāniko dhammo uppajjati hetupaccayā— niyyānikaṁ ekaṁ khandhaṁ saṁsaṭṭhā tayo khandhā…pe… dve khandhe…pe…. (1) </div>
</div>
<div class="q" id="p_38P2_4738"> <div class="p">
<span class="pN">4738</span>Aniyyānikaṁ dhammaṁ saṁsaṭṭho aniyyāniko dhammo uppajjati hetupaccayā— aniyyānikaṁ ekaṁ khandhaṁ saṁsaṭṭhā tayo khandhā…pe… dve khandhe…pe… paṭisandhikkhaṇe…pe…. (1) </div>
</div>
<div class="q" id="p_38P2_4739"> <div class="p">
<span class="pN">4739</span>Hetuyā dve, ārammaṇe dve (sabbattha dve), vipāke ekaṁ…pe… avigate dve. (Anulomaṁ.) </div>
</div>
<div class="q" id="p_38P2_4740"> <div class="p">
<span class="pN">4740</span>Nahetuyā ekaṁ, naadhipatiyā dve, napurejāte dve, napacchājāte dve, naāsevane ekaṁ, nakamme dve, navipāke dve, najhāne ekaṁ, namagge ekaṁ, navippayutte dve. (Paccanīyaṁ.) </div>
</div>
</html>

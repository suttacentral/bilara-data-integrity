<html>
<div class="i"> Anantara</div>
<div class="h">Hetugocchaka</div>
<div class="h">Hetuduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Anantara</div>
<div class="q" id="p_38P2_62"> <div class="divNumber">24.</div> <div class="p">
<span class="pN">62</span>Hetu dhammo hetussa dhammassa anantarapaccayena paccayo— purimā purimā hetū pacchimānaṁ pacchimānaṁ hetūnaṁ anantarapaccayena paccayo. (1) </div>
</div>
<div class="q" id="p_38P2_63"> <div class="p">
<span class="pN">63</span>Hetu dhammo nahetussa dhammassa anantarapaccayena paccayo— purimā purimā hetū pacchimānaṁ pacchimānaṁ nahetūnaṁ khandhānaṁ anantarapaccayena paccayo. (2) </div>
</div>
<div class="q" id="p_38P2_64"> <div class="p">
<span class="pN">64</span>Hetu dhammo hetussa ca nahetussa ca dhammassa anantarapaccayena paccayo— purimā purimā hetū pacchimānaṁ pacchimānaṁ hetūnaṁ sampayuttakānañca khandhānaṁ anantarapaccayena paccayo. (3) </div>
</div>
<div class="q" id="p_38P2_65"> <div class="divNumber">25.</div> <div class="p">
<span class="pN">65</span>Nahetu dhammo nahetussa dhammassa anantarapaccayena paccayo— purimā purimā nahetū khandhā pacchimānaṁ pacchimānaṁ nahetūnaṁ khandhānaṁ anantarapaccayena paccayo; anulomaṁ gotrabhussa (saṁkhittaṁ) nevasaññānāsaññāyatanaṁ phalasamāpattiyā anantarapaccayena paccayo. (1) </div>
</div>
<div class="q" id="p_38P2_66"> <div class="p">
<span class="pN">66</span>Nahetu dhammo hetussa dhammassa anantarapaccayena paccayo…pe…. (2) </div>
</div>
<div class="q" id="p_38P2_67"> <div class="p">
<span class="pN">67</span>Nahetu dhammo hetussa ca nahetussa ca dhammassa anantarapaccayena paccayo. (Nahetumūlakaṁ tīṇipi ekasadisaṁ.) (3) </div>
</div>
<div class="q" id="p_38P2_68"> <div class="divNumber">26.</div> <div class="p">
<span class="pN">68</span>Hetū ca nahetū ca dhammā hetussa dhammassa anantarapaccayena paccayo— purimā purimā hetū ca sampayuttakā ca khandhā pacchimānaṁ pacchimānaṁ hetūnaṁ anantarapaccayena paccayo. (1) </div>
</div>
<div class="q" id="p_38P2_69"> <div class="p">
<span class="pN">69</span>Hetū ca nahetū ca dhammā nahetussa dhammassa anantarapaccayena paccayo— purimā purimā hetū ca sampayuttakā ca khandhā pacchimānaṁ pacchimānaṁ nahetūnaṁ khandhānaṁ anantarapaccayena paccayo. (2) </div>
</div>
<div class="q" id="p_38P2_70"> <div class="p">
<span class="pN">70</span>Hetū ca nahetū ca dhammā hetussa ca nahetussa ca dhammassa anantarapaccayena paccayo— purimā purimā hetū ca sampayuttakā ca khandhā pacchimānaṁ pacchimānaṁ hetūnaṁ sampayuttakānañca khandhānaṁ anantarapaccayena paccayo. (3) </div>
</div>
</html>

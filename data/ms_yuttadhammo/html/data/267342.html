<html>
<div class="i">21.8 Koraṇḍapupphiyattheraapadāna</div>
<div class="h">Kaṇikārapupphiyavagga</div>
<div class="h">Koraṇḍapupphiyattheraapadāna</div>
<div class="q" id="p_20Ap1_2798"> <div class="divNumber">35.</div> <div class="p"> <table class="singleColumn"> <tr> <td> <div class="pN">2798</div> <div class="G">“Akkantañca padaṁ disvā,</div> </td> </tr> <tr> <td> <div class="G">cakkālaṅkārabhūsitaṁ;</div> </td> </tr> <tr> <td> <div class="G">Padenānupadaṁ yanto,</div> </td> </tr> <tr> <td> <div class="G">vipassissa mahesino.</div> </td> </tr> </table> </div>
</div>
<div class="q" id="p_20Ap1_2799"> <div class="divNumber">36.</div> <div class="p"> <table class="singleColumn"> <tr> <td> <div class="pN">2799</div> <div class="G">Koraṇḍaṁ pupphitaṁ disvā,</div> </td> </tr> <tr> <td> <div class="G">samūlaṁ pūjitaṁ mayā;</div> </td> </tr> <tr> <td> <div class="G">Haṭṭho haṭṭhena cittena,</div> </td> </tr> <tr> <td> <div class="G">avandiṁ padamuttamaṁ.</div> </td> </tr> </table> </div>
</div>
<div class="q" id="p_20Ap1_2800"> <div class="divNumber">37.</div> <div class="p"> <table class="singleColumn"> <tr> <td> <div class="pN">2800</div> <div class="G">Ekanavutito kappe,</div> </td> </tr> <tr> <td> <div class="G">yaṁ pupphamabhipūjayiṁ;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">buddhapūjāyidaṁ phalaṁ.</div> </td> </tr> </table> </div>
</div>
<div class="q" id="p_20Ap1_2801"> <div class="divNumber">38.</div> <div class="p"> <table class="singleColumn"> <tr> <td> <div class="pN">2801</div> <div class="G">Sattapaññāsakappamhi,</div> </td> </tr> <tr> <td> <div class="G">eko vītamalo ahuṁ;</div> </td> </tr> <tr> <td> <div class="G">Sattaratanasampanno,</div> </td> </tr> <tr> <td> <div class="G">cakkavattī mahabbalo.</div> </td> </tr> </table> </div>
</div>
<div class="q" id="p_20Ap1_2802"> <div class="divNumber">39.</div> <div class="p"> <table class="singleColumn"> <tr> <td> <div class="pN">2802</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_2803"> <div class="p">
<span class="pN">2803</span>Itthaṁ sudaṁ āyasmā koraṇḍapupphiyo thero imā gāthāyo abhāsitthāti. </div>
</div>
<div class="CENTER" id="p_20Ap1_2804">
<span class="pN">2804</span>Koraṇḍapupphiyattherassāpadānaṁ aṭṭhamaṁ.</div>
</html>

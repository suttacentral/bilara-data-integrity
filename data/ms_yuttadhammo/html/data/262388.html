<html>
<div class="i"> Atthi</div>
<div class="h">Kusalattika</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Atthi</div>
<div class="q" id="p_36P1_986"> <div class="divNumber">299.</div> <div class="p">
<span class="pN">986</span>Kusalo dhammo kusalassa dhammassa atthipaccayena paccayo—  kusalo eko khandho tiṇṇannaṁ khandhānaṁ atthipaccayena paccayo. Tayo khandhā ekassa khandhassa atthipaccayena paccayo. Dve khandhā dvinnaṁ khandhānaṁ atthipaccayena paccayo. (1) </div>
</div>
<div class="q" id="p_36P1_987"> <div class="p">
<span class="pN">987</span>Kusalo dhammo abyākatassa dhammassa atthipaccayena paccayo—  sahajātaṁ, pacchājātaṁ. <span class="bold">Sahajātā</span>—  kusalā khandhā cittasamuṭṭhānānaṁ rūpānaṁ atthipaccayena paccayo. <span class="bold">Pacchājātā</span>—  kusalā khandhā purejātassa imassa kāyassa atthipaccayena paccayo. (2) </div>
</div>
<div class="q" id="p_36P1_988"> <div class="p">
<span class="pN">988</span>Kusalo dhammo kusalassa ca abyākatassa ca dhammassa atthipaccayena paccayo—  kusalo eko khandho tiṇṇannaṁ khandhānaṁ cittasamuṭṭhānānañca rūpānaṁ atthipaccayena paccayo. Tayo khandhā ekassa khandhassa cittasamuṭṭhānānañca rūpānaṁ atthipaccayena paccayo. Dve khandhā dvinnaṁ khandhānaṁ cittasamuṭṭhānānañca rūpānaṁ atthipaccayena paccayo. (3) </div>
</div>
<div class="q" id="p_36P1_989"> <div class="p">
<span class="pN">989</span>Akusalo dhammo akusalassa dhammassa atthipaccayena paccayo—  akusalo eko khandho tiṇṇannaṁ khandhānaṁ atthipaccayena paccayo. Tayo khandhā ekassa khandhassa atthipaccayena paccayo. Dve khandhā dvinnaṁ khandhānaṁ atthipaccayena paccayo. (1) </div>
</div>
<div class="q" id="p_36P1_990"> <div class="p">
<span class="pN">990</span>Akusalo dhammo abyākatassa dhammassa atthipaccayena paccayo—  sahajātaṁ, pacchājātaṁ. <span class="bold">Sahajātā</span>—  akusalā khandhā cittasamuṭṭhānānaṁ rūpānaṁ atthipaccayena paccayo. <span class="bold">Pacchājātā</span>—  akusalā khandhā purejātassa imassa kāyassa atthipaccayena paccayo. (2) </div>
</div>
<div class="q" id="p_36P1_991"> <div class="p">
<span class="pN">991</span>Akusalo dhammo akusalassa ca abyākatassa ca dhammassa atthipaccayena paccayo—  akusalo eko khandho tiṇṇannaṁ khandhānaṁ cittasamuṭṭhānānañca rūpānaṁ atthipaccayena paccayo. Tayo khandhā ekassa khandhassa cittasamuṭṭhānānañca rūpānaṁ atthipaccayena paccayo. Dve khandhā dvinnaṁ khandhānaṁ cittasamuṭṭhānānañca rūpānaṁ atthipaccayena paccayo. (3) </div>
</div>
<div class="q" id="p_36P1_992"> <div class="p">
<span class="pN">992</span>Abyākato dhammo abyākatassa dhammassa atthipaccayena paccayo—  sahajātaṁ, purejātaṁ, pacchājātaṁ, āhāraṁ, indriyaṁ. <span class="bold">Sahajāto</span>—  vipākābyākato kiriyābyākato eko khandho tiṇṇannaṁ khandhānaṁ cittasamuṭṭhānānañca rūpānaṁ atthipaccayena paccayo. Tayo khandhā ekassa khandhassa cittasamuṭṭhānānañca rūpānaṁ atthipaccayena paccayo. Dve khandhā dvinnaṁ khandhānaṁ cittasamuṭṭhānānañca rūpānaṁ atthipaccayena paccayo. Paṭisandhikkhaṇe vipākābyākato eko khandho tiṇṇannaṁ khandhānaṁ kaṭattā ca rūpānaṁ atthipaccayena paccayo. Tayo khandhā ekassa khandhassa kaṭattā ca rūpānaṁ atthipaccayena paccayo. Dve khandhā dvinnaṁ khandhānaṁ kaṭattā ca rūpānaṁ atthipaccayena paccayo. Khandhā vatthussa atthipaccayena paccayo. Vatthu khandhānaṁ atthipaccayena paccayo. Ekaṁ mahābhūtaṁ tiṇṇannaṁ mahābhūtānaṁ atthipaccayena paccayo. Tayo mahābhūtā ekassa mahābhūtassa atthipaccayena paccayo. Dve mahābhūtā dvinnaṁ mahābhūtānaṁ atthipaccayena paccayo. Mahābhūtā cittasamuṭṭhānānaṁ rūpānaṁ kaṭattārūpānaṁ upādārūpānaṁ atthipaccayena paccayo. Bāhiraṁ…  āhārasamuṭṭhānaṁ…  utusamuṭṭhānaṁ…  asaññasattānaṁ ekaṁ mahābhūtaṁ tiṇṇannaṁ mahābhūtānaṁ atthipaccayena paccayo. Tayo mahābhūtā ekassa mahābhūtassa atthipaccayena paccayo. Dve mahābhūtā dvinnaṁ mahābhūtānaṁ atthipaccayena paccayo. Mahābhūtā kaṭattārūpānaṁ upādārūpānaṁ atthipaccayena paccayo. </div>
</div>
<div class="q" id="p_36P1_993"> <div class="p">
<span class="pN">993</span><span class="bold">Purejātaṁ</span>—  arahā cakkhuṁ aniccato dukkhato anattato vipassati…  sotaṁ…pe…  ghānaṁ…pe…  jivhaṁ…pe…  kāyaṁ…pe…  rūpe…pe…  sadde…pe…  gandhe…pe…  rase…pe…  phoṭṭhabbe…pe…  vatthuṁ aniccato dukkhato anattato vipassati, dibbena cakkhunā rūpaṁ passati; dibbāya sotadhātuyā saddaṁ suṇāti. Rūpāyatanaṁ cakkhuviññāṇassa atthipaccayena paccayo. Saddāyatanaṁ…pe…  phoṭṭhabbāyatanaṁ kāyaviññāṇassa atthipaccayena paccayo. Cakkhāyatanaṁ cakkhuviññāṇassa atthipaccayena paccayo. Sotāyatanaṁ sotaviññāṇassa…pe…  ghānāyatanaṁ ghānaviññāṇassa…pe…  jivhāyatanaṁ jivhāviññāṇassa…pe…  kāyāyatanaṁ kāyaviññāṇassa atthipaccayena paccayo. Vatthu vipākābyākatānaṁ kiriyābyākatānaṁ khandhānaṁ atthipaccayena paccayo. <span class="bold">Pacchājātā</span>—  vipākābyākatā kiriyābyākatā khandhā purejātassa imassa kāyassa atthipaccayena paccayo. <span class="bold">Kabaḷīkāro āhāro</span>—  imassa kāyassa atthipaccayena paccayo. <span class="bold">Rūpajīvitindriyaṁ</span>—  kaṭattārūpānaṁ atthipaccayena paccayo. (1) </div>
</div>
<div class="q" id="p_36P1_994"> <div class="p">
<span class="pN">994</span>Abyākato dhammo kusalassa dhammassa atthipaccayena paccayo. <span class="bold">Purejātaṁ</span>—  sekkhā vā puthujjanā vā cakkhuṁ aniccato dukkhato anattato vipassanti…  sotaṁ…pe…  ghānaṁ…pe…  jivhaṁ…pe…  kāyaṁ…pe…  rūpe…pe…  sadde…pe…  gandhe…pe…  rase…pe…  phoṭṭhabbe…pe…  vatthuṁ aniccato dukkhato anattato vipassanti, dibbena cakkhunā rūpaṁ passanti, dibbāya sotadhātuyā saddaṁ suṇanti. Vatthu kusalānaṁ khandhānaṁ atthipaccayena paccayo. (2) </div>
</div>
<div class="q" id="p_36P1_995"> <div class="p">
<span class="pN">995</span>Abyākato dhammo akusalassa dhammassa atthipaccayena paccayo. <span class="bold">Purejātaṁ</span>—  cakkhuṁ assādeti, abhinandati; taṁ ārabbha rāgo uppajjati, diṭṭhi uppajjati, vicikicchā uppajjati, uddhaccaṁ uppajjati, domanassaṁ uppajjati. Sotaṁ…pe…  ghānaṁ…pe…  jivhaṁ…pe…  kāyaṁ…pe…  rūpe…pe…  sadde…pe…  gandhe…pe…  rase…pe…  phoṭṭhabbe…pe…  vatthuṁ assādeti, abhinandati; taṁ ārabbha rāgo uppajjati…pe…  domanassaṁ uppajjati. Vatthu akusalānaṁ khandhānaṁ atthipaccayena paccayo. (3) </div>
</div>
<div class="q" id="p_36P1_996"> <div class="p">
<span class="pN">996</span>Kusalo ca abyākato ca dhammā kusalassa dhammassa atthipaccayena paccayo—  sahajātaṁ, purejātaṁ. <span class="bold">Sahajāto</span>—  kusalo eko khandho ca vatthu ca tiṇṇannaṁ khandhānaṁ atthipaccayena paccayo…pe…  dve khandhā ca vatthu ca dvinnaṁ khandhānaṁ atthipaccayena paccayo. (1) </div>
</div>
<div class="q" id="p_36P1_997"> <div class="p">
<span class="pN">997</span>Kusalo ca abyākato ca dhammā abyākatassa dhammassa atthipaccayena paccayo—  sahajātaṁ, pacchājātaṁ, āhāraṁ, indriyaṁ. <span class="bold">Sahajātā</span>—  kusalā khandhā ca mahābhūtā ca cittasamuṭṭhānānaṁ rūpānaṁ atthipaccayena paccayo. <span class="bold">Pacchājātā</span>—  kusalā khandhā ca kabaḷīkāro āhāro ca imassa kāyassa atthipaccayena paccayo. Pacchājātā kusalā khandhā ca rūpajīvitindriyañca kaṭattārūpānaṁ atthipaccayena paccayo. (2) </div>
</div>
<div class="q" id="p_36P1_998"> <div class="p">
<span class="pN">998</span>Akusalo ca abyākato ca dhammā akusalassa dhammassa atthipaccayena paccayo—  sahajātaṁ, purejātaṁ. <span class="bold">Sahajāto</span>—  akusalo eko khandho ca vatthu ca tiṇṇannaṁ khandhānaṁ atthipaccayena paccayo. Tayo khandhā ca vatthu ca ekassa khandhassa atthipaccayena paccayo. Dve khandhā ca vatthu ca dvinnaṁ khandhānaṁ atthipaccayena paccayo. (1) </div>
</div>
<div class="q" id="p_36P1_999"> <div class="p">
<span class="pN">999</span>Akusalo ca abyākato ca dhammā abyākatassa dhammassa atthipaccayena paccayo—  sahajātaṁ, pacchājātaṁ, āhāraṁ, indriyaṁ. <span class="bold">Sahajātā</span>—  akusalā khandhā ca mahābhūtā ca cittasamuṭṭhānānaṁ rūpānaṁ atthipaccayena paccayo. <span class="bold">Pacchājātā</span>—  akusalā khandhā ca kabaḷīkāro āhāro ca imassa kāyassa atthipaccayena paccayo. <span class="bold">Pacchājātā</span>—  akusalā khandhā ca rūpajīvitindriyañca kaṭattārūpānaṁ atthipaccayena paccayo. (2) </div>
</div>
</html>

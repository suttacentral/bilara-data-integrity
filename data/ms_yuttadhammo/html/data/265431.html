<html>
<div class="i"> Purejāta</div>
<div class="h">Mahantaraduka</div>
<div class="h">Upādinnaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Purejāta</div>
<div class="q" id="p_38P2_3462"> <div class="divNumber">453.</div> <div class="p">
<span class="pN">3462</span>Upādinno dhammo upādinnassa dhammassa purejātapaccayena paccayo— ārammaṇapurejātaṁ, vatthupurejātaṁ. <span class="bold">Ārammaṇapurejātaṁ</span>— cakkhuṁ…pe… kāyaṁ upādinne rūpe… gandhe… rase… phoṭṭhabbe… vatthuṁ aniccato…pe… domanassaṁ uppajjati; kusalākusale niruddhe vipāko tadārammaṇatā uppajjati, upādinnaṁ rūpāyatanaṁ cakkhuviññāṇassa…pe… gandhāyatanaṁ…pe… phoṭṭhabbāyatanaṁ kāyaviññāṇassa…pe…. <span class="bold">Vatthupurejātaṁ</span>— cakkhāyatanaṁ cakkhuviññāṇassa…pe… kāyāyatanaṁ kāyaviññāṇassa…pe… vatthu upādinnānaṁ khandhānaṁ purejātapaccayena paccayo. (1) </div>
</div>
<div class="q" id="p_38P2_3463"> <div class="p">
<span class="pN">3463</span>Upādinno dhammo anupādinnassa dhammassa purejātapaccayena paccayo— ārammaṇapurejātaṁ, vatthupurejātaṁ. <span class="bold">Ārammaṇapurejātaṁ</span>— cakkhuṁ…pe… kāyaṁ, upādinne rūpe… gandhe… rase… phoṭṭhabbe vatthuṁ aniccato…pe… domanassaṁ uppajjati; dibbena cakkhunā upādinnaṁ rūpaṁ passati. <span class="bold">Vatthupurejātaṁ</span>— vatthu anupādinnānaṁ khandhānaṁ purejātapaccayena paccayo. (2) </div>
</div>
<div class="q" id="p_38P2_3464"> <div class="divNumber">454.</div> <div class="p">
<span class="pN">3464</span>Anupādinno dhammo anupādinnassa dhammassa purejātapaccayena paccayo. <span class="bold">Ārammaṇapurejātaṁ</span>— anupādinne rūpe… sadde… gandhe… rase… phoṭṭhabbe aniccato…pe… domanassaṁ uppajjati; dibbena cakkhunā anupādinnaṁ rūpaṁ passati, dibbāya sotadhātuyā saddaṁ suṇāti. (1) </div>
</div>
<div class="q" id="p_38P2_3465"> <div class="p">
<span class="pN">3465</span>Anupādinno dhammo upādinnassa dhammassa purejātapaccayena paccayo. <span class="bold">Ārammaṇapurejātaṁ</span>— anupādinne rūpe… sadde… gandhe… rase… phoṭṭhabbe aniccato…pe… domanassaṁ uppajjati; kusalākusale niruddhe vipāko tadārammaṇatā uppajjati, anupādinnaṁ rūpāyatanaṁ cakkhuviññāṇassa…pe… saddāyatanaṁ…pe… phoṭṭhabbāyatanaṁ kāyaviññāṇassa purejātapaccayena paccayo. (2) </div>
</div>
<div class="q" id="p_38P2_3466"> <div class="p">
<span class="pN">3466</span>Upādinno ca anupādinno ca dhammā upādinnassa dhammassa purejātapaccayena paccayo— <span class="bold">ārammaṇapurejātaṁ, vatthupurejātaṁ</span>. Anupādinnaṁ rūpāyatanañca cakkhāyatanañca cakkhuviññāṇassa…pe… saddāyatanañca sotāyatanañca…pe… phoṭṭhabbāyatanañca kāyāyatanañca kāyaviññāṇassa purejātapaccayena paccayo; anupādinnaṁ rūpāyatanañca vatthu ca…pe… phoṭṭhabbāyatanañca vatthu ca upādinnānaṁ khandhānaṁ purejātapaccayena paccayo. (1) </div>
</div>
<div class="q" id="p_38P2_3467"> <div class="p">
<span class="pN">3467</span>Upādinno ca anupādinno ca dhammā anupādinnassa dhammassa purejātapaccayena paccayo— <span class="bold">ārammaṇapurejātaṁ, vatthupurejātaṁ</span>. Anupādinnaṁ rūpāyatanañca vatthu ca…pe… phoṭṭhabbāyatanañca vatthu ca anupādinnānaṁ khandhānaṁ purejātapaccayena paccayo. (2) </div>
</div>
</html>

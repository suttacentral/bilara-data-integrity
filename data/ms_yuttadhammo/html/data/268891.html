<html>
<div class="i">3.4.1 Suvaṇṇasāmacariya</div>
<div class="h">Yudhañjayavagga</div>
<div class="h">Mettāpāramī</div>
<div class="h">Suvaṇṇasāmacariya</div>
<div class="q" id="p_21Cp_391"> <div class="divNumber">111.</div> <div class="p"> <table class="singleColumn"> <tr> <td> <div class="pN">391</div> <div class="G">“Sāmo yadā vane āsiṁ,</div> </td> </tr> <tr> <td> <div class="G">sakkena abhinimmito;</div> </td> </tr> <tr> <td> <div class="G">Pavane sīhabyagghe ca,</div> </td> </tr> <tr> <td> <div class="G">mettāya mupanāmayiṁ.</div> </td> </tr> </table> </div>
</div>
<div class="q" id="p_21Cp_392"> <div class="divNumber">112.</div> <div class="p"> <table class="singleColumn"> <tr> <td> <div class="pN">392</div> <div class="G">Sīhabyagghehi dīpīhi,</div> </td> </tr> <tr> <td> <div class="G">acchehi mahisehi ca;</div> </td> </tr> <tr> <td> <div class="G">Pasadamigavarāhehi,</div> </td> </tr> <tr> <td> <div class="G">parivāretvā vane vasiṁ.</div> </td> </tr> </table> </div>
</div>
<div class="q" id="p_21Cp_393"> <div class="divNumber">113.</div> <div class="p"> <table class="singleColumn"> <tr> <td> <div class="pN">393</div> <div class="G">Na maṁ koci uttasati,</div> </td> </tr> <tr> <td> <div class="G">napi bhāyāmi kassaci;</div> </td> </tr> <tr> <td> <div class="G">Mettābalenupatthaddho,</div> </td> </tr> <tr> <td> <div class="G">ramāmi pavane tadā”ti.</div> </td> </tr> </table> </div>
</div>
<div class="CENTER" id="p_21Cp_394">
<span class="pN">394</span>Suvaṇṇasāmacariyaṁ terasamaṁ.</div>
</html>

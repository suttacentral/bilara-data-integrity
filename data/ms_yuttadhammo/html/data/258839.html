<html>
<div class="i">2.5.6 Paṭilomapuggalokāsa</div>
<div class="h">Mahāvāra</div>
<div class="h">Pahīnavāra</div>
<div class="h">Paṭilomapuggalokāsa</div>
<div class="q" id="p_34Y7_2175"> <div class="divNumber">319.</div> <div class="p">
<span class="pN">2175</span>»  Yassa yattha kāmarāgānusayo appahīno tassa tattha paṭighānusayo appahīnoti? </div>
</div>
<div class="q" id="p_34Y7_2176"> <div class="p">
<span class="pN">2176</span>Na vattabbo “pahīno”ti vā “appahīno”ti vā. </div>
</div>
<div class="q" id="p_34Y7_2177"> <div class="p">
<span class="pN">2177</span>«  Yassa vā pana yattha paṭighānusayo appahīno tassa tattha kāmarāgānusayo appahīnoti? </div>
</div>
<div class="q" id="p_34Y7_2178"> <div class="p">
<span class="pN">2178</span>Na vattabbo “pahīno”ti vā “appahīno”ti vā. </div>
</div>
<div class="q" id="p_34Y7_2179"> <div class="p">
<span class="pN">2179</span>»  Yassa yattha kāmarāgānusayo appahīno tassa tattha mānānusayo appahīnoti? Āmantā. </div>
</div>
<div class="q" id="p_34Y7_2180"> <div class="p">
<span class="pN">2180</span>«  Yassa vā pana yattha mānānusayo appahīno tassa tattha kāmarāgānusayo appahīnoti? </div>
</div>
<div class="q" id="p_34Y7_2181"> <div class="p">
<span class="pN">2181</span>Anāgāmissa rūpadhātuyā arūpadhātuyā tassa tattha mānānusayo appahīno; kāmarāgānusayo na vattabbo “pahīno”ti vā “appahīno”ti vā. Tasseva puggalassa kāmadhātuyā dvīsu vedanāsu tassa tattha mānānusayo appahīno, no ca tassa tattha kāmarāgānusayo appahīno. Tiṇṇaṁ puggalānaṁ rūpadhātuyā arūpadhātuyā tesaṁ tattha mānānusayo appahīno; kāmarāgānusayo na vattabbo “pahīno”ti vā “appahīno”ti vā. Tesaññeva puggalānaṁ kāmadhātuyā dvīsu vedanāsu tesaṁ tattha mānānusayo ca appahīno kāmarāgānusayo ca appahīno. </div>
</div>
<div class="q" id="p_34Y7_2182"> <div class="p">
<span class="pN">2182</span>»  Yassa yattha kāmarāgānusayo appahīno tassa tattha diṭṭhānusayo…pe…  vicikicchānusayo appahīnoti? </div>
</div>
<div class="q" id="p_34Y7_2183"> <div class="p">
<span class="pN">2183</span>Dvinnaṁ puggalānaṁ kāmadhātuyā dvīsu vedanāsu tesaṁ tattha kāmarāgānusayo appahīno, no ca tesaṁ tattha vicikicchānusayo appahīno. Puthujjanassa kāmadhātuyā dvīsu vedanāsu tassa tattha kāmarāgānusayo ca appahīno vicikicchānusayo ca appahīno. </div>
</div>
<div class="q" id="p_34Y7_2184"> <div class="p">
<span class="pN">2184</span>«  Yassa vā pana yattha vicikicchānusayo appahīno tassa tattha kāmarāgānusayo appahīnoti? </div>
</div>
<div class="q" id="p_34Y7_2185"> <div class="p">
<span class="pN">2185</span>Puthujjanassa dukkhāya vedanāya rūpadhātuyā arūpadhātuyā tassa tattha vicikicchānusayo appahīno; kāmarāgānusayo na vattabbo “pahīno”ti vā “appahīno”ti vā. Tasseva puggalassa kāmadhātuyā dvīsu vedanāsu tassa tattha vicikicchānusayo ca appahīno kāmarāgānusayo ca appahīno. </div>
</div>
<div class="q" id="p_34Y7_2186"> <div class="p">
<span class="pN">2186</span>»  Yassa yattha kāmarāgānusayo appahīno tassa tattha bhavarāgānusayo appahīnoti? </div>
</div>
<div class="q" id="p_34Y7_2187"> <div class="p">
<span class="pN">2187</span>Na vattabbo “pahīno”ti vā “appahīno”ti vā. </div>
</div>
<div class="q" id="p_34Y7_2188"> <div class="p">
<span class="pN">2188</span>«  Yassa vā pana yattha bhavarāgānusayo appahīno tassa tattha kāmarāgānusayo appahīnoti? </div>
</div>
<div class="q" id="p_34Y7_2189"> <div class="p">
<span class="pN">2189</span>Na vattabbo “pahīno”ti vā “appahīno”ti vā. </div>
</div>
<div class="q" id="p_34Y7_2190"> <div class="p">
<span class="pN">2190</span>»  Yassa yattha kāmarāgānusayo appahīno tassa tattha avijjānusayo appahīnoti? Āmantā. </div>
</div>
<div class="q" id="p_34Y7_2191"> <div class="p">
<span class="pN">2191</span>«  Yassa vā pana yattha avijjānusayo appahīno tassa tattha kāmarāgānusayo appahīnoti? </div>
</div>
<div class="q" id="p_34Y7_2192"> <div class="p">
<span class="pN">2192</span>Anāgāmissa dukkhāya vedanāya rūpadhātuyā arūpadhātuyā tassa tattha avijjānusayo appahīno; kāmarāgānusayo na vattabbo “pahīno”ti vā “appahīno”ti vā. Tasseva puggalassa kāmadhātuyā dvīsu vedanāsu tassa tattha avijjānusayo appahīno, no ca tassa tattha kāmarāgānusayo appahīno. Tiṇṇaṁ puggalānaṁ dukkhāya vedanāya rūpadhātuyā arūpadhātuyā tesaṁ tattha avijjānusayo appahīno; kāmarāgānusayo na vattabbo “pahīno”ti vā “appahīno”ti vā. Tesaññeva puggalānaṁ kāmadhātuyā dvīsu vedanāsu tesaṁ tattha avijjānusayo ca appahīno kāmarāgānusayo ca appahīno. </div>
</div>
<div class="q" id="p_34Y7_2193"> <div class="divNumber">320.</div> <div class="p">
<span class="pN">2193</span>»  Yassa yattha paṭighānusayo appahīno tassa tattha mānānusayo appahīnoti? </div>
</div>
<div class="q" id="p_34Y7_2194"> <div class="p">
<span class="pN">2194</span>Na vattabbo “pahīno”ti vā “appahīno”ti vā. </div>
</div>
<div class="q" id="p_34Y7_2195"> <div class="p">
<span class="pN">2195</span>«  Yassa vā pana yattha mānānusayo appahīno tassa tattha paṭighānusayo appahīnoti? </div>
</div>
<div class="q" id="p_34Y7_2196"> <div class="p">
<span class="pN">2196</span>Na vattabbo “pahīno”ti vā “appahīno”ti vā. </div>
</div>
<div class="q" id="p_34Y7_2197"> <div class="p">
<span class="pN">2197</span>»  Yassa yattha paṭighānusayo appahīno tassa tattha diṭṭhānusayo…pe…  vicikicchānusayo appahīnoti? </div>
</div>
<div class="q" id="p_34Y7_2198"> <div class="p">
<span class="pN">2198</span>Dvinnaṁ puggalānaṁ dukkhāya vedanāya tesaṁ tattha paṭighānusayo appahīno, no ca tesaṁ tattha vicikicchānusayo appahīno. Puthujjanassa dukkhāya vedanāya tassa tattha paṭighānusayo ca appahīno vicikicchānusayo ca appahīno. </div>
</div>
<div class="q" id="p_34Y7_2199"> <div class="p">
<span class="pN">2199</span>«  Yassa vā pana yattha vicikicchānusayo appahīno tassa tattha paṭighānusayo appahīnoti? </div>
</div>
<div class="q" id="p_34Y7_2200"> <div class="p">
<span class="pN">2200</span>Puthujjanassa kāmadhātuyā dvīsu vedanāsu rūpadhātuyā arūpadhātuyā tassa tattha vicikicchānusayo appahīno; paṭighānusayo na vattabbo “pahīno”ti vā “appahīno”ti vā. Tasseva puggalassa dukkhāya vedanāya tassa tattha vicikicchānusayo ca appahīno paṭighānusayo ca appahīno. </div>
</div>
<div class="q" id="p_34Y7_2201"> <div class="p">
<span class="pN">2201</span>»  Yassa yattha paṭighānusayo appahīno tassa tattha bhavarāgānusayo appahīnoti? </div>
</div>
<div class="q" id="p_34Y7_2202"> <div class="p">
<span class="pN">2202</span>Na vattabbo “pahīno”ti vā “appahīno”ti vā. </div>
</div>
<div class="q" id="p_34Y7_2203"> <div class="p">
<span class="pN">2203</span>«  Yassa vā pana yattha bhavarāgānusayo appahīno tassa tattha paṭighānusayo appahīnoti? </div>
</div>
<div class="q" id="p_34Y7_2204"> <div class="p">
<span class="pN">2204</span>Na vattabbo “pahīno”ti vā “appahīno”ti vā. </div>
</div>
<div class="q" id="p_34Y7_2205"> <div class="p">
<span class="pN">2205</span>»  Yassa yattha paṭighānusayo appahīno tassa tattha avijjānusayo appahīnoti? Āmantā. </div>
</div>
<div class="q" id="p_34Y7_2206"> <div class="p">
<span class="pN">2206</span>«  Yassa vā pana yattha avijjānusayo appahīno tassa tattha paṭighānusayo appahīnoti? </div>
</div>
<div class="q" id="p_34Y7_2207"> <div class="p">
<span class="pN">2207</span>Anāgāmissa kāmadhātuyā dvīsu vedanāsu rūpadhātuyā arūpadhātuyā tassa tattha avijjānusayo appahīno; paṭighānusayo na vattabbo “pahīno”ti vā “appahīno”ti vā. Tasseva puggalassa dukkhāya vedanāya tassa tattha avijjānusayo appahīno, no ca tassa tattha paṭighānusayo appahīno. Tiṇṇaṁ puggalānaṁ kāmadhātuyā dvīsu vedanāsu rūpadhātuyā arūpadhātuyā tesaṁ tattha avijjānusayo appahīno; paṭighānusayo na vattabbo “pahīno”ti vā “appahīno”ti vā. Tesaññeva puggalānaṁ dukkhāya vedanāya tesaṁ tattha avijjānusayo ca appahīno paṭighānusayo ca appahīno. </div>
</div>
<div class="q" id="p_34Y7_2208"> <div class="divNumber">321.</div> <div class="p">
<span class="pN">2208</span>»  Yassa yattha mānānusayo appahīno tassa tattha diṭṭhānusayo…pe…  vicikicchānusayo appahīnoti? </div>
</div>
<div class="q" id="p_34Y7_2209"> <div class="p">
<span class="pN">2209</span>Tiṇṇaṁ puggalānaṁ kāmadhātuyā dvīsu vedanāsu rūpadhātuyā arūpadhātuyā tesaṁ tattha mānānusayo appahīno, no ca tesaṁ tattha vicikicchānusayo appahīno. Puthujjanassa kāmadhātuyā dvīsu vedanāsu rūpadhātuyā arūpadhātuyā tassa tattha mānānusayo ca appahīno vicikicchānusayo ca appahīno. </div>
</div>
<div class="q" id="p_34Y7_2210"> <div class="p">
<span class="pN">2210</span>«  Yassa vā pana yattha vicikicchānusayo appahīno tassa tattha mānānusayo appahīnoti? </div>
</div>
<div class="q" id="p_34Y7_2211"> <div class="p">
<span class="pN">2211</span>Puthujjanassa dukkhāya vedanāya tassa tattha vicikicchānusayo appahīno; mānānusayo na vattabbo “pahīno”ti vā “appahīno”ti vā. Tasseva puggalassa kāmadhātuyā dvīsu vedanāsu rūpadhātuyā arūpadhātuyā tassa tattha vicikicchānusayo ca appahīno mānānusayo ca appahīno. </div>
</div>
<div class="q" id="p_34Y7_2212"> <div class="p">
<span class="pN">2212</span>»  Yassa yattha mānānusayo appahīno tassa tattha bhavarāgānusayo appahīnoti? </div>
</div>
<div class="q" id="p_34Y7_2213"> <div class="p">
<span class="pN">2213</span>Catunnaṁ puggalānaṁ kāmadhātuyā dvīsu vedanāsu tesaṁ tattha mānānusayo appahīno; bhavarāgānusayo na vattabbo “pahīno”ti vā “appahīno”ti vā. Tesaññeva puggalānaṁ rūpadhātuyā arūpadhātuyā tesaṁ tattha mānānusayo ca appahīno bhavarāgānusayo ca appahīno. </div>
</div>
<div class="q" id="p_34Y7_2214"> <div class="p">
<span class="pN">2214</span>«  Yassa vā pana yattha bhavarāgānusayo appahīno tassa tattha mānānusayo appahīnoti? Āmantā. </div>
</div>
<div class="q" id="p_34Y7_2215"> <div class="p">
<span class="pN">2215</span>»  Yassa yattha mānānusayo appahīno tassa tattha avijjānusayo appahīnoti? Āmantā. </div>
</div>
<div class="q" id="p_34Y7_2216"> <div class="p">
<span class="pN">2216</span>«  Yassa vā pana yattha avijjānusayo appahīno tassa tattha mānānusayo appahīnoti? </div>
</div>
<div class="q" id="p_34Y7_2217"> <div class="p">
<span class="pN">2217</span>Catunnaṁ puggalānaṁ dukkhāya vedanāya tesaṁ tattha avijjānusayo appahīno; mānānusayo na vattabbo “pahīno”ti vā “appahīno”ti vā. Tesaññeva puggalānaṁ kāmadhātuyā dvīsu vedanāsu rūpadhātuyā arūpadhātuyā tesaṁ tattha avijjānusayo ca appahīno mānānusayo ca appahīno. </div>
</div>
<div class="q" id="p_34Y7_2218"> <div class="divNumber">322.</div> <div class="p">
<span class="pN">2218</span>»  Yassa yattha diṭṭhānusayo appahīno tassa tattha vicikicchānusayo appahīnoti? Āmantā. </div>
</div>
<div class="q" id="p_34Y7_2219"> <div class="p">
<span class="pN">2219</span>«  Yassa vā pana yattha vicikicchānusayo appahīno tassa tattha diṭṭhānusayo appahīnoti? Āmantā…pe… . </div>
</div>
<div class="q" id="p_34Y7_2220"> <div class="divNumber">323.</div> <div class="p">
<span class="pN">2220</span>»  Yassa yattha vicikicchānusayo appahīno tassa tattha bhavarāgānusayo appahīnoti? </div>
</div>
<div class="q" id="p_34Y7_2221"> <div class="p">
<span class="pN">2221</span>Puthujjanassa kāmadhātuyā tīsu vedanāsu tassa tattha vicikicchānusayo appahīno; bhavarāgānusayo na vattabbo “pahīno”ti vā “appahīno”ti vā. Tasseva puggalassa rūpadhātuyā arūpadhātuyā tassa tattha vicikicchānusayo ca appahīno bhavarāgānusayo ca appahīno. </div>
</div>
<div class="q" id="p_34Y7_2222"> <div class="p">
<span class="pN">2222</span>«  Yassa vā pana yattha bhavarāgānusayo appahīno tassa tattha vicikicchānusayo appahīnoti? </div>
</div>
<div class="q" id="p_34Y7_2223"> <div class="p">
<span class="pN">2223</span>Tiṇṇaṁ puggalānaṁ rūpadhātuyā arūpadhātuyā tesaṁ tattha bhavarāgānusayo appahīno, no ca tesaṁ tattha vicikicchānusayo appahīno. Puthujjanassa rūpadhātuyā arūpadhātuyā tassa tattha bhavarāgānusayo ca appahīno vicikicchānusayo ca appahīno. </div>
</div>
<div class="q" id="p_34Y7_2224"> <div class="p">
<span class="pN">2224</span>»  Yassa yattha vicikicchānusayo appahīno tassa tattha avijjānusayo appahīnoti? Āmantā. </div>
</div>
<div class="q" id="p_34Y7_2225"> <div class="p">
<span class="pN">2225</span>«  Yassa vā pana yattha avijjānusayo appahīno tassa tattha vicikicchānusayo appahīnoti? </div>
</div>
<div class="q" id="p_34Y7_2226"> <div class="p">
<span class="pN">2226</span>Tiṇṇaṁ puggalānaṁ kāmadhātuyā tīsu vedanāsu rūpadhātuyā arūpadhātuyā tesaṁ tattha avijjānusayo appahīno, no ca tesaṁ tattha vicikicchānusayo appahīno. Puthujjanassa kāmadhātuyā tīsu vedanāsu rūpadhātuyā arūpadhātuyā tassa tattha avijjānusayo ca appahīno vicikicchānusayo ca appahīno. </div>
</div>
<div class="q" id="p_34Y7_2227"> <div class="divNumber">324.</div> <div class="p">
<span class="pN">2227</span>»  Yassa yattha bhavarāgānusayo appahīno tassa tattha avijjānusayo appahīnoti? Āmantā. </div>
</div>
<div class="q" id="p_34Y7_2228"> <div class="p">
<span class="pN">2228</span>«  Yassa vā pana yattha avijjānusayo appahīno tassa tattha bhavarāgānusayo appahīnoti? </div>
</div>
<div class="q" id="p_34Y7_2229"> <div class="p">
<span class="pN">2229</span>Catunnaṁ puggalānaṁ kāmadhātuyā tīsu vedanāsu tesaṁ tattha avijjānusayo appahīno; bhavarāgānusayo na vattabbo “pahīno”ti vā “appahīno”ti vā. Tesaññeva puggalānaṁ rūpadhātuyā arūpadhātuyā tesaṁ tattha avijjānusayo ca appahīno bhavarāgānusayo ca appahīno. (Ekamūlakaṁ.) </div>
</div>
<div class="q" id="p_34Y7_2230"> <div class="divNumber">325.</div> <div class="p">
<span class="pN">2230</span>»  Yassa yattha kāmarāgānusayo ca paṭighānusayo ca appahīnā tassa tattha mānānusayo appahīnoti? Natthi. </div>
</div>
<div class="q" id="p_34Y7_2231"> <div class="p">
<span class="pN">2231</span>«  Yassa vā pana yattha mānānusayo appahīno tassa tattha kāmarāgānusayo ca paṭighānusayo ca appahīnāti? </div>
</div>
<div class="q" id="p_34Y7_2232"> <div class="p">
<span class="pN">2232</span>Anāgāmissa rūpadhātuyā arūpadhātuyā tassa tattha mānānusayo appahīno; kāmarāgānusayo ca paṭighānusayo ca na vattabbā “pahīnā”ti vā “appahīnā”ti vā. Tasseva puggalassa kāmadhātuyā dvīsu vedanāsu tassa tattha mānānusayo appahīno, no ca tassa tattha kāmarāgānusayo appahīno; paṭighānusayo na vattabbo “pahīno”ti vā “appahīno”ti vā. Tiṇṇaṁ puggalānaṁ rūpadhātuyā arūpadhātuyā tesaṁ tattha mānānusayo appahīno; kāmarāgānusayo ca paṭighānusayo ca na vattabbā “pahīnā”ti vā “appahīnā”ti vā. Tesaññeva puggalānaṁ kāmadhātuyā dvīsu vedanāsu tesaṁ tattha mānānusayo ca kāmarāgānusayo ca appahīnā; paṭighānusayo na vattabbo “pahīno”ti vā “appahīno”ti vā. </div>
</div>
<div class="q" id="p_34Y7_2233"> <div class="p">
<span class="pN">2233</span>»  Yassa yattha kāmarāgānusayo ca paṭighānusayo ca appahīnā tassa tattha diṭṭhānusayo…pe…  vicikicchānusayo appahīnoti? Natthi. </div>
</div>
<div class="q" id="p_34Y7_2234"> <div class="p">
<span class="pN">2234</span>«  Yassa vā pana yattha vicikicchānusayo appahīno tassa tattha kāmarāgānusayo ca paṭighānusayo ca appahīnāti? </div>
</div>
<div class="q" id="p_34Y7_2235"> <div class="p">
<span class="pN">2235</span>Puthujjanassa rūpadhātuyā arūpadhātuyā tassa tattha vicikicchānusayo appahīno; kāmarāgānusayo ca paṭighānusayo ca na vattabbā “pahīnā”ti vā “appahīnā”ti vā. Tasseva puggalassa kāmadhātuyā dvīsu vedanāsu tassa tattha vicikicchānusayo ca kāmarāgānusayo ca appahīnā; paṭighānusayo na vattabbo “pahīno”ti vā “appahīno”ti vā. Tasseva puggalassa dukkhāya vedanāya tassa tattha vicikicchānusayo ca paṭighānusayo ca appahīnā; kāmarāgānusayo na vattabbo “pahīno”ti vā “appahīno”ti vā. </div>
</div>
<div class="q" id="p_34Y7_2236"> <div class="p">
<span class="pN">2236</span>»  Yassa yattha kāmarāgānusayo ca paṭighānusayo ca appahīnā tassa tattha bhavarāgānusayo appahīnoti? Natthi. </div>
</div>
<div class="q" id="p_34Y7_2237"> <div class="p">
<span class="pN">2237</span>«  Yassa vā pana yattha bhavarāgānusayo appahīno tassa tattha kāmarāgānusayo ca paṭighānusayo ca appahīnāti? </div>
</div>
<div class="q" id="p_34Y7_2238"> <div class="p">
<span class="pN">2238</span>Na vattabbā “pahīnā”ti vā “appahīnā”ti vā. </div>
</div>
<div class="q" id="p_34Y7_2239"> <div class="p">
<span class="pN">2239</span>»  Yassa yattha kāmarāgānusayo ca paṭighānusayo ca appahīnā tassa tattha avijjānusayo appahīnoti? Natthi. </div>
</div>
<div class="q" id="p_34Y7_2240"> <div class="p">
<span class="pN">2240</span>«  Yassa vā pana yattha avijjānusayo appahīno tassa tattha kāmarāgānusayo ca paṭighānusayo ca appahīnāti? </div>
</div>
<div class="q" id="p_34Y7_2241"> <div class="p">
<span class="pN">2241</span>Anāgāmissa rūpadhātuyā arūpadhātuyā tassa tattha avijjānusayo appahīno; kāmarāgānusayo ca paṭighānusayo ca na vattabbā “pahīnā”ti vā “appahīnā”ti vā. Tasseva puggalassa kāmadhātuyā dvīsu vedanāsu tassa tattha avijjānusayo appahīno, no ca tassa tattha kāmarāgānusayo appahīno. Paṭighānusayo na vattabbo “pahīno”ti vā “appahīno”ti vā. Tasseva puggalassa dukkhāya vedanāya tassa tattha avijjānusayo appahīno, no ca tassa tattha paṭighānusayo appahīno; kāmarāgānusayo na vattabbo “pahīno”ti vā “appahīno”ti vā. Tiṇṇaṁ puggalānaṁ rūpadhātuyā arūpadhātuyā tesaṁ tattha avijjānusayo appahīno; kāmarāgānusayo ca paṭighānusayo ca na vattabbā “pahīnā”ti vā “appahīnā”ti vā. Tesaññeva puggalānaṁ kāmadhātuyā dvīsu vedanāsu tesaṁ tattha avijjānusayo ca kāmarāgānusayo ca appahīnā; paṭighānusayo na vattabbo “pahīno”ti vā “appahīno”ti vā. Tesaññeva puggalānaṁ dukkhāya vedanāya tesaṁ tattha avijjānusayo ca paṭighānusayo ca appahīnā; kāmarāgānusayo na vattabbo “pahīno”ti vā “appahīno”ti vā. (Dukamūlakaṁ.) </div>
</div>
<div class="q" id="p_34Y7_2242"> <div class="divNumber">326.</div> <div class="p">
<span class="pN">2242</span>»  Yassa yattha kāmarāgānusayo ca paṭighānusayo ca mānānusayo ca appahīnā tassa tattha diṭṭhānusayo…pe…  vicikicchānusayo appahīnoti? Natthi. </div>
</div>
<div class="q" id="p_34Y7_2243"> <div class="p">
<span class="pN">2243</span>«  Yassa vā pana yattha vicikicchānusayo appahīno tassa tattha kāmarāgānusayo ca paṭighānusayo ca mānānusayo ca appahīnāti? </div>
</div>
<div class="q" id="p_34Y7_2244"> <div class="p">
<span class="pN">2244</span>Puthujjanassa rūpadhātuyā arūpadhātuyā tassa tattha vicikicchānusayo ca mānānusayo ca appahīnā; kāmarāgānusayo ca paṭighānusayo ca na vattabbā “pahīnā”ti vā “appahīnā”ti vā. Tasseva puggalassa kāmadhātuyā dvīsu vedanāsu tassa tattha vicikicchānusayo ca kāmarāgānusayo ca mānānusayo ca appahīnā; paṭighānusayo na vattabbo “pahīno”ti vā “appahīno”ti vā. Tasseva puggalassa dukkhāya vedanāya tassa tattha vicikicchānusayo ca paṭighānusayo ca appahīnā; kāmarāgānusayo ca mānānusayo ca na vattabbā “pahīnā”ti vā “appahīnā”ti vā. </div>
</div>
<div class="q" id="p_34Y7_2245"> <div class="p">
<span class="pN">2245</span>»  Yassa yattha kāmarāgānusayo ca paṭighānusayo ca mānānusayo ca appahīnā tassa tattha bhavarāgānusayo appahīnoti? Natthi. </div>
</div>
<div class="q" id="p_34Y7_2246"> <div class="p">
<span class="pN">2246</span>«  Yassa vā pana yattha bhavarāgānusayo appahīno tassa tattha kāmarāgānusayo ca paṭighānusayo ca mānānusayo ca appahīnāti? </div>
</div>
<div class="q" id="p_34Y7_2247"> <div class="p">
<span class="pN">2247</span>Mānānusayo appahīno; kāmarāgānusayo ca paṭighānusayo ca na vattabbā “pahīnā”ti vā “appahīnā”ti vā. </div>
</div>
<div class="q" id="p_34Y7_2248"> <div class="p">
<span class="pN">2248</span>»  Yassa yattha kāmarāgānusayo ca paṭighānusayo ca mānānusayo ca appahīnā tassa tattha avijjānusayo appahīnoti? Natthi. </div>
</div>
<div class="q" id="p_34Y7_2249"> <div class="p">
<span class="pN">2249</span>«  Yassa vā pana yattha avijjānusayo appahīno tassa tattha kāmarāgānusayo ca paṭighānusayo ca mānānusayo ca appahīnāti? </div>
</div>
<div class="q" id="p_34Y7_2250"> <div class="p">
<span class="pN">2250</span>Anāgāmissa rūpadhātuyā arūpadhātuyā tassa tattha avijjānusayo ca mānānusayo ca appahīnā; kāmarāgānusayo ca paṭighānusayo ca na vattabbā “pahīnā”ti vā “appahīnā”ti vā. Tasseva puggalassa kāmadhātuyā dvīsu vedanāsu tassa tattha avijjānusayo ca mānānusayo ca appahīnā, no ca tassa tattha kāmarāgānusayo appahīno; paṭighānusayo na vattabbo “pahīno”ti vā “appahīno”ti vā. Tasseva puggalassa dukkhāya vedanāya tassa tattha avijjānusayo appahīno, no ca tassa tattha paṭighānusayo appahīno; kāmarāgānusayo ca mānānusayo ca na vattabbā “pahīnā”ti vā “appahīnā”ti vā. Tiṇṇaṁ puggalānaṁ rūpadhātuyā arūpadhātuyā tesaṁ tattha avijjānusayo ca mānānusayo ca appahīnā; kāmarāgānusayo ca paṭighānusayo ca na vattabbā “pahīnā”ti vā “appahīnā”ti vā. Tesaññeva puggalānaṁ kāmadhātuyā dvīsu vedanāsu tesaṁ tattha avijjānusayo ca kāmarāgānusayo ca mānānusayo ca appahīnā; paṭighānusayo na vattabbo “pahīno”ti vā “appahīno”ti vā. Tesaññeva puggalānaṁ dukkhāya vedanāya tesaṁ tattha avijjānusayo ca paṭighānusayo ca appahīnā; kāmarāgānusayo ca mānānusayo ca na vattabbā “pahīnā”ti vā “appahīnā”ti vā. (Tikamūlakaṁ.) </div>
</div>
<div class="q" id="p_34Y7_2251"> <div class="divNumber">327.</div> <div class="p">
<span class="pN">2251</span>»  Yassa yattha kāmarāgānusayo ca paṭighānusayo ca mānānusayo ca diṭṭhānusayo ca appahīnā tassa tattha vicikicchānusayo appahīnoti? Natthi. </div>
</div>
<div class="q" id="p_34Y7_2252"> <div class="p">
<span class="pN">2252</span>«  Yassa vā pana yattha vicikicchānusayo appahīno tassa tattha kāmarāgānusayo ca paṭighānusayo ca mānānusayo ca diṭṭhānusayo ca appahīnāti? </div>
</div>
<div class="q" id="p_34Y7_2253"> <div class="p">
<span class="pN">2253</span>Puthujjanassa rūpadhātuyā arūpadhātuyā tassa tattha vicikicchānusayo ca mānānusayo ca diṭṭhānusayo ca appahīnā; kāmarāgānusayo ca paṭighānusayo ca na vattabbā “pahīnā”ti vā “appahīnā”ti vā. Tasseva puggalassa kāmadhātuyā dvīsu vedanāsu tassa tattha vicikicchānusayo ca kāmarāgānusayo ca mānānusayo ca diṭṭhānusayo ca appahīnā; paṭighānusayo na vattabbo “pahīno”ti vā “appahīno”ti vā. Tasseva puggalassa dukkhāya vedanāya tassa tattha vicikicchānusayo ca paṭighānusayo ca diṭṭhānusayo ca appahīnā; kāmarāgānusayo ca mānānusayo ca na vattabbā “pahīnā”ti vā “appahīnā”ti vā…pe… . (Catukkamūlakaṁ.) </div>
</div>
<div class="q" id="p_34Y7_2254"> <div class="divNumber">328.</div> <div class="p">
<span class="pN">2254</span>»  Yassa yattha kāmarāgānusayo ca paṭighānusayo ca mānānusayo ca diṭṭhānusayo ca vicikicchānusayo ca appahīnā tassa tattha bhavarāgānusayo appahīnoti? Natthi. </div>
</div>
<div class="q" id="p_34Y7_2255"> <div class="p">
<span class="pN">2255</span>«  Yassa vā pana yattha bhavarāgānusayo appahīno tassa tattha kāmarāgānusayo ca paṭighānusayo ca mānānusayo ca diṭṭhānusayo ca vicikicchānusayo ca appahīnāti? </div>
</div>
<div class="q" id="p_34Y7_2256"> <div class="p">
<span class="pN">2256</span>Tiṇṇaṁ puggalānaṁ rūpadhātuyā arūpadhātuyā tesaṁ tattha bhavarāgānusayo ca mānānusayo ca appahīnā, no ca tesaṁ tattha diṭṭhānusayo ca vicikicchānusayo ca appahīnā; kāmarāgānusayo ca paṭighānusayo ca na vattabbā “pahīnā”ti vā “appahīnā”ti vā. Puthujjanassa rūpadhātuyā arūpadhātuyā tassa tattha bhavarāgānusayo ca mānānusayo ca diṭṭhānusayo ca vicikicchānusayo ca appahīnā; kāmarāgānusayo ca paṭighānusayo ca na vattabbā “pahīnā”ti vā “appahīnā”ti vā. </div>
</div>
<div class="q" id="p_34Y7_2257"> <div class="p">
<span class="pN">2257</span>»  Yassa yattha kāmarāgānusayo ca paṭighānusayo ca mānānusayo ca diṭṭhānusayo ca vicikicchānusayo ca appahīnā tassa tattha avijjānusayo appahīnoti? Natthi. </div>
</div>
<div class="q" id="p_34Y7_2258"> <div class="p">
<span class="pN">2258</span>«  Yassa vā pana yattha avijjānusayo appahīno tassa tattha kāmarāgānusayo ca paṭighānusayo ca mānānusayo ca diṭṭhānusayo ca vicikicchānusayo ca appahīnāti? </div>
</div>
<div class="q" id="p_34Y7_2259"> <div class="p">
<span class="pN">2259</span>Anāgāmissa rūpadhātuyā arūpadhātuyā tassa tattha avijjānusayo ca mānānusayo ca appahīnā, no ca tassa tattha diṭṭhānusayo ca vicikicchānusayo ca appahīnā; kāmarāgānusayo ca paṭighānusayo ca na vattabbā “pahīnā”ti vā “appahīnā”ti vā. Tasseva puggalassa kāmadhātuyā dvīsu vedanāsu tassa tattha avijjānusayo ca mānānusayo ca appahīnā, no ca tassa tattha kāmarāgānusayo ca diṭṭhānusayo ca vicikicchānusayo ca appahīnā; paṭighānusayo na vattabbo “pahīno”ti vā “appahīno”ti vā. Tasseva puggalassa dukkhāya vedanāya tassa tattha avijjānusayo appahīno, no ca tassa tattha paṭighānusayo ca diṭṭhānusayo ca vicikicchānusayo ca appahīnā; kāmarāgānusayo ca mānānusayo ca na vattabbā “pahīnā”ti vā “appahīnā”ti vā. Dvinnaṁ puggalānaṁ rūpadhātuyā arūpadhātuyā tesaṁ tattha avijjānusayo ca mānānusayo ca appahīnā, no ca tesaṁ tattha diṭṭhānusayo ca vicikicchānusayo ca appahīnā; kāmarāgānusayo ca paṭighānusayo ca na vattabbā “pahīnā”ti vā “appahīnā”ti vā. Tesaññeva puggalānaṁ kāmadhātuyā dvīsu vedanāsu tesaṁ tattha avijjānusayo ca kāmarāgānusayo ca mānānusayo ca appahīnā, no ca tesaṁ tattha diṭṭhānusayo ca vicikicchānusayo ca appahīnā; paṭighānusayo na vattabbo “pahīno”ti vā “appahīno”ti vā. Tesaññeva puggalānaṁ dukkhāya vedanāya tesaṁ tattha avijjānusayo ca paṭighānusayo ca appahīnā, no ca tesaṁ tattha diṭṭhānusayo ca vicikicchānusayo ca appahīnā; kāmarāgānusayo ca mānānusayo ca na vattabbā “pahīnā”ti vā “appahīnā”ti vā. Puthujjanassa rūpadhātuyā arūpadhātuyā tassa tattha avijjānusayo ca mānānusayo ca diṭṭhānusayo ca vicikicchānusayo ca appahīnā; kāmarāgānusayo ca paṭighānusayo ca na vattabbā “pahīnā”ti vā “appahīnā”ti vā. Tasseva puggalassa kāmadhātuyā dvīsu vedanāsu tassa tattha avijjānusayo ca kāmarāgānusayo ca mānānusayo ca diṭṭhānusayo ca vicikicchānusayo ca appahīnā; paṭighānusayo na vattabbo “pahīno”ti vā “appahīno”ti vā. Tasseva puggalassa dukkhāya vedanāya tassa tattha avijjānusayo ca paṭighānusayo ca diṭṭhānusayo ca vicikicchānusayo ca appahīnā; kāmarāgānusayo ca mānānusayo ca na vattabbā “pahīnā”ti vā “appahīnā”ti vā. (Pañcakamūlakaṁ.) </div>
</div>
<div class="q" id="p_34Y7_2260"> <div class="divNumber">329.</div> <div class="p">
<span class="pN">2260</span>»  Yassa yattha kāmarāgānusayo ca paṭighānusayo ca mānānusayo ca diṭṭhānusayo ca vicikicchānusayo ca bhavarāgānusayo ca appahīnā tassa tattha avijjānusayo appahīnoti? Natthi. </div>
</div>
<div class="q" id="p_34Y7_2261"> <div class="p">
<span class="pN">2261</span>«  Yassa vā pana yattha avijjānusayo appahīno tassa tattha kāmarāgānusayo ca paṭighānusayo ca mānānusayo ca diṭṭhānusayo ca vicikicchānusayo ca bhavarāgānusayo ca appahīnāti? </div>
</div>
<div class="q" id="p_34Y7_2262"> <div class="p">
<span class="pN">2262</span>Anāgāmissa rūpadhātuyā arūpadhātuyā tassa tattha avijjānusayo ca mānānusayo ca bhavarāgānusayo ca appahīnā, no ca tassa tattha diṭṭhānusayo ca vicikicchānusayo ca appahīnā; kāmarāgānusayo ca paṭighānusayo ca na vattabbā “pahīnā”ti vā “appahīnā”ti vā. Tasseva puggalassa kāmadhātuyā dvīsu vedanāsu tassa tattha avijjānusayo ca mānānusayo ca appahīnā, no ca tassa tattha kāmarāgānusayo ca diṭṭhānusayo ca vicikicchānusayo ca appahīnā; paṭighānusayo ca bhavarāgānusayo ca na vattabbā “pahīnā”ti vā “appahīnā”ti vā. Tasseva puggalassa dukkhāya vedanāya tassa tattha avijjānusayo appahīno, no ca tassa tattha paṭighānusayo ca diṭṭhānusayo ca vicikicchānusayo ca appahīnā; kāmarāgānusayo ca mānānusayo ca bhavarāgānusayo ca na vattabbā “pahīnā”ti vā “appahīnā”ti vā. Dvinnaṁ puggalānaṁ rūpadhātuyā arūpadhātuyā tesaṁ tattha avijjānusayo ca mānānusayo ca bhavarāgānusayo ca appahīnā, no ca tesaṁ tattha diṭṭhānusayo ca vicikicchānusayo ca appahīnā; kāmarāgānusayo ca paṭighānusayo ca na vattabbā “pahīnā”ti vā “appahīnā”ti vā. Tesaññeva puggalānaṁ kāmadhātuyā dvīsu vedanāsu tesaṁ tattha avijjānusayo ca kāmarāgānusayo ca mānānusayo ca appahīnā, no ca tesaṁ tattha diṭṭhānusayo ca vicikicchānusayo ca appahīnā; paṭighānusayo ca bhavarāgānusayo ca na vattabbā “pahīnā”ti vā “appahīnā”ti vā. Tesaññeva puggalānaṁ dukkhāya vedanāya tesaṁ tattha avijjānusayo ca paṭighānusayo ca appahīnā, no ca tesaṁ tattha diṭṭhānusayo ca vicikicchānusayo ca appahīnā; kāmarāgānusayo ca mānānusayo ca bhavarāgānusayo ca na vattabbā “pahīnā”ti vā “appahīnā”ti vā. Puthujjanassa rūpadhātuyā arūpadhātuyā tassa tattha avijjānusayo ca mānānusayo ca diṭṭhānusayo ca vicikicchānusayo ca bhavarāgānusayo ca appahīnā; kāmarāgānusayo ca paṭighānusayo ca na vattabbā “pahīnā”ti vā “appahīnā”ti vā. Tasseva puggalassa kāmadhātuyā dvīsu vedanāsu tassa tattha avijjānusayo ca kāmarāgānusayo ca mānānusayo ca diṭṭhānusayo ca vicikicchānusayo ca appahīnā; paṭighānusayo ca bhavarāgānusayo ca na vattabbā “pahīnā”ti vā “appahīnā”ti vā. Tasseva puggalassa dukkhāya vedanāya tassa tattha avijjānusayo ca paṭighānusayo ca diṭṭhānusayo ca vicikicchānusayo ca appahīnā; kāmarāgānusayo ca mānānusayo ca bhavarāgānusayo ca na vattabbā “pahīnā”ti vā “appahīnā”ti vā. (Chakkamūlakaṁ.) </div>
</div>
<div class="CENTER" id="p_34Y7_2263">
<span class="pN">2263</span>Pahīnavāre paṭilomaṁ.<br> Pahīnavāro.</div>
</html>

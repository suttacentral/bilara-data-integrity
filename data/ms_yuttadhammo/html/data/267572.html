<html>
<div class="i">44.8 Harītakadāyakattheraapadāna</div>
<div class="h">Ekavihārivagga</div>
<div class="h">Harītakadāyakattheraapadāna</div>
<div class="q" id="p_20Ap1_5737"> <div class="divNumber">60.</div> <div class="p"> <table class="singleColumn"> <tr> <td> <div class="pN">5737</div> <div class="G">“Harītakaṁ āmalakaṁ,</div> </td> </tr> <tr> <td> <div class="G">ambajambuvibhītakaṁ;</div> </td> </tr> <tr> <td> <div class="G">Kolaṁ bhallātakaṁ billaṁ,</div> </td> </tr> <tr> <td> <div class="G">sayameva harāmahaṁ.</div> </td> </tr> </table> </div>
</div>
<div class="q" id="p_20Ap1_5738"> <div class="divNumber">61.</div> <div class="p"> <table class="singleColumn"> <tr> <td> <div class="pN">5738</div> <div class="G">Disvāna pabbhāragataṁ,</div> </td> </tr> <tr> <td> <div class="G">jhāyiṁ jhānarataṁ muniṁ;</div> </td> </tr> <tr> <td> <div class="G">Ābādhena āpīḷentaṁ,</div> </td> </tr> <tr> <td> <div class="G">adutīyaṁ mahāmuniṁ.</div> </td> </tr> </table> </div>
</div>
<div class="q" id="p_20Ap1_5739"> <div class="divNumber">62.</div> <div class="p"> <table class="singleColumn"> <tr> <td> <div class="pN">5739</div> <div class="G">Harītakaṁ gahetvāna,</div> </td> </tr> <tr> <td> <div class="G">sayambhussa adāsahaṁ;</div> </td> </tr> <tr> <td> <div class="G">Khādamattamhi bhesajje,</div> </td> </tr> <tr> <td> <div class="G">byādhi passambhi tāvade.</div> </td> </tr> </table> </div>
</div>
<div class="q" id="p_20Ap1_5740"> <div class="divNumber">63.</div> <div class="p"> <table class="singleColumn"> <tr> <td> <div class="pN">5740</div> <div class="G">Pahīnadaratho buddho,</div> </td> </tr> <tr> <td> <div class="G">anumodamakāsi me;</div> </td> </tr> <tr> <td> <div class="G">‘Bhesajjadāneniminā,</div> </td> </tr> <tr> <td> <div class="G">byādhivūpasamena ca.</div> </td> </tr> </table> </div>
</div>
<div class="q" id="p_20Ap1_5741"> <div class="divNumber">64.</div> <div class="p"> <table class="singleColumn"> <tr> <td> <div class="pN">5741</div> <div class="G">Devabhūto manusso vā,</div> </td> </tr> <tr> <td> <div class="G">jāto vā aññajātiyā;</div> </td> </tr> <tr> <td> <div class="G">Sabbattha sukhito hotu,</div> </td> </tr> <tr> <td> <div class="G">mā ca te byādhimāgamā’.</div> </td> </tr> </table> </div>
</div>
<div class="q" id="p_20Ap1_5742"> <div class="divNumber">65.</div> <div class="p"> <table class="singleColumn"> <tr> <td> <div class="pN">5742</div> <div class="G">Idaṁ vatvāna sambuddho,</div> </td> </tr> <tr> <td> <div class="G">sayambhū aparājito;</div> </td> </tr> <tr> <td> <div class="G">Nabhaṁ abbhuggamī dhīro,</div> </td> </tr> <tr> <td> <div class="G">haṁsarājāva ambare.</div> </td> </tr> </table> </div>
</div>
<div class="q" id="p_20Ap1_5743"> <div class="divNumber">66.</div> <div class="p"> <table class="singleColumn"> <tr> <td> <div class="pN">5743</div> <div class="G">Yato harītakaṁ dinnaṁ,</div> </td> </tr> <tr> <td> <div class="G">sayambhussa mahesino;</div> </td> </tr> <tr> <td> <div class="G">Imaṁ jātiṁ upādāya,</div> </td> </tr> <tr> <td> <div class="G">byādhi me nupapajjatha.</div> </td> </tr> </table> </div>
</div>
<div class="q" id="p_20Ap1_5744"> <div class="divNumber">67.</div> <div class="p"> <table class="singleColumn"> <tr> <td> <div class="pN">5744</div> <div class="G">Ayaṁ pacchimako mayhaṁ,</div> </td> </tr> <tr> <td> <div class="G">carimo vattate bhavo;</div> </td> </tr> <tr> <td> <div class="G">Tisso vijjā sacchikatā,</div> </td> </tr> <tr> <td> <div class="G">kataṁ buddhassa sāsanaṁ.</div> </td> </tr> </table> </div>
</div>
<div class="q" id="p_20Ap1_5745"> <div class="divNumber">68.</div> <div class="p"> <table class="singleColumn"> <tr> <td> <div class="pN">5745</div> <div class="G">Catunnavutito kappe,</div> </td> </tr> <tr> <td> <div class="G">bhesajjamadadiṁ tadā;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">bhesajjassa idaṁ phalaṁ.</div> </td> </tr> </table> </div>
</div>
<div class="q" id="p_20Ap1_5746"> <div class="divNumber">69.</div> <div class="p"> <table class="singleColumn"> <tr> <td> <div class="pN">5746</div> <div class="G">Kilesā jhāpitā mayhaṁ,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">viharāmi anāsavo.</div> </td> </tr> </table> </div>
</div>
<div class="q" id="p_20Ap1_5747"> <div class="divNumber">70.</div> <div class="p"> <table class="singleColumn"> <tr> <td> <div class="pN">5747</div> <div class="G">Svāgataṁ vata me āsi,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṁ buddhassa sāsanaṁ.</div> </td> </tr> </table> </div>
</div>
<div class="q" id="p_20Ap1_5748"> <div class="divNumber">71.</div> <div class="p"> <table class="singleColumn"> <tr> <td> <div class="pN">5748</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_5749"> <div class="p">
<span class="pN">5749</span>Itthaṁ sudaṁ āyasmā harītakadāyako thero imā gāthāyo abhāsitthāti. </div>
</div>
<div class="CENTER" id="p_20Ap1_5750">
<span class="pN">5750</span>Harītakadāyakattherassāpadānaṁ aṭṭhamaṁ.</div>
</html>

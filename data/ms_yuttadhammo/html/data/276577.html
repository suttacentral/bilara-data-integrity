<html>
<div class="i">1.7.5.6 Avagaṇḍakārakasikkhāpada</div>
<div class="h">
Mahāvibhaṅga
</div>
<div class="h">
Sekhiyakaṇḍa
</div>
<div class="h">
Kabaḷavagga
</div>
<div class="h">
Avagaṇḍakārakasikkhāpada
</div>
<div class="q" id="p_2V_1914">
<div class="divNumber">
622.
</div>
<div class="p">
<span class="pN">1914</span>Tena samayena buddho bhagavā sāvatthiyaṁ viharati jetavane anāthapiṇḍikassa ārāme. Tena kho pana samayena chabbaggiyā bhikkhū avagaṇḍakārakaṁ bhuñjanti…pe… .
</div>
</div>
<div class="q" id="p_2V_1915">
<div class="p">
<span class="pN">1915</span><span class="bold">“Na avagaṇḍakārakaṁ bhuñjissāmīti sikkhā</span> <span class="bold">karaṇīyā”</span>ti. (<span class="italic">46</span>:<span class="bold">191</span>)
</div>
</div>
<div class="q" id="p_2V_1916">
<div class="p">
<span class="pN">1916</span>Na avagaṇḍakārakaṁ bhuñjitabbaṁ. Yo anādariyaṁ paṭicca ekato vā ubhato vā gaṇḍaṁ katvā bhuñjati, āpatti dukkaṭassa.
</div>
</div>
<div class="q" id="p_2V_1917">
<div class="p">
<span class="pN">1917</span>Anāpatti— asañcicca, assatiyā, ajānantassa, gilānassa, phalāphale, āpadāsu, ummattakassa, ādikammikassāti.
</div>
</div>
<div class="CENTER" id="p_2V_1918">
<span class="pN">1918</span>Chaṭṭhasikkhāpadaṁ niṭṭhitaṁ.
</div>
</html>

<html>
<div class="i"> Naadhipati</div>
<div class="h">Ācayagāmittika</div>
<div class="h">Paccayavāra</div>
<div class="h">Paccayapaccanīya</div>
<div class="h">Vibhaṅgavāra</div>
<div class="h">Naadhipati</div>
<div class="q" id="p_37P1_1507"> <div class="divNumber">28.</div> <div class="p">
<span class="pN">1507</span>Ācayagāmiṁ dhammaṁ paccayā ācayagāmī dhammo uppajjati naadhipatipaccayā… tīṇi. </div>
</div>
<div class="q" id="p_37P1_1508"> <div class="p">
<span class="pN">1508</span>Apacayagāmiṁ dhammaṁ paccayā apacayagāmī dhammo uppajjati naadhipatipaccayā— apacayagāmī khandhe paccayā apacayagāmī adhipati. (1) </div>
</div>
<div class="q" id="p_37P1_1509"> <div class="p">
<span class="pN">1509</span>Nevācayagāmināpacayagāmiṁ dhammaṁ paccayā nevācayagāmināpacayagāmī dhammo uppajjati naadhipatipaccayā…pe… asaññasattānaṁ…pe… cakkhāyatanaṁ paccayā cakkhuviññāṇaṁ…pe… kāyāyatanaṁ paccayā kāyaviññāṇaṁ. Vatthuṁ paccayā nevācayagāmināpacayagāmī khandhā. (1) </div>
</div>
<div class="q" id="p_37P1_1510"> <div class="p">
<span class="pN">1510</span>Nevācayagāmināpacayagāmiṁ dhammaṁ paccayā ācayagāmī dhammo uppajjati naadhipatipaccayā— vatthuṁ paccayā ācayagāmī khandhā. (2) </div>
</div>
<div class="q" id="p_37P1_1511"> <div class="p">
<span class="pN">1511</span>Nevācayagāmināpacayagāmiṁ dhammaṁ paccayā apacayagāmī dhammo uppajjati naadhipatipaccayā— vatthuṁ paccayā apacayagāmī adhipati. (3) </div>
</div>
<div class="q" id="p_37P1_1512"> <div class="p">
<span class="pN">1512</span>Nevācayagāmināpacayagāmiṁ dhammaṁ paccayā ācayagāmī ca nevācayagāmināpacayagāmī ca dhammā uppajjanti naadhipatipaccayā— vatthuṁ paccayā ācayagāmī khandhā, mahābhūte paccayā cittasamuṭṭhānaṁ rūpaṁ. (4) </div>
</div>
<div class="q" id="p_37P1_1513"> <div class="divNumber">29.</div> <div class="p">
<span class="pN">1513</span>Ācayagāmiñca nevācayagāmināpacayagāmiñca dhammaṁ paccayā ācayagāmī dhammo uppajjati naadhipatipaccayā— ācayagāmiṁ ekaṁ khandhañca vatthuñca paccayā tayo khandhā…pe… dve khandhe…pe…. (1) </div>
</div>
<div class="q" id="p_37P1_1514"> <div class="p">
<span class="pN">1514</span>Ācayagāmiñca nevācayagāmināpacayagāmiñca dhammaṁ paccayā nevācayagāmināpacayagāmī dhammo uppajjati naadhipatipaccayā— ācayagāmī khandhe ca mahābhūte ca paccayā cittasamuṭṭhānaṁ rūpaṁ. (2) </div>
</div>
<div class="q" id="p_37P1_1515"> <div class="p">
<span class="pN">1515</span>Ācayagāmiñca nevācayagāmināpacayagāmiñca dhammaṁ paccayā ācayagāmī ca nevācayagāmināpacayagāmī ca dhammā uppajjanti naadhipatipaccayā— ācayagāmiṁ ekaṁ khandhañca vatthuñca paccayā tayo khandhā…pe… dve khandhe…pe… ācayagāmī khandhe ca mahābhūte ca paccayā cittasamuṭṭhānaṁ rūpaṁ. (3) </div>
</div>
<div class="q" id="p_37P1_1516"> <div class="p">
<span class="pN">1516</span>Apacayagāmiñca nevācayagāmināpacayagāmiñca dhammaṁ paccayā apacayagāmī dhammo uppajjati naadhipatipaccayā— apacayagāmī khandhe ca vatthuñca paccayā apacayagāmī adhipati. (1) </div>
</div>
</html>

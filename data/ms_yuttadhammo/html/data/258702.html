<html>
<div class="i">5.1--7 Paṭiccādivāra</div>
<div class="h">Hetuhetusampayuttaduka</div>
<div class="h">Paṭiccādivāra</div>
<div class="q" id="p_40P14_23"> <div class="divNumber">7.</div> <div class="p">
<span class="pN">23</span>Hetuñceva hetusampayuttañca dhammaṁ paṭicca nahetu ceva nahetuvippayutto ca dhammo uppajjati hetupaccayā. Hetuñceva hetusampayuttañca dhammaṁ paṭicca nahetuvippayutto ceva nanahetu ca dhammo uppajjati hetupaccayā. Hetuñceva hetusampayuttañca dhammaṁ paṭicca nahetu ceva nahetuvippayutto ca nahetuvippayutto ceva nanahetu ca dhammā uppajjanti hetupaccayā. (3) </div>
</div>
<div class="q" id="p_40P14_24"> <div class="p">
<span class="pN">24</span>Hetusampayuttañceva na ca hetuṁ dhammaṁ paṭicca nahetuvippayutto ceva nanahetu ca dhammo uppajjati hetupaccayā. Hetusampayuttañceva na ca hetuṁ dhammaṁ paṭicca nahetu ceva nahetuvippayutto ca dhammo uppajjati hetupaccayā. Hetusampayuttañceva na ca hetuṁ dhammaṁ paṭicca nahetu ceva nahetuvippayutto ca nahetuvippayutto ceva nanahetu ca dhammā uppajjanti hetupaccayā. (3) </div>
</div>
<div class="q" id="p_40P14_25"> <div class="p">
<span class="pN">25</span>Hetuñceva hetusampayuttañca hetusampayuttañceva na ca hetuñca dhammaṁ paṭicca nahetu ceva nahetuvippayutto ca dhammo uppajjati hetupaccayā. Hetuñceva hetusampayuttañca hetusampayuttañceva na ca hetuñca dhammaṁ paṭicca nahetuvippayutto ceva nanahetu dhammo ca uppajjati hetupaccayā. Hetuñceva hetusampayuttañca hetusampayuttañceva na ca hetuñca dhammaṁ paṭicca nahetu ceva nahetuvippayutto ca nahetuvippayutto ceva nanahetu ca dhammā uppajjanti hetupaccayā. (3) (Saṁkhittaṁ.) </div>
</div>
<div class="q" id="p_40P14_26"> <div class="p">
<span class="pN">26</span>Hetuyā nava…pe…  avigate nava. (Sahajātavārampi…pe…  pañhāvārampi vitthāretabbaṁ.) </div>
</div>
</html>

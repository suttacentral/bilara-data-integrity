<html>
<div class="i">6.1.4 Samphassasutta</div>
<div class="h">Kilesasaṁyutta</div>
<div class="h">Kilesavagga</div>
<div class="h">Samphassasutta</div>
<div class="q" id="p_13S3_1099"> <div class="divNumber">325.</div> <div class="p">
<span class="pN">1099</span>Sāvatthinidānaṁ. “Yo, bhikkhave, cakkhusamphassasmiṁ chandarāgo, cittasseso upakkileso. Yo sotasamphassasmiṁ…  yo ghānasamphassasmiṁ…  yo jivhāsamphassasmiṁ…  yo kāyasamphassasmiṁ…  yo manosamphassasmiṁ chandarāgo, cittasseso upakkileso. Yato kho, bhikkhave, bhikkhuno…pe…  abhiññā sacchikaraṇīyesu dhammesū”ti. </div>
</div>
<div class="CENTER" id="p_13S3_1100">
<span class="pN">1100</span>Catutthaṁ.</div>
</html>

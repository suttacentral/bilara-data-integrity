<html>
<div class="i"> Hetu</div>
<div class="h">Saññojanagocchaka</div>
<div class="h">Saññojanasaññojaniyaduka</div>
<div class="h">Paṭiccādivāra</div>
<div class="h">Paccayānulomādi</div>
<div class="h">Vibhaṅgavāra</div>
<div class="h">Hetu</div>
<div class="q" id="p_38P2_1559"> <div class="divNumber">97.</div> <div class="p">
<span class="pN">1559</span>Saññojanañceva saññojaniyañca dhammaṁ paṭicca saññojano ceva saññojaniyo ca dhammā uppajjanti hetupaccayā—  kāmarāgasaññojanaṁ paṭicca diṭṭhisaññojanaṁ avijjāsaññojanaṁ. (Cakkaṁ.) (1) </div>
</div>
<div class="q" id="p_38P2_1560"> <div class="p">
<span class="pN">1560</span>Saññojanañceva saññojaniyañca dhammaṁ paṭicca saññojaniyo ceva no ca saññojano dhammo uppajjati hetupaccayā—  saññojane paṭicca sampayuttakā khandhā cittasamuṭṭhānañca rūpaṁ. (2) </div>
</div>
<div class="q" id="p_38P2_1561"> <div class="p">
<span class="pN">1561</span>Saññojanañceva saññojaniyañca dhammaṁ paṭicca saññojano ceva saññojaniyo ca saññojaniyo ceva no ca saññojano ca dhammā uppajjanti hetupaccayā—  kāmarāgasaññojanaṁ paṭicca diṭṭhisaññojanaṁ avijjāsaññojanaṁ sampayuttakā khandhā cittasamuṭṭhānañca rūpaṁ. (Cakkaṁ.) (3) </div>
</div>
<div class="q" id="p_38P2_1562"> <div class="divNumber">98.</div> <div class="p">
<span class="pN">1562</span>Saññojaniyañceva no ca saññojanaṁ dhammaṁ paṭicca saññojaniyo ceva no ca saññojano dhammo uppajjati hetupaccayā—  saññojaniyañceva no ca saññojanaṁ ekaṁ khandhaṁ paṭicca tayo khandhā cittasamuṭṭhānañca rūpaṁ…pe…  dve khandhe…pe…  paṭisandhikkhaṇe…pe… . (Yāva mahābhūtā.) (1) </div>
</div>
<div class="q" id="p_38P2_1563"> <div class="p">
<span class="pN">1563</span>Saññojaniyañceva no ca saññojanaṁ dhammaṁ paṭicca saññojano ceva saññojaniyo ca dhammo uppajjati hetupaccayā—  saññojaniye ceva no ca saññojane khandhe paṭicca saññojanā. (2) </div>
</div>
<div class="q" id="p_38P2_1564"> <div class="p">
<span class="pN">1564</span>Saññojaniyañceva no ca saññojanaṁ dhammaṁ paṭicca saññojano ceva saññojaniyo ca saññojaniyo ceva no ca saññojano ca dhammā uppajjanti hetupaccayā—  saññojaniyañceva no ca saññojanaṁ ekaṁ khandhaṁ paṭicca tayo khandhā saññojanā ca cittasamuṭṭhānañca rūpaṁ…pe…  dve khandhe…pe… . (3) </div>
</div>
<div class="q" id="p_38P2_1565"> <div class="divNumber">99.</div> <div class="p">
<span class="pN">1565</span>Saññojanañceva saññojaniyañca saññojaniyañceva no ca saññojanaṁ dhammaṁ paṭicca saññojano ceva saññojaniyo ca dhammo uppajjati hetupaccayā—  kāmarāgasaññojanañca sampayuttake ca khandhe paṭicca diṭṭhisaññojanaṁ avijjāsaññojanaṁ. (Cakkaṁ.) (1) </div>
</div>
<div class="q" id="p_38P2_1566"> <div class="p">
<span class="pN">1566</span>Saññojanañceva saññojaniyañca saññojaniyañceva no ca saññojanañca dhammaṁ paṭicca saññojaniyo ceva no ca saññojano dhammo uppajjati hetupaccayā—  saññojaniyañceva no ca saññojanaṁ ekaṁ khandhañca saññojane ca paṭicca tayo khandhā cittasamuṭṭhānañca rūpaṁ…pe…  dve khandhe…pe… . (2) </div>
</div>
<div class="q" id="p_38P2_1567"> <div class="p">
<span class="pN">1567</span>Saññojanañceva saññojaniyañca saññojaniyañceva no ca saññojanañca dhammaṁ paṭicca saññojano ceva saññojaniyo ca saññojaniyo ceva no ca saññojano ca dhammā uppajjanti hetupaccayā—  saññojaniyañceva no ca saññojanaṁ ekaṁ khandhañca kāmarāgasaññojanañca paṭicca tayo khandhā diṭṭhisaññojanaṁ avijjāsaññojanaṁ cittasamuṭṭhānañca rūpaṁ…pe…  dve khandhe ca…pe… . (Cakkaṁ bandhitabbaṁ.) (3) </div>
</div>
<div class="q" id="p_38P2_1568"> <div class="p">
<span class="pN">1568</span>(Saññojanagocchake paṭhamadukasadisaṁ.) </div>
</div>
<div class="q" id="p_38P2_1569"> <div class="p">
<span class="pN">1569</span>(Evaṁ imampi dukaṁ vitthāretabbaṁ, ninnānākaraṇaṁ ṭhapetvā lokuttaraṁ.) </div>
</div>
<div class="CENTER" id="p_38P2_1570">
<span class="pN">1570</span>Saññojanasaññojaniyadukaṁ niṭṭhitaṁ.</div>
</html>

<html>
<div class="i">3.4.7 Uppādasutta</div>
<div class="h">Dhātusaṁyutta</div>
<div class="h">Catutthavagga</div>
<div class="h">Uppādasutta</div>
<div class="q" id="p_12S2_812"> <div class="divNumber">120.</div> <div class="p">
<span class="pN">812</span>Sāvatthiyaṁ viharati. “Yo, bhikkhave, pathavīdhātuyā uppādo ṭhiti abhinibbatti pātubhāvo, dukkhasseso uppādo rogānaṁ ṭhiti jarāmaraṇassa pātubhāvo. Yo āpodhātuyā…pe…  yo tejodhātuyā…  yo vāyodhātuyā uppādo ṭhiti abhinibbatti pātubhāvo, dukkhasseso uppādo rogānaṁ ṭhiti jarāmaraṇassa pātubhāvo. </div>
</div>
<div class="q" id="p_12S2_813"> <div class="p">
<span class="pN">813</span>Yo ca kho, bhikkhave, pathavīdhātuyā nirodho vūpasamo atthaṅgamo, dukkhasseso nirodho rogānaṁ vūpasamo jarāmaraṇassa atthaṅgamo. Yo āpodhātuyā…pe…  yo tejodhātuyā…  yo vāyodhātuyā nirodho vūpasamo atthaṅgamo, dukkhasseso nirodho rogānaṁ vūpasamo jarāmaraṇassa atthaṅgamo”ti. </div>
</div>
<div class="CENTER" id="p_12S2_814">
<span class="pN">814</span>Sattamaṁ.</div>
</html>

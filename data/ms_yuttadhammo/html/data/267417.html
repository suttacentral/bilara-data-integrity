<html>
<div class="i">29.3 Paccuggamaniyattheraapadāna</div>
<div class="h">Paṇṇadāyakavagga</div>
<div class="h">Paccuggamaniyattheraapadāna</div>
<div class="q" id="p_20Ap1_3301"> <div class="divNumber">11.</div> <div class="p"> <table class="singleColumn"> <tr> <td> <div class="pN">3301</div> <div class="G">“Sīhaṁ yathā vanacaraṁ,</div> </td> </tr> <tr> <td> <div class="G">nisabhājāniyaṁ yathā;</div> </td> </tr> <tr> <td> <div class="G">Kakudhaṁ vilasantaṁva,</div> </td> </tr> <tr> <td> <div class="G">āgacchantaṁ narāsabhaṁ.</div> </td> </tr> </table> </div>
</div>
<div class="q" id="p_20Ap1_3302"> <div class="divNumber">12.</div> <div class="p"> <table class="singleColumn"> <tr> <td> <div class="pN">3302</div> <div class="G">Siddhatthaṁ lokapajjotaṁ,</div> </td> </tr> <tr> <td> <div class="G">sabbalokatikicchakaṁ;</div> </td> </tr> <tr> <td> <div class="G">Akāsiṁ paccuggamanaṁ,</div> </td> </tr> <tr> <td> <div class="G">vippasannena cetasā.</div> </td> </tr> </table> </div>
</div>
<div class="q" id="p_20Ap1_3303"> <div class="divNumber">13.</div> <div class="p"> <table class="singleColumn"> <tr> <td> <div class="pN">3303</div> <div class="G">Catunnavutito kappe,</div> </td> </tr> <tr> <td> <div class="G">paccuggacchiṁ narāsabhaṁ;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">paccuggamane idaṁ phalaṁ.</div> </td> </tr> </table> </div>
</div>
<div class="q" id="p_20Ap1_3304"> <div class="divNumber">14.</div> <div class="p"> <table class="singleColumn"> <tr> <td> <div class="pN">3304</div> <div class="G">Sattatiṁse ito kappe,</div> </td> </tr> <tr> <td> <div class="G">eko āsiṁ janādhipo;</div> </td> </tr> <tr> <td> <div class="G">Saparivāroti nāmena,</div> </td> </tr> <tr> <td> <div class="G">cakkavattī mahabbalo.</div> </td> </tr> </table> </div>
</div>
<div class="q" id="p_20Ap1_3305"> <div class="divNumber">15.</div> <div class="p"> <table class="singleColumn"> <tr> <td> <div class="pN">3305</div> <div class="G">Paṭisambhidā catasso,</div> </td> </tr> <tr> <td> <div class="G">…pe…</div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_3306"> <div class="p">
<span class="pN">3306</span>Itthaṁ sudaṁ āyasmā paccuggamaniyo thero imā gāthāyo abhāsitthāti. </div>
</div>
<div class="CENTER" id="p_20Ap1_3307">
<span class="pN">3307</span>Paccuggamaniyattherassāpadānaṁ tatiyaṁ.</div>
</html>

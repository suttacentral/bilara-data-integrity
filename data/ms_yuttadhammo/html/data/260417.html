<html>
<div class="i">2.1.1.1 Anulomapuggala</div>
<div class="h">Pavattivāra</div>
<div class="h">Uppādavāra</div>
<div class="h">Paccuppannavāra</div>
<div class="h">Anulomapuggala</div>
<div class="q" id="p_35Y10_1355"> <div class="divNumber">186.</div> <div class="p">
<span class="pN">1355</span>» Yassa cakkhundriyaṁ uppajjati tassa sotindriyaṁ uppajjatīti? </div>
</div>
<div class="q" id="p_35Y10_1356"> <div class="p">
<span class="pN">1356</span>Sacakkhukānaṁ asotakānaṁ upapajjantānaṁ tesaṁ cakkhundriyaṁ uppajjati, no ca tesaṁ sotindriyaṁ uppajjati. Sacakkhukānaṁ sasotakānaṁ upapajjantānaṁ tesaṁ cakkhundriyañca uppajjati sotindriyañca uppajjati. </div>
</div>
<div class="q" id="p_35Y10_1357"> <div class="p">
<span class="pN">1357</span>« Yassa vā pana sotindriyaṁ uppajjati tassa cakkhundriyaṁ uppajjatīti? </div>
</div>
<div class="q" id="p_35Y10_1358"> <div class="p">
<span class="pN">1358</span>Sasotakānaṁ acakkhukānaṁ upapajjantānaṁ tesaṁ sotindriyaṁ uppajjati, no ca tesaṁ cakkhundriyaṁ uppajjati. Sasotakānaṁ sacakkhukānaṁ upapajjantānaṁ tesaṁ sotindriyañca uppajjati cakkhundriyañca uppajjati. </div>
</div>
<div class="q" id="p_35Y10_1359"> <div class="p">
<span class="pN">1359</span>» Yassa cakkhundriyaṁ uppajjati tassa ghānindriyaṁ uppajjatīti? </div>
</div>
<div class="q" id="p_35Y10_1360"> <div class="p">
<span class="pN">1360</span>Sacakkhukānaṁ aghānakānaṁ upapajjantānaṁ tesaṁ cakkhundriyaṁ uppajjati, no ca tesaṁ ghānindriyaṁ uppajjati. Sacakkhukānaṁ saghānakānaṁ upapajjantānaṁ tesaṁ cakkhundriyañca uppajjati ghānindriyañca uppajjati. </div>
</div>
<div class="q" id="p_35Y10_1361"> <div class="p">
<span class="pN">1361</span>« Yassa vā pana ghānindriyaṁ uppajjati tassa cakkhundriyaṁ uppajjatīti? </div>
</div>
<div class="q" id="p_35Y10_1362"> <div class="p">
<span class="pN">1362</span>Saghānakānaṁ acakkhukānaṁ upapajjantānaṁ tesaṁ ghānindriyaṁ uppajjati, no ca tesaṁ cakkhundriyaṁ uppajjati. Saghānakānaṁ sacakkhukānaṁ upapajjantānaṁ tesaṁ ghānindriyañca uppajjati cakkhundriyañca uppajjati. </div>
</div>
<div class="q" id="p_35Y10_1363"> <div class="p">
<span class="pN">1363</span>» Yassa cakkhundriyaṁ uppajjati tassa itthindriyaṁ uppajjatīti? </div>
</div>
<div class="q" id="p_35Y10_1364"> <div class="p">
<span class="pN">1364</span>Sacakkhukānaṁ na itthīnaṁ upapajjantānaṁ tesaṁ cakkhundriyaṁ uppajjati, no ca tesaṁ itthindriyaṁ uppajjati. Sacakkhukānaṁ itthīnaṁ upapajjantīnaṁ tāsaṁ cakkhundriyañca uppajjati itthindriyañca uppajjati. </div>
</div>
<div class="q" id="p_35Y10_1365"> <div class="p">
<span class="pN">1365</span>« Yassa vā pana itthindriyaṁ uppajjati tassa cakkhundriyaṁ uppajjatīti? </div>
</div>
<div class="q" id="p_35Y10_1366"> <div class="p">
<span class="pN">1366</span>Itthīnaṁ acakkhukānaṁ upapajjantīnaṁ tāsaṁ itthindriyaṁ uppajjati, no ca tāsaṁ cakkhundriyaṁ uppajjati. Itthīnaṁ sacakkhukānaṁ upapajjantīnaṁ tāsaṁ itthindriyañca uppajjati cakkhundriyañca uppajjati. </div>
</div>
<div class="q" id="p_35Y10_1367"> <div class="p">
<span class="pN">1367</span>» Yassa cakkhundriyaṁ uppajjati tassa purisindriyaṁ uppajjatīti? </div>
</div>
<div class="q" id="p_35Y10_1368"> <div class="p">
<span class="pN">1368</span>Sacakkhukānaṁ na purisānaṁ upapajjantānaṁ tesaṁ cakkhundriyaṁ uppajjati, no ca tesaṁ purisindriyaṁ uppajjati. Sacakkhukānaṁ purisānaṁ upapajjantānaṁ tesaṁ cakkhundriyañca uppajjati purisindriyañca uppajjati. </div>
</div>
<div class="q" id="p_35Y10_1369"> <div class="p">
<span class="pN">1369</span>« Yassa vā pana purisindriyaṁ uppajjati tassa cakkhundriyaṁ uppajjatīti? </div>
</div>
<div class="q" id="p_35Y10_1370"> <div class="p">
<span class="pN">1370</span>Purisānaṁ acakkhukānaṁ upapajjantānaṁ tesaṁ purisindriyaṁ uppajjati, no ca tesaṁ cakkhundriyaṁ uppajjati. Purisānaṁ sacakkhukānaṁ upapajjantānaṁ tesaṁ purisindriyañca uppajjati cakkhundriyañca uppajjati. </div>
</div>
<div class="q" id="p_35Y10_1371"> <div class="p">
<span class="pN">1371</span>» Yassa cakkhundriyaṁ uppajjati tassa jīvitindriyaṁ uppajjatīti? Āmantā. </div>
</div>
<div class="q" id="p_35Y10_1372"> <div class="p">
<span class="pN">1372</span>« Yassa vā pana jīvitindriyaṁ uppajjati tassa cakkhundriyaṁ uppajjatīti? </div>
</div>
<div class="q" id="p_35Y10_1373"> <div class="p">
<span class="pN">1373</span>Acakkhukānaṁ upapajjantānaṁ tesaṁ jīvitindriyaṁ uppajjati, no ca tesaṁ cakkhundriyaṁ uppajjati. Sacakkhukānaṁ upapajjantānaṁ tesaṁ jīvitindriyañca uppajjati cakkhundriyañca uppajjati. </div>
</div>
<div class="q" id="p_35Y10_1374"> <div class="p">
<span class="pN">1374</span>» Yassa cakkhundriyaṁ uppajjati tassa somanassindriyaṁ uppajjatīti? </div>
</div>
<div class="q" id="p_35Y10_1375"> <div class="p">
<span class="pN">1375</span>Sacakkhukānaṁ vinā somanassena upapajjantānaṁ tesaṁ cakkhundriyaṁ uppajjati, no ca tesaṁ somanassindriyaṁ uppajjati. Sacakkhukānaṁ somanassena upapajjantānaṁ tesaṁ cakkhundriyañca uppajjati somanassindriyañca uppajjati. </div>
</div>
<div class="q" id="p_35Y10_1376"> <div class="p">
<span class="pN">1376</span>« Yassa vā pana somanassindriyaṁ uppajjati tassa cakkhundriyaṁ uppajjatīti? Āmantā. </div>
</div>
<div class="q" id="p_35Y10_1377"> <div class="p">
<span class="pN">1377</span>» Yassa cakkhundriyaṁ uppajjati tassa upekkhindriyaṁ uppajjatīti? </div>
</div>
<div class="q" id="p_35Y10_1378"> <div class="p">
<span class="pN">1378</span>Sacakkhukānaṁ vinā upekkhāya upapajjantānaṁ tesaṁ cakkhundriyaṁ uppajjati, no ca tesaṁ upekkhindriyaṁ uppajjati. Sacakkhukānaṁ upekkhāya upapajjantānaṁ tesaṁ cakkhundriyañca uppajjati upekkhindriyañca uppajjati. </div>
</div>
<div class="q" id="p_35Y10_1379"> <div class="p">
<span class="pN">1379</span>« Yassa vā pana upekkhindriyaṁ uppajjati tassa cakkhundriyaṁ uppajjatīti? </div>
</div>
<div class="q" id="p_35Y10_1380"> <div class="p">
<span class="pN">1380</span>Upekkhāya acakkhukānaṁ upapajjantānaṁ tesaṁ upekkhindriyaṁ uppajjati, no ca tesaṁ cakkhundriyaṁ uppajjati. Upekkhāya sacakkhukānaṁ upapajjantānaṁ tesaṁ upekkhindriyañca uppajjati cakkhundriyañca uppajjati. </div>
</div>
<div class="q" id="p_35Y10_1381"> <div class="p">
<span class="pN">1381</span>» Yassa cakkhundriyaṁ uppajjati tassa saddhindriyaṁ uppajjatīti? </div>
</div>
<div class="q" id="p_35Y10_1382"> <div class="p">
<span class="pN">1382</span>Sacakkhukānaṁ ahetukānaṁ upapajjantānaṁ tesaṁ cakkhundriyaṁ uppajjati, no ca tesaṁ saddhindriyaṁ uppajjati. Sacakkhukānaṁ sahetukānaṁ upapajjantānaṁ tesaṁ cakkhundriyañca uppajjati saddhindriyañca uppajjati. </div>
</div>
<div class="q" id="p_35Y10_1383"> <div class="p">
<span class="pN">1383</span>« Yassa vā pana saddhindriyaṁ uppajjati tassa cakkhundriyaṁ uppajjatīti? </div>
</div>
<div class="q" id="p_35Y10_1384"> <div class="p">
<span class="pN">1384</span>Sahetukānaṁ acakkhukānaṁ upapajjantānaṁ tesaṁ saddhindriyaṁ uppajjati, no ca tesaṁ cakkhundriyaṁ uppajjati. Sahetukānaṁ sacakkhukānaṁ upapajjantānaṁ tesaṁ saddhindriyañca uppajjati cakkhundriyañca uppajjati. </div>
</div>
<div class="q" id="p_35Y10_1385"> <div class="p">
<span class="pN">1385</span>» Yassa cakkhundriyaṁ uppajjati tassa paññindriyaṁ uppajjatīti? </div>
</div>
<div class="q" id="p_35Y10_1386"> <div class="p">
<span class="pN">1386</span>Sacakkhukānaṁ ñāṇavippayuttānaṁ upapajjantānaṁ tesaṁ cakkhundriyaṁ uppajjati, no ca tesaṁ paññindriyaṁ uppajjati. Sacakkhukānaṁ ñāṇasampayuttānaṁ upapajjantānaṁ tesaṁ cakkhundriyañca uppajjati paññindriyañca uppajjati. </div>
</div>
<div class="q" id="p_35Y10_1387"> <div class="p">
<span class="pN">1387</span>« Yassa vā pana paññindriyaṁ uppajjati tassa cakkhundriyaṁ uppajjatīti? </div>
</div>
<div class="q" id="p_35Y10_1388"> <div class="p">
<span class="pN">1388</span>Ñāṇasampayuttānaṁ acakkhukānaṁ upapajjantānaṁ tesaṁ paññindriyaṁ uppajjati, no ca tesaṁ cakkhundriyaṁ uppajjati. Ñāṇasampayuttānaṁ sacakkhukānaṁ upapajjantānaṁ tesaṁ paññindriyañca uppajjati cakkhundriyañca uppajjati. </div>
</div>
<div class="q" id="p_35Y10_1389"> <div class="p">
<span class="pN">1389</span>» Yassa cakkhundriyaṁ uppajjati tassa manindriyaṁ uppajjatīti? Āmantā. </div>
</div>
<div class="q" id="p_35Y10_1390"> <div class="p">
<span class="pN">1390</span>« Yassa vā pana manindriyaṁ uppajjati tassa cakkhundriyaṁ uppajjatīti? </div>
</div>
<div class="q" id="p_35Y10_1391"> <div class="p">
<span class="pN">1391</span>Sacittakānaṁ acakkhukānaṁ upapajjantānaṁ tesaṁ manindriyaṁ uppajjati, no ca tesaṁ cakkhundriyaṁ uppajjati. Sacakkhukānaṁ upapajjantānaṁ tesaṁ manindriyañca uppajjati cakkhundriyañca uppajjati. (Cakkhundriyamūlakaṁ.) </div>
</div>
<div class="q" id="p_35Y10_1392"> <div class="divNumber">187.</div> <div class="p">
<span class="pN">1392</span>» Yassa ghānindriyaṁ uppajjati tassa itthindriyaṁ uppajjatīti? </div>
</div>
<div class="q" id="p_35Y10_1393"> <div class="p">
<span class="pN">1393</span>Saghānakānaṁ na itthīnaṁ upapajjantānaṁ tesaṁ ghānindriyaṁ uppajjati, no ca tesaṁ itthindriyaṁ uppajjati. Saghānakānaṁ itthīnaṁ upapajjantīnaṁ tāsaṁ ghānindriyañca uppajjati itthindriyañca uppajjati. </div>
</div>
<div class="q" id="p_35Y10_1394"> <div class="p">
<span class="pN">1394</span>« Yassa vā pana itthindriyaṁ uppajjati tassa ghānindriyaṁ uppajjatīti? </div>
</div>
<div class="q" id="p_35Y10_1395"> <div class="p">
<span class="pN">1395</span>Itthīnaṁ aghānakānaṁ upapajjantīnaṁ tāsaṁ itthindriyaṁ uppajjati, no ca tāsaṁ ghānindriyaṁ uppajjati. Itthīnaṁ saghānakānaṁ upapajjantīnaṁ tāsaṁ itthindriyañca uppajjati ghānindriyañca uppajjati. </div>
</div>
<div class="q" id="p_35Y10_1396"> <div class="p">
<span class="pN">1396</span>» Yassa ghānindriyaṁ uppajjati tassa purisindriyaṁ uppajjatīti? </div>
</div>
<div class="q" id="p_35Y10_1397"> <div class="p">
<span class="pN">1397</span>Saghānakānaṁ na purisānaṁ upapajjantānaṁ tesaṁ ghānindriyaṁ uppajjati, no ca tesaṁ purisindriyaṁ uppajjati. Saghānakānaṁ purisānaṁ upapajjantānaṁ tesaṁ ghānindriyañca uppajjati purisindriyañca uppajjati. </div>
</div>
<div class="q" id="p_35Y10_1398"> <div class="p">
<span class="pN">1398</span>« Yassa vā pana purisindriyaṁ uppajjati tassa ghānindriyaṁ uppajjatīti? </div>
</div>
<div class="q" id="p_35Y10_1399"> <div class="p">
<span class="pN">1399</span>Purisānaṁ aghānakānaṁ upapajjantānaṁ tesaṁ purisindriyaṁ uppajjati, no ca tesaṁ ghānindriyaṁ uppajjati. Purisānaṁ saghānakānaṁ upapajjantānaṁ tesaṁ purisindriyañca uppajjati ghānindriyañca uppajjati. </div>
</div>
<div class="q" id="p_35Y10_1400"> <div class="p">
<span class="pN">1400</span>» Yassa ghānindriyaṁ uppajjati tassa jīvitindriyaṁ uppajjatīti? Āmantā. </div>
</div>
<div class="q" id="p_35Y10_1401"> <div class="p">
<span class="pN">1401</span>« Yassa vā pana jīvitindriyaṁ uppajjati tassa ghānindriyaṁ uppajjatīti? </div>
</div>
<div class="q" id="p_35Y10_1402"> <div class="p">
<span class="pN">1402</span>Aghānakānaṁ upapajjantānaṁ tesaṁ jīvitindriyaṁ uppajjati, no ca tesaṁ ghānindriyaṁ uppajjati. Saghānakānaṁ upapajjantānaṁ tesaṁ jīvitindriyañca uppajjati ghānindriyañca uppajjati. </div>
</div>
<div class="q" id="p_35Y10_1403"> <div class="p">
<span class="pN">1403</span>» Yassa ghānindriyaṁ uppajjati tassa somanassindriyaṁ uppajjatīti? </div>
</div>
<div class="q" id="p_35Y10_1404"> <div class="p">
<span class="pN">1404</span>Saghānakānaṁ vinā somanassena upapajjantānaṁ tesaṁ ghānindriyaṁ uppajjati, no ca tesaṁ somanassindriyaṁ uppajjati. Saghānakānaṁ somanassena upapajjantānaṁ tesaṁ ghānindriyañca uppajjati somanassindriyañca uppajjati. </div>
</div>
<div class="q" id="p_35Y10_1405"> <div class="p">
<span class="pN">1405</span>« Yassa vā pana somanassindriyaṁ uppajjati tassa ghānindriyaṁ uppajjatīti? </div>
</div>
<div class="q" id="p_35Y10_1406"> <div class="p">
<span class="pN">1406</span>Somanassena aghānakānaṁ upapajjantānaṁ tesaṁ somanassindriyaṁ uppajjati, no ca tesaṁ ghānindriyaṁ uppajjati. Somanassena saghānakānaṁ upapajjantānaṁ tesaṁ somanassindriyañca uppajjati ghānindriyañca uppajjati. </div>
</div>
<div class="q" id="p_35Y10_1407"> <div class="p">
<span class="pN">1407</span>» Yassa ghānindriyaṁ uppajjati tassa upekkhindriyaṁ uppajjatīti? </div>
</div>
<div class="q" id="p_35Y10_1408"> <div class="p">
<span class="pN">1408</span>Saghānakānaṁ vinā upekkhāya upapajjantānaṁ tesaṁ ghānindriyaṁ uppajjati, no ca tesaṁ upekkhindriyaṁ uppajjati. Saghānakānaṁ upekkhāya upapajjantānaṁ tesaṁ ghānindriyañca uppajjati upekkhindriyañca uppajjati. </div>
</div>
<div class="q" id="p_35Y10_1409"> <div class="p">
<span class="pN">1409</span>« Yassa vā pana upekkhindriyaṁ uppajjati tassa ghānindriyaṁ uppajjatīti? </div>
</div>
<div class="q" id="p_35Y10_1410"> <div class="p">
<span class="pN">1410</span>Upekkhāya aghānakānaṁ upapajjantānaṁ tesaṁ upekkhindriyaṁ uppajjati, no ca tesaṁ ghānindriyaṁ uppajjati. Upekkhāya saghānakānaṁ upapajjantānaṁ tesaṁ upekkhindriyañca uppajjati ghānindriyañca uppajjati. </div>
</div>
<div class="q" id="p_35Y10_1411"> <div class="p">
<span class="pN">1411</span>» Yassa ghānindriyaṁ uppajjati tassa saddhindriyaṁ uppajjatīti? </div>
</div>
<div class="q" id="p_35Y10_1412"> <div class="p">
<span class="pN">1412</span>Saghānakānaṁ ahetukānaṁ upapajjantānaṁ tesaṁ ghānindriyaṁ uppajjati, no ca tesaṁ saddhindriyaṁ uppajjati. Saghānakānaṁ sahetukānaṁ upapajjantānaṁ tesaṁ ghānindriyañca uppajjati saddhindriyañca uppajjati. </div>
</div>
<div class="q" id="p_35Y10_1413"> <div class="p">
<span class="pN">1413</span>« Yassa vā pana saddhindriyaṁ uppajjati tassa ghānindriyaṁ uppajjatīti? </div>
</div>
<div class="q" id="p_35Y10_1414"> <div class="p">
<span class="pN">1414</span>Sahetukānaṁ aghānakānaṁ upapajjantānaṁ tesaṁ saddhindriyaṁ uppajjati, no ca tesaṁ ghānindriyaṁ uppajjati. Sahetukānaṁ saghānakānaṁ upapajjantānaṁ tesaṁ saddhindriyañca uppajjati ghānindriyañca uppajjati. </div>
</div>
<div class="q" id="p_35Y10_1415"> <div class="p">
<span class="pN">1415</span>» Yassa ghānindriyaṁ uppajjati tassa paññindriyaṁ uppajjatīti? </div>
</div>
<div class="q" id="p_35Y10_1416"> <div class="p">
<span class="pN">1416</span>Saghānakānaṁ ñāṇavippayuttānaṁ upapajjantānaṁ tesaṁ ghānindriyaṁ uppajjati, no ca tesaṁ paññindriyaṁ uppajjati. Saghānakānaṁ ñāṇasampayuttānaṁ upapajjantānaṁ tesaṁ ghānindriyañca uppajjati paññindriyañca uppajjati. </div>
</div>
<div class="q" id="p_35Y10_1417"> <div class="p">
<span class="pN">1417</span>« Yassa vā pana paññindriyaṁ uppajjati tassa ghānindriyaṁ uppajjatīti? </div>
</div>
<div class="q" id="p_35Y10_1418"> <div class="p">
<span class="pN">1418</span>Ñāṇasampayuttānaṁ aghānakānaṁ upapajjantānaṁ tesaṁ paññindriyaṁ uppajjati, no ca tesaṁ ghānindriyaṁ uppajjati. Ñāṇasampayuttānaṁ saghānakānaṁ upapajjantānaṁ tesaṁ paññindriyañca uppajjati ghānindriyañca uppajjati. </div>
</div>
<div class="q" id="p_35Y10_1419"> <div class="p">
<span class="pN">1419</span>» Yassa ghānindriyaṁ uppajjati tassa manindriyaṁ uppajjatīti? Āmantā. </div>
</div>
<div class="q" id="p_35Y10_1420"> <div class="p">
<span class="pN">1420</span>« Yassa vā pana manindriyaṁ uppajjati tassa ghānindriyaṁ uppajjatīti? </div>
</div>
<div class="q" id="p_35Y10_1421"> <div class="p">
<span class="pN">1421</span>Sacittakānaṁ aghānakānaṁ upapajjantānaṁ tesaṁ manindriyaṁ uppajjati, no ca tesaṁ ghānindriyaṁ uppajjati. Saghānakānaṁ upapajjantānaṁ tesaṁ manindriyañca uppajjati ghānindriyañca uppajjati. (Ghānindriyamūlakaṁ.) </div>
</div>
<div class="q" id="p_35Y10_1422"> <div class="divNumber">188.</div> <div class="p">
<span class="pN">1422</span>» Yassa itthindriyaṁ uppajjati tassa purisindriyaṁ uppajjatīti? No. </div>
</div>
<div class="q" id="p_35Y10_1423"> <div class="p">
<span class="pN">1423</span>« Yassa vā pana purisindriyaṁ uppajjati tassa itthindriyaṁ uppajjatīti? No. </div>
</div>
<div class="q" id="p_35Y10_1424"> <div class="p">
<span class="pN">1424</span>» Yassa itthindriyaṁ uppajjati tassa jīvitindriyaṁ uppajjatīti? Āmantā. </div>
</div>
<div class="q" id="p_35Y10_1425"> <div class="p">
<span class="pN">1425</span>« Yassa vā pana jīvitindriyaṁ uppajjati tassa itthindriyaṁ uppajjatīti? </div>
</div>
<div class="q" id="p_35Y10_1426"> <div class="p">
<span class="pN">1426</span>Na itthīnaṁ upapajjantānaṁ tesaṁ jīvitindriyaṁ uppajjati, no ca tesaṁ itthindriyaṁ uppajjati. Itthīnaṁ upapajjantīnaṁ tāsaṁ jīvitindriyañca uppajjati itthindriyañca uppajjati. </div>
</div>
<div class="q" id="p_35Y10_1427"> <div class="p">
<span class="pN">1427</span>» Yassa itthindriyaṁ uppajjati tassa somanassindriyaṁ uppajjatīti? </div>
</div>
<div class="q" id="p_35Y10_1428"> <div class="p">
<span class="pN">1428</span>Itthīnaṁ vinā somanassena upapajjantīnaṁ tāsaṁ itthindriyaṁ uppajjati, no ca tāsaṁ somanassindriyaṁ uppajjati. Itthīnaṁ somanassena upapajjantīnaṁ tāsaṁ itthindriyañca uppajjati somanassindriyañca uppajjati. </div>
</div>
<div class="q" id="p_35Y10_1429"> <div class="p">
<span class="pN">1429</span>« Yassa vā pana somanassindriyaṁ uppajjati tassa itthindriyaṁ uppajjatīti? </div>
</div>
<div class="q" id="p_35Y10_1430"> <div class="p">
<span class="pN">1430</span>Somanassena na itthīnaṁ upapajjantānaṁ tesaṁ somanassindriyaṁ uppajjati, no ca tesaṁ itthindriyaṁ uppajjati. Somanassena itthīnaṁ upapajjantīnaṁ tāsaṁ somanassindriyañca uppajjati itthindriyañca uppajjati. </div>
</div>
<div class="q" id="p_35Y10_1431"> <div class="p">
<span class="pN">1431</span>» Yassa itthindriyaṁ uppajjati tassa upekkhindriyaṁ uppajjatīti? </div>
</div>
<div class="q" id="p_35Y10_1432"> <div class="p">
<span class="pN">1432</span>Itthīnaṁ vinā upekkhāya upapajjantīnaṁ tāsaṁ itthindriyaṁ uppajjati, no ca tāsaṁ upekkhindriyaṁ uppajjati. Itthīnaṁ upekkhāya upapajjantīnaṁ tāsaṁ itthindriyañca uppajjati upekkhindriyañca uppajjati. </div>
</div>
<div class="q" id="p_35Y10_1433"> <div class="p">
<span class="pN">1433</span>« Yassa vā pana upekkhindriyaṁ uppajjati tassa itthindriyaṁ uppajjatīti? </div>
</div>
<div class="q" id="p_35Y10_1434"> <div class="p">
<span class="pN">1434</span>Upekkhāya na itthīnaṁ upapajjantānaṁ tesaṁ upekkhindriyaṁ uppajjati, no ca tesaṁ itthindriyaṁ uppajjati. Upekkhāya itthīnaṁ upapajjantīnaṁ tāsaṁ upekkhindriyañca uppajjati itthindriyañca uppajjati. </div>
</div>
<div class="q" id="p_35Y10_1435"> <div class="p">
<span class="pN">1435</span>» Yassa itthindriyaṁ uppajjati tassa saddhindriyaṁ uppajjatīti? </div>
</div>
<div class="q" id="p_35Y10_1436"> <div class="p">
<span class="pN">1436</span>Itthīnaṁ ahetukānaṁ upapajjantīnaṁ tāsaṁ itthindriyaṁ uppajjati, no ca tāsaṁ saddhindriyaṁ uppajjati. Itthīnaṁ sahetukānaṁ upapajjantīnaṁ tāsaṁ itthindriyañca uppajjati saddhindriyañca uppajjati. </div>
</div>
<div class="q" id="p_35Y10_1437"> <div class="p">
<span class="pN">1437</span>« Yassa vā pana saddhindriyaṁ uppajjati tassa itthindriyaṁ uppajjatīti? </div>
</div>
<div class="q" id="p_35Y10_1438"> <div class="p">
<span class="pN">1438</span>Sahetukānaṁ na itthīnaṁ upapajjantānaṁ tesaṁ saddhindriyaṁ uppajjati, no ca tesaṁ itthindriyaṁ uppajjati. Sahetukānaṁ itthīnaṁ upapajjantīnaṁ tāsaṁ saddhindriyañca uppajjati itthindriyañca uppajjati. </div>
</div>
<div class="q" id="p_35Y10_1439"> <div class="p">
<span class="pN">1439</span>» Yassa itthindriyaṁ uppajjati tassa paññindriyaṁ uppajjatīti? </div>
</div>
<div class="q" id="p_35Y10_1440"> <div class="p">
<span class="pN">1440</span>Itthīnaṁ ñāṇavippayuttānaṁ upapajjantīnaṁ tāsaṁ itthindriyaṁ uppajjati, no ca tāsaṁ paññindriyaṁ uppajjati. Itthīnaṁ ñāṇasampayuttānaṁ upapajjantīnaṁ tāsaṁ itthindriyañca uppajjati paññindriyañca uppajjati. </div>
</div>
<div class="q" id="p_35Y10_1441"> <div class="p">
<span class="pN">1441</span>« Yassa vā pana paññindriyaṁ uppajjati tassa itthindriyaṁ uppajjatīti? </div>
</div>
<div class="q" id="p_35Y10_1442"> <div class="p">
<span class="pN">1442</span>Ñāṇasampayuttānaṁ na itthīnaṁ upapajjantānaṁ tesaṁ paññindriyaṁ uppajjati, no ca tesaṁ itthindriyaṁ uppajjati. Ñāṇasampayuttānaṁ itthīnaṁ upapajjantīnaṁ tāsaṁ paññindriyañca uppajjati itthindriyañca uppajjati. </div>
</div>
<div class="q" id="p_35Y10_1443"> <div class="p">
<span class="pN">1443</span>» Yassa itthindriyaṁ uppajjati tassa manindriyaṁ uppajjatīti? Āmantā. </div>
</div>
<div class="q" id="p_35Y10_1444"> <div class="p">
<span class="pN">1444</span>« Yassa vā pana manindriyaṁ uppajjati tassa itthindriyaṁ uppajjatīti? </div>
</div>
<div class="q" id="p_35Y10_1445"> <div class="p">
<span class="pN">1445</span>Sacittakānaṁ na itthīnaṁ upapajjantānaṁ tesaṁ manindriyaṁ uppajjati, no ca tesaṁ itthindriyaṁ uppajjati. Itthīnaṁ upapajjantīnaṁ tāsaṁ manindriyañca uppajjati itthindriyañca uppajjati. (Itthindriyamūlakaṁ.) </div>
</div>
<div class="q" id="p_35Y10_1446"> <div class="divNumber">189.</div> <div class="p">
<span class="pN">1446</span>» Yassa purisindriyaṁ uppajjati tassa jīvitindriyaṁ uppajjatīti? Āmantā. </div>
</div>
<div class="q" id="p_35Y10_1447"> <div class="p">
<span class="pN">1447</span>« Yassa vā pana jīvitindriyaṁ uppajjati tassa purisindriyaṁ uppajjatīti? </div>
</div>
<div class="q" id="p_35Y10_1448"> <div class="p">
<span class="pN">1448</span>Na purisānaṁ upapajjantānaṁ tesaṁ jīvitindriyaṁ uppajjati, no ca tesaṁ purisindriyaṁ uppajjati. Purisānaṁ upapajjantānaṁ tesaṁ jīvitindriyañca uppajjati purisindriyañca uppajjati. </div>
</div>
<div class="q" id="p_35Y10_1449"> <div class="p">
<span class="pN">1449</span>» Yassa purisindriyaṁ uppajjati tassa somanassindriyaṁ uppajjatīti? </div>
</div>
<div class="q" id="p_35Y10_1450"> <div class="p">
<span class="pN">1450</span>Purisānaṁ vinā somanassena upapajjantānaṁ tesaṁ purisindriyaṁ uppajjati, no ca tesaṁ somanassindriyaṁ uppajjati. Purisānaṁ somanassena upapajjantānaṁ tesaṁ purisindriyañca uppajjati somanassindriyañca uppajjati. </div>
</div>
<div class="q" id="p_35Y10_1451"> <div class="p">
<span class="pN">1451</span>« Yassa vā pana somanassindriyaṁ uppajjati tassa purisindriyaṁ uppajjatīti? </div>
</div>
<div class="q" id="p_35Y10_1452"> <div class="p">
<span class="pN">1452</span>Somanassena na purisānaṁ upapajjantānaṁ tesaṁ somanassindriyaṁ uppajjati, no ca tesaṁ purisindriyaṁ uppajjati. Somanassena purisānaṁ upapajjantānaṁ tesaṁ somanassindriyañca uppajjati purisindriyañca uppajjati. </div>
</div>
<div class="q" id="p_35Y10_1453"> <div class="p">
<span class="pN">1453</span>» Yassa purisindriyaṁ uppajjati tassa upekkhindriyaṁ uppajjatīti? </div>
</div>
<div class="q" id="p_35Y10_1454"> <div class="p">
<span class="pN">1454</span>Purisānaṁ vinā upekkhāya upapajjantānaṁ tesaṁ purisindriyaṁ uppajjati, no ca tesaṁ upekkhindriyaṁ uppajjati. Purisānaṁ upekkhāya upapajjantānaṁ tesaṁ purisindriyañca uppajjati upekkhindriyañca uppajjati. </div>
</div>
<div class="q" id="p_35Y10_1455"> <div class="p">
<span class="pN">1455</span>« Yassa vā pana upekkhindriyaṁ uppajjati tassa purisindriyaṁ uppajjatīti? </div>
</div>
<div class="q" id="p_35Y10_1456"> <div class="p">
<span class="pN">1456</span>Upekkhāya na purisānaṁ upapajjantānaṁ tesaṁ upekkhindriyaṁ uppajjati, no ca tesaṁ purisindriyaṁ uppajjati. Upekkhāya purisānaṁ upapajjantānaṁ tesaṁ upekkhindriyañca uppajjati purisindriyañca uppajjati. </div>
</div>
<div class="q" id="p_35Y10_1457"> <div class="p">
<span class="pN">1457</span>» Yassa purisindriyaṁ uppajjati tassa saddhindriyaṁ uppajjatīti? </div>
</div>
<div class="q" id="p_35Y10_1458"> <div class="p">
<span class="pN">1458</span>Purisānaṁ ahetukānaṁ upapajjantānaṁ tesaṁ purisindriyaṁ uppajjati, no ca tesaṁ saddhindriyaṁ uppajjati. Purisānaṁ sahetukānaṁ upapajjantānaṁ tesaṁ purisindriyañca uppajjati saddhindriyañca uppajjati. </div>
</div>
<div class="q" id="p_35Y10_1459"> <div class="p">
<span class="pN">1459</span>« Yassa vā pana saddhindriyaṁ uppajjati tassa purisindriyaṁ uppajjatīti? </div>
</div>
<div class="q" id="p_35Y10_1460"> <div class="p">
<span class="pN">1460</span>Sahetukānaṁ na purisānaṁ upapajjantānaṁ tesaṁ saddhindriyaṁ uppajjati, no ca tesaṁ purisindriyaṁ uppajjati. Sahetukānaṁ purisānaṁ upapajjantānaṁ tesaṁ saddhindriyañca uppajjati purisindriyañca uppajjati. </div>
</div>
<div class="q" id="p_35Y10_1461"> <div class="p">
<span class="pN">1461</span>» Yassa purisindriyaṁ uppajjati tassa paññindriyaṁ uppajjatīti? </div>
</div>
<div class="q" id="p_35Y10_1462"> <div class="p">
<span class="pN">1462</span>Purisānaṁ ñāṇavippayuttānaṁ upapajjantānaṁ tesaṁ purisindriyaṁ uppajjati, no ca tesaṁ paññindriyaṁ uppajjati. Purisānaṁ ñāṇasampayuttānaṁ upapajjantānaṁ tesaṁ purisindriyañca uppajjati paññindriyañca uppajjati. </div>
</div>
<div class="q" id="p_35Y10_1463"> <div class="p">
<span class="pN">1463</span>« Yassa vā pana paññindriyaṁ uppajjati tassa purisindriyaṁ uppajjatīti? </div>
</div>
<div class="q" id="p_35Y10_1464"> <div class="p">
<span class="pN">1464</span>Ñāṇasampayuttānaṁ na purisānaṁ upapajjantānaṁ tesaṁ paññindriyaṁ uppajjati, no ca tesaṁ purisindriyaṁ uppajjati. Ñāṇasampayuttānaṁ purisānaṁ upapajjantānaṁ tesaṁ paññindriyañca uppajjati purisindriyañca uppajjati. </div>
</div>
<div class="q" id="p_35Y10_1465"> <div class="p">
<span class="pN">1465</span>» Yassa purisindriyaṁ uppajjati tassa manindriyaṁ uppajjatīti? Āmantā. </div>
</div>
<div class="q" id="p_35Y10_1466"> <div class="p">
<span class="pN">1466</span>« Yassa vā pana manindriyaṁ uppajjati tassa purisindriyaṁ uppajjatīti? </div>
</div>
<div class="q" id="p_35Y10_1467"> <div class="p">
<span class="pN">1467</span>Sacittakānaṁ na purisānaṁ upapajjantānaṁ tesaṁ manindriyaṁ uppajjati, no ca tesaṁ purisindriyaṁ uppajjati. Purisānaṁ upapajjantānaṁ tesaṁ manindriyañca uppajjati purisindriyañca uppajjati. (Purisindriyamūlakaṁ.) </div>
</div>
<div class="q" id="p_35Y10_1468"> <div class="divNumber">190.</div> <div class="p">
<span class="pN">1468</span>» Yassa jīvitindriyaṁ uppajjati tassa somanassindriyaṁ uppajjatīti? </div>
</div>
<div class="q" id="p_35Y10_1469"> <div class="p">
<span class="pN">1469</span>Vinā somanassena upapajjantānaṁ pavatte somanassavippayuttacittassa uppādakkhaṇe tesaṁ jīvitindriyaṁ uppajjati, no ca tesaṁ somanassindriyaṁ uppajjati. Somanassena upapajjantānaṁ pavatte somanassasampayuttacittassa uppādakkhaṇe tesaṁ jīvitindriyañca uppajjati somanassindriyañca uppajjati. </div>
</div>
<div class="q" id="p_35Y10_1470"> <div class="p">
<span class="pN">1470</span>« Yassa vā pana somanassindriyaṁ uppajjati tassa jīvitindriyaṁ uppajjatīti? Āmantā. </div>
</div>
<div class="q" id="p_35Y10_1471"> <div class="p">
<span class="pN">1471</span>» Yassa jīvitindriyaṁ uppajjati tassa upekkhindriyaṁ uppajjatīti? </div>
</div>
<div class="q" id="p_35Y10_1472"> <div class="p">
<span class="pN">1472</span>Vinā upekkhāya upapajjantānaṁ pavatte upekkhāvippayuttacittassa uppādakkhaṇe tesaṁ jīvitindriyaṁ uppajjati, no ca tesaṁ upekkhindriyaṁ uppajjati. Upekkhāya upapajjantānaṁ pavatte upekkhāsampayuttacittassa uppādakkhaṇe tesaṁ jīvitindriyañca uppajjati upekkhindriyañca uppajjati. </div>
</div>
<div class="q" id="p_35Y10_1473"> <div class="p">
<span class="pN">1473</span>« Yassa vā pana upekkhindriyaṁ uppajjati tassa jīvitindriyaṁ uppajjatīti? Āmantā. </div>
</div>
<div class="q" id="p_35Y10_1474"> <div class="p">
<span class="pN">1474</span>» Yassa jīvitindriyaṁ uppajjati tassa saddhindriyaṁ uppajjatīti? </div>
</div>
<div class="q" id="p_35Y10_1475"> <div class="p">
<span class="pN">1475</span>Ahetukānaṁ upapajjantānaṁ pavatte saddhāvippayuttacittassa uppādakkhaṇe tesaṁ jīvitindriyaṁ uppajjati, no ca tesaṁ saddhindriyaṁ uppajjati. Sahetukānaṁ upapajjantānaṁ pavatte saddhāsampayuttacittassa uppādakkhaṇe tesaṁ jīvitindriyañca uppajjati saddhindriyañca uppajjati. </div>
</div>
<div class="q" id="p_35Y10_1476"> <div class="p">
<span class="pN">1476</span>« Yassa vā pana saddhindriyaṁ uppajjati tassa jīvitindriyaṁ uppajjatīti? Āmantā. </div>
</div>
<div class="q" id="p_35Y10_1477"> <div class="p">
<span class="pN">1477</span>» Yassa jīvitindriyaṁ uppajjati tassa paññindriyaṁ uppajjatīti? </div>
</div>
<div class="q" id="p_35Y10_1478"> <div class="p">
<span class="pN">1478</span>Ñāṇavippayuttānaṁ upapajjantānaṁ pavatte ñāṇavippayuttacittassa uppādakkhaṇe tesaṁ jīvitindriyaṁ uppajjati, no ca tesaṁ paññindriyaṁ uppajjati. Ñāṇasampayuttānaṁ upapajjantānaṁ pavatte ñāṇasampayuttacittassa uppādakkhaṇe tesaṁ jīvitindriyañca uppajjati paññindriyañca uppajjati. </div>
</div>
<div class="q" id="p_35Y10_1479"> <div class="p">
<span class="pN">1479</span>« Yassa vā pana paññindriyaṁ uppajjati tassa jīvitindriyaṁ uppajjatīti? Āmantā. </div>
</div>
<div class="q" id="p_35Y10_1480"> <div class="p">
<span class="pN">1480</span>» Yassa jīvitindriyaṁ uppajjati tassa manindriyaṁ uppajjatīti? </div>
</div>
<div class="q" id="p_35Y10_1481"> <div class="p">
<span class="pN">1481</span>Acittakānaṁ upapajjantānaṁ tesaṁ jīvitindriyaṁ uppajjati, no ca tesaṁ manindriyaṁ uppajjati. Sacittakānaṁ upapajjantānaṁ pavatte cittassa uppādakkhaṇe tesaṁ jīvitindriyañca uppajjati manindriyañca uppajjati. </div>
</div>
<div class="q" id="p_35Y10_1482"> <div class="p">
<span class="pN">1482</span>« Yassa vā pana manindriyaṁ uppajjati tassa jīvitindriyaṁ uppajjatīti? Āmantā. (Jīvitindriyamūlakaṁ.) </div>
</div>
<div class="q" id="p_35Y10_1483"> <div class="divNumber">191.</div> <div class="p">
<span class="pN">1483</span>» Yassa somanassindriyaṁ uppajjati tassa upekkhindriyaṁ uppajjatīti? No. </div>
</div>
<div class="q" id="p_35Y10_1484"> <div class="p">
<span class="pN">1484</span>« Yassa vā pana upekkhindriyaṁ uppajjati tassa somanassindriyaṁ uppajjatīti? No. </div>
</div>
<div class="q" id="p_35Y10_1485"> <div class="p">
<span class="pN">1485</span>» Yassa somanassindriyaṁ uppajjati tassa saddhindriyaṁ uppajjatīti? </div>
</div>
<div class="q" id="p_35Y10_1486"> <div class="p">
<span class="pN">1486</span>Pavatte somanassasampayuttasaddhāvippayuttacittassa uppādakkhaṇe tesaṁ somanassindriyaṁ uppajjati, no ca tesaṁ saddhindriyaṁ uppajjati. Somanassena upapajjantānaṁ pavatte somanassasampayuttasaddhāsampayuttacittassa uppādakkhaṇe tesaṁ somanassindriyañca uppajjati saddhindriyañca uppajjati. </div>
</div>
<div class="q" id="p_35Y10_1487"> <div class="p">
<span class="pN">1487</span>« Yassa vā pana saddhindriyaṁ uppajjati tassa somanassindriyaṁ uppajjatīti? </div>
</div>
<div class="q" id="p_35Y10_1488"> <div class="p">
<span class="pN">1488</span>Sahetukānaṁ vinā somanassena upapajjantānaṁ pavatte saddhāsampayuttasomanassavippayuttacittassa uppādakkhaṇe tesaṁ saddhindriyaṁ uppajjati, no ca tesaṁ somanassindriyaṁ uppajjati. Somanassena upapajjantānaṁ pavatte saddhāsampayuttasomanassasampayuttacittassa uppādakkhaṇe tesaṁ saddhindriyañca uppajjati somanassindriyañca uppajjati. </div>
</div>
<div class="q" id="p_35Y10_1489"> <div class="p">
<span class="pN">1489</span>» Yassa somanassindriyaṁ uppajjati tassa paññindriyaṁ uppajjatīti? </div>
</div>
<div class="q" id="p_35Y10_1490"> <div class="p">
<span class="pN">1490</span>Somanassena ñāṇavippayuttānaṁ upapajjantānaṁ pavatte somanassasampayuttañāṇavippayuttacittassa uppādakkhaṇe tesaṁ somanassindriyaṁ uppajjati, no ca tesaṁ paññindriyaṁ uppajjati. Somanassena ñāṇasampayuttānaṁ upapajjantānaṁ pavatte somanassasampayuttañāṇasampayuttacittassa uppādakkhaṇe tesaṁ somanassindriyañca uppajjati paññindriyañca uppajjati. </div>
</div>
<div class="q" id="p_35Y10_1491"> <div class="p">
<span class="pN">1491</span>« Yassa vā pana paññindriyaṁ uppajjati tassa somanassindriyaṁ uppajjatīti? </div>
</div>
<div class="q" id="p_35Y10_1492"> <div class="p">
<span class="pN">1492</span>Ñāṇasampayuttānaṁ vinā somanassena upapajjantānaṁ pavatte ñāṇasampayuttasomanassavippayuttacittassa uppādakkhaṇe tesaṁ paññindriyaṁ uppajjati, no ca tesaṁ somanassindriyaṁ uppajjati. Ñāṇasampayuttānaṁ somanassena upapajjantānaṁ pavatte ñāṇasampayuttasomanassasampayuttacittassa uppādakkhaṇe tesaṁ paññindriyañca uppajjati somanassindriyañca uppajjati. </div>
</div>
<div class="q" id="p_35Y10_1493"> <div class="p">
<span class="pN">1493</span>» Yassa somanassindriyaṁ uppajjati tassa manindriyaṁ uppajjatīti? Āmantā. </div>
</div>
<div class="q" id="p_35Y10_1494"> <div class="p">
<span class="pN">1494</span>« Yassa vā pana manindriyaṁ uppajjati tassa somanassindriyaṁ uppajjatīti? </div>
</div>
<div class="q" id="p_35Y10_1495"> <div class="p">
<span class="pN">1495</span>Sacittakānaṁ vinā somanassena upapajjantānaṁ pavatte somanassavippayuttacittassa uppādakkhaṇe tesaṁ manindriyaṁ uppajjati, no ca tesaṁ somanassindriyaṁ uppajjati. Somanassena upapajjantānaṁ pavatte somanassasampayuttacittassa uppādakkhaṇe tesaṁ manindriyañca uppajjati somanassindriyañca uppajjati. (Somanassindriyamūlakaṁ.) </div>
</div>
<div class="q" id="p_35Y10_1496"> <div class="divNumber">192.</div> <div class="p">
<span class="pN">1496</span>» Yassa upekkhindriyaṁ uppajjati tassa saddhindriyaṁ uppajjatīti? </div>
</div>
<div class="q" id="p_35Y10_1497"> <div class="p">
<span class="pN">1497</span>Upekkhāya ahetukānaṁ upapajjantānaṁ pavatte upekkhāsampayuttasaddhāvippayuttacittassa uppādakkhaṇe tesaṁ upekkhindriyaṁ uppajjati, no ca tesaṁ saddhindriyaṁ uppajjati. Upekkhāya sahetukānaṁ upapajjantānaṁ pavatte upekkhāsampayuttasaddhāsampayuttacittassa uppādakkhaṇe tesaṁ upekkhindriyañca uppajjati saddhindriyañca uppajjati. </div>
</div>
<div class="q" id="p_35Y10_1498"> <div class="p">
<span class="pN">1498</span>« Yassa vā pana saddhindriyaṁ uppajjati tassa upekkhindriyaṁ uppajjatīti? </div>
</div>
<div class="q" id="p_35Y10_1499"> <div class="p">
<span class="pN">1499</span>Sahetukānaṁ vinā upekkhāya upapajjantānaṁ pavatte saddhāsampayuttaupekkhāvippayuttacittassa uppādakkhaṇe tesaṁ saddhindriyaṁ uppajjati, no ca tesaṁ upekkhindriyaṁ uppajjati. Sahetukānaṁ upekkhāya upapajjantānaṁ pavatte saddhāsampayuttaupekkhāsampayuttacittassa uppādakkhaṇe tesaṁ saddhindriyañca uppajjati upekkhindriyañca uppajjati. </div>
</div>
<div class="q" id="p_35Y10_1500"> <div class="p">
<span class="pN">1500</span>» Yassa upekkhindriyaṁ uppajjati tassa paññindriyaṁ uppajjatīti? </div>
</div>
<div class="q" id="p_35Y10_1501"> <div class="p">
<span class="pN">1501</span>Upekkhāya ñāṇavippayuttānaṁ upapajjantānaṁ pavatte upekkhāsampayuttañāṇavippayuttacittassa uppādakkhaṇe tesaṁ upekkhindriyaṁ uppajjati, no ca tesaṁ paññindriyaṁ uppajjati. Upekkhāya ñāṇasampayuttānaṁ upapajjantānaṁ pavatte upekkhāsampayuttañāṇasampayuttacittassa uppādakkhaṇe tesaṁ upekkhindriyañca uppajjati paññindriyañca uppajjati. </div>
</div>
<div class="q" id="p_35Y10_1502"> <div class="p">
<span class="pN">1502</span>« Yassa vā pana paññindriyaṁ uppajjati tassa upekkhindriyaṁ uppajjatīti? </div>
</div>
<div class="q" id="p_35Y10_1503"> <div class="p">
<span class="pN">1503</span>Ñāṇasampayuttānaṁ vinā upekkhāya upapajjantānaṁ pavatte ñāṇasampayuttaupekkhāvippayuttacittassa uppādakkhaṇe tesaṁ paññindriyaṁ uppajjati, no ca tesaṁ upekkhindriyaṁ uppajjati. Ñāṇasampayuttānaṁ upekkhāya upapajjantānaṁ pavatte ñāṇasampayuttaupekkhāsampayuttacittassa uppādakkhaṇe tesaṁ paññindriyañca uppajjati upekkhindriyañca uppajjati. </div>
</div>
<div class="q" id="p_35Y10_1504"> <div class="p">
<span class="pN">1504</span>» Yassa upekkhindriyaṁ uppajjati tassa manindriyaṁ uppajjatīti? Āmantā. </div>
</div>
<div class="q" id="p_35Y10_1505"> <div class="p">
<span class="pN">1505</span>« Yassa vā pana manindriyaṁ uppajjati tassa upekkhindriyaṁ uppajjatīti? </div>
</div>
<div class="q" id="p_35Y10_1506"> <div class="p">
<span class="pN">1506</span>Sacittakānaṁ vinā upekkhāya upapajjantānaṁ pavatte upekkhāvippayuttacittassa uppādakkhaṇe tesaṁ manindriyaṁ uppajjati, no ca tesaṁ upekkhindriyaṁ uppajjati. Upekkhāya upapajjantānaṁ pavatte upekkhāsampayuttacittassa uppādakkhaṇe tesaṁ manindriyañca uppajjati upekkhindriyañca uppajjati. (Upekkhindriyamūlakaṁ.) </div>
</div>
<div class="q" id="p_35Y10_1507"> <div class="divNumber">193.</div> <div class="p">
<span class="pN">1507</span>» Yassa saddhindriyaṁ uppajjati tassa paññindriyaṁ uppajjatīti? </div>
</div>
<div class="q" id="p_35Y10_1508"> <div class="p">
<span class="pN">1508</span>Sahetukānaṁ ñāṇavippayuttānaṁ upapajjantānaṁ pavatte saddhāsampayuttañāṇavippayuttacittassa uppādakkhaṇe tesaṁ saddhindriyaṁ uppajjati, no ca tesaṁ paññindriyaṁ uppajjati. Sahetukānaṁ ñāṇasampayuttānaṁ upapajjantānaṁ pavatte saddhāsampayuttañāṇasampayuttacittassa uppādakkhaṇe tesaṁ saddhindriyañca uppajjati paññindriyañca uppajjati. </div>
</div>
<div class="q" id="p_35Y10_1509"> <div class="p">
<span class="pN">1509</span>« Yassa vā pana paññindriyaṁ uppajjati tassa saddhindriyaṁ uppajjatīti? Āmantā. </div>
</div>
<div class="q" id="p_35Y10_1510"> <div class="p">
<span class="pN">1510</span>» Yassa saddhindriyaṁ uppajjati tassa manindriyaṁ uppajjatīti? Āmantā. </div>
</div>
<div class="q" id="p_35Y10_1511"> <div class="p">
<span class="pN">1511</span>« Yassa vā pana manindriyaṁ uppajjati tassa saddhindriyaṁ uppajjatīti? </div>
</div>
<div class="q" id="p_35Y10_1512"> <div class="p">
<span class="pN">1512</span>Sacittakānaṁ ahetukānaṁ upapajjantānaṁ pavatte saddhāvippayuttacittassa uppādakkhaṇe tesaṁ manindriyaṁ uppajjati, no ca tesaṁ saddhindriyaṁ uppajjati. Sahetukānaṁ upapajjantānaṁ pavatte saddhāsampayuttacittassa uppādakkhaṇe tesaṁ manindriyañca uppajjati saddhindriyañca uppajjati. (Saddhindriyamūlakaṁ.) </div>
</div>
<div class="q" id="p_35Y10_1513"> <div class="divNumber">194.</div> <div class="p">
<span class="pN">1513</span>» Yassa paññindriyaṁ uppajjati tassa manindriyaṁ uppajjatīti? Āmantā. </div>
</div>
<div class="q" id="p_35Y10_1514"> <div class="p">
<span class="pN">1514</span>« Yassa vā pana manindriyaṁ uppajjati tassa paññindriyaṁ uppajjatīti? </div>
</div>
<div class="q" id="p_35Y10_1515"> <div class="p">
<span class="pN">1515</span>Sacittakānaṁ ñāṇavippayuttānaṁ upapajjantānaṁ pavatte ñāṇavippayuttacittassa uppādakkhaṇe tesaṁ manindriyaṁ uppajjati, no ca tesaṁ paññindriyaṁ uppajjati. Ñāṇasampayuttānaṁ upapajjantānaṁ pavatte ñāṇasampayuttacittassa uppādakkhaṇe tesaṁ manindriyañca uppajjati paññindriyañca uppajjati. (Paññindriyamūlakaṁ.) </div>
</div>
</html>

<html>
<div class="i">2.4.2.13.15 Niyyānikaduka</div>
<div class="h">Niddesa</div>
<div class="h">Aṭṭhakathākaṇḍa</div>
<div class="h">Dukaatthuddhāra</div>
<div class="h">Piṭṭhiduka</div>
<div class="h">Niyyānikaduka</div>
<div class="q" id="p_29Dhs_2320"> <div class="divNumber">1609.</div> <div class="p">
<span class="pN">2320</span>Katame dhammā niyyānikā? Cattāro maggā apariyāpannā—  ime dhammā niyyānikā. </div>
</div>
<div class="q" id="p_29Dhs_2321"> <div class="divNumber">1610.</div> <div class="p">
<span class="pN">2321</span>Katame dhammā aniyyānikā? Tīsu bhūmīsu kusalaṁ, akusalaṁ, catūsu bhūmīsu vipāko, tīsu bhūmīsu kiriyābyākataṁ, rūpañca, nibbānañca—  ime dhammā aniyyānikā. </div>
</div>
</html>

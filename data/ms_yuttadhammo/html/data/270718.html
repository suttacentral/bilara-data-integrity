<html>
<div class="i">2.2.3.10 Dasaka</div>
<div class="h">Niddesa</div>
<div class="h">Rūpakaṇḍa</div>
<div class="h">Rūpavibhatti</div>
<div class="h">Dasaka</div>
<div class="q" id="p_29Dhs_1640"> <div class="divNumber">978.</div> <div class="p">
<span class="pN">1640</span>Katamaṁ taṁ rūpaṁ cakkhundriyaṁ? Yaṁ cakkhu catunnaṁ mahābhūtānaṁ upādāya pasādo…pe…  suñño gāmopeso—  idaṁ taṁ rūpaṁ cakkhundriyaṁ. </div>
</div>
<div class="q" id="p_29Dhs_1641"> <div class="divNumber">979.</div> <div class="p">
<span class="pN">1641</span>Katamaṁ taṁ rūpaṁ sotindriyaṁ…pe…  ghānindriyaṁ…pe…  jivhindriyaṁ…pe…  kāyindriyaṁ…pe…  itthindriyaṁ…pe…  purisindriyaṁ…pe…  jīvitindriyaṁ? Yo tesaṁ rūpīnaṁ dhammānaṁ āyu ṭhiti yapanā yāpanā iriyanā vattanā pālanā jīvitaṁ jīvitindriyaṁ—  idaṁ taṁ rūpaṁ jīvitindriyaṁ. </div>
</div>
<div class="q" id="p_29Dhs_1642"> <div class="divNumber">980.</div> <div class="p">
<span class="pN">1642</span>Katamaṁ taṁ rūpaṁ na indriyaṁ sappaṭighaṁ? Rūpāyatanaṁ…pe…  phoṭṭhabbāyatanaṁ—  idaṁ taṁ rūpaṁ na indriyaṁ sappaṭighaṁ. </div>
</div>
<div class="q" id="p_29Dhs_1643"> <div class="divNumber">981.</div> <div class="p">
<span class="pN">1643</span>Katamaṁ taṁ rūpaṁ na indriyaṁ appaṭighaṁ? Kāyaviññatti…pe…  kabaḷīkāro āhāro—  idaṁ taṁ rūpaṁ na indriyaṁ appaṭighaṁ. </div>
</div>
<div class="CENTER" id="p_29Dhs_1644">
<span class="pN">1644</span>Evaṁ dasavidhena rūpasaṅgaho.<br> Dasakaṁ.</div>
</html>

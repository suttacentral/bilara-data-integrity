<html>
<div class="i">2.1.6 Paṭilomapuggalokāsa</div>
<div class="h">Mahāvāra</div>
<div class="h">Anusayavāra</div>
<div class="h">Paṭilomapuggalokāsa</div>
<div class="q" id="p_34Y7_381"> <div class="divNumber">56.</div> <div class="p">
<span class="pN">381</span>»  Yassa yattha kāmarāgānusayo nānuseti tassa tattha paṭighānusayo nānusetīti? </div>
</div>
<div class="q" id="p_34Y7_382"> <div class="p">
<span class="pN">382</span>Tiṇṇaṁ puggalānaṁ dukkhāya vedanāya tesaṁ tattha kāmarāgānusayo nānuseti, no ca tesaṁ tattha paṭighānusayo nānuseti. Tesaññeva puggalānaṁ rūpadhātuyā arūpadhātuyā apariyāpanne tesaṁ tattha kāmarāgānusayo ca nānuseti paṭighānusayo ca nānuseti. Dvinnaṁ puggalānaṁ sabbattha kāmarāgānusayo ca nānuseti paṭighānusayo ca nānuseti. </div>
</div>
<div class="q" id="p_34Y7_383"> <div class="p">
<span class="pN">383</span>«  Yassa vā pana yattha paṭighānusayo nānuseti tassa tattha kāmarāgānusayo nānusetīti? </div>
</div>
<div class="q" id="p_34Y7_384"> <div class="p">
<span class="pN">384</span>Tiṇṇaṁ puggalānaṁ kāmadhātuyā dvīsu vedanāsu tesaṁ tattha paṭighānusayo nānuseti, no ca tesaṁ tattha kāmarāgānusayo nānuseti. Tesaññeva puggalānaṁ rūpadhātuyā arūpadhātuyā apariyāpanne tesaṁ tattha paṭighānusayo ca nānuseti kāmarāgānusayo ca nānuseti. Dvinnaṁ puggalānaṁ sabbattha paṭighānusayo ca nānuseti kāmarāgānusayo ca nānuseti. </div>
</div>
<div class="q" id="p_34Y7_385"> <div class="p">
<span class="pN">385</span>»  Yassa yattha kāmarāgānusayo nānuseti tassa tattha mānānusayo nānusetīti? </div>
</div>
<div class="q" id="p_34Y7_386"> <div class="p">
<span class="pN">386</span>Tiṇṇaṁ puggalānaṁ rūpadhātuyā arūpadhātuyā tesaṁ tattha kāmarāgānusayo nānuseti, no ca tesaṁ tattha mānānusayo nānuseti. Tesaññeva puggalānaṁ dukkhāya vedanāya apariyāpanne tesaṁ tattha kāmarāgānusayo ca nānuseti mānānusayo ca nānuseti. Anāgāmissa kāmadhātuyā dvīsu vedanāsu rūpadhātuyā arūpadhātuyā tassa tattha kāmarāgānusayo nānuseti, no ca tassa tattha mānānusayo nānuseti. Tasseva puggalassa dukkhāya vedanāya apariyāpanne tassa tattha kāmarāgānusayo ca nānuseti mānānusayo ca nānuseti. Arahato sabbattha kāmarāgānusayo ca nānuseti mānānusayo ca nānuseti. </div>
</div>
<div class="q" id="p_34Y7_387"> <div class="p">
<span class="pN">387</span>«  Yassa vā pana yattha mānānusayo nānuseti tassa tattha kāmarāgānusayo nānusetīti? Āmantā. </div>
</div>
<div class="q" id="p_34Y7_388"> <div class="p">
<span class="pN">388</span>»  Yassa yattha kāmarāgānusayo nānuseti tassa tattha diṭṭhānusayo…pe…  vicikicchānusayo nānusetīti? </div>
</div>
<div class="q" id="p_34Y7_389"> <div class="p">
<span class="pN">389</span>Puthujjanassa dukkhāya vedanāya rūpadhātuyā arūpadhātuyā tassa tattha kāmarāgānusayo nānuseti, no ca tassa tattha vicikicchānusayo nānuseti. Tasseva puggalassa apariyāpanne tassa tattha kāmarāgānusayo ca nānuseti vicikicchānusayo ca nānuseti. Dvinnaṁ puggalānaṁ sabbattha kāmarāgānusayo ca nānuseti vicikicchānusayo ca nānuseti. </div>
</div>
<div class="q" id="p_34Y7_390"> <div class="p">
<span class="pN">390</span>«  Yassa vā pana yattha vicikicchānusayo nānuseti tassa tattha kāmarāgānusayo nānusetīti? </div>
</div>
<div class="q" id="p_34Y7_391"> <div class="p">
<span class="pN">391</span>Dvinnaṁ puggalānaṁ kāmadhātuyā dvīsu vedanāsu tesaṁ tattha vicikicchānusayo nānuseti, no ca tesaṁ tattha kāmarāgānusayo nānuseti. Tesaññeva puggalānaṁ dukkhāya vedanāya rūpadhātuyā arūpadhātuyā apariyāpanne tesaṁ tattha vicikicchānusayo ca nānuseti kāmarāgānusayo ca nānuseti. Dvinnaṁ puggalānaṁ sabbattha vicikicchānusayo ca nānuseti kāmarāgānusayo ca nānuseti. </div>
</div>
<div class="q" id="p_34Y7_392"> <div class="p">
<span class="pN">392</span>»  Yassa yattha kāmarāgānusayo nānuseti tassa tattha bhavarāgānusayo nānusetīti? </div>
</div>
<div class="q" id="p_34Y7_393"> <div class="p">
<span class="pN">393</span>Tiṇṇaṁ puggalānaṁ rūpadhātuyā arūpadhātuyā tesaṁ tattha kāmarāgānusayo nānuseti, no ca tesaṁ tattha bhavarāgānusayo nānuseti. Tesaññeva puggalānaṁ dukkhāya vedanāya apariyāpanne tesaṁ tattha kāmarāgānusayo ca nānuseti bhavarāgānusayo ca nānuseti. Anāgāmissa rūpadhātuyā arūpadhātuyā tassa tattha kāmarāgānusayo nānuseti, no ca tassa tattha bhavarāgānusayo nānuseti. Tasseva puggalassa kāmadhātuyā tīsu vedanāsu apariyāpanne tassa tattha kāmarāgānusayo ca nānuseti bhavarāgānusayo ca nānuseti. Arahato sabbattha kāmarāgānusayo ca nānuseti bhavarāgānusayo ca nānuseti. </div>
</div>
<div class="q" id="p_34Y7_394"> <div class="p">
<span class="pN">394</span>«  Yassa vā pana yattha bhavarāgānusayo nānuseti tassa tattha kāmarāgānusayo nānusetīti? </div>
</div>
<div class="q" id="p_34Y7_395"> <div class="p">
<span class="pN">395</span>Tiṇṇaṁ puggalānaṁ kāmadhātuyā dvīsu vedanāsu tesaṁ tattha bhavarāgānusayo nānuseti, no ca tesaṁ tattha kāmarāgānusayo nānuseti. Tesaññeva puggalānaṁ dukkhāya vedanāya apariyāpanne tesaṁ tattha bhavarāgānusayo ca nānuseti kāmarāgānusayo ca nānuseti. Arahato sabbattha bhavarāgānusayo ca nānuseti kāmarāgānusayo ca nānuseti. </div>
</div>
<div class="q" id="p_34Y7_396"> <div class="p">
<span class="pN">396</span>»  Yassa yattha kāmarāgānusayo nānuseti tassa tattha avijjānusayo nānusetīti? </div>
</div>
<div class="q" id="p_34Y7_397"> <div class="p">
<span class="pN">397</span>Tiṇṇaṁ puggalānaṁ dukkhāya vedanāya rūpadhātuyā arūpadhātuyā tesaṁ tattha kāmarāgānusayo nānuseti, no ca tesaṁ tattha avijjānusayo nānuseti. Tesaññeva puggalānaṁ apariyāpanne tesaṁ tattha kāmarāgānusayo ca nānuseti avijjānusayo ca nānuseti. Anāgāmissa kāmadhātuyā tīsu vedanāsu rūpadhātuyā arūpadhātuyā tassa tattha kāmarāgānusayo nānuseti, no ca tassa tattha avijjānusayo nānuseti. Tasseva puggalassa apariyāpanne tassa tattha kāmarāgānusayo ca nānuseti avijjānusayo ca nānuseti. Arahato sabbattha kāmarāgānusayo ca nānuseti avijjānusayo ca nānuseti. </div>
</div>
<div class="q" id="p_34Y7_398"> <div class="p">
<span class="pN">398</span>«  Yassa vā pana yattha avijjānusayo nānuseti tassa tattha kāmarāgānusayo nānusetīti? Āmantā. </div>
</div>
<div class="q" id="p_34Y7_399"> <div class="divNumber">57.</div> <div class="p">
<span class="pN">399</span>»  Yassa yattha paṭighānusayo nānuseti tassa tattha mānānusayo nānusetīti? </div>
</div>
<div class="q" id="p_34Y7_400"> <div class="p">
<span class="pN">400</span>Tiṇṇaṁ puggalānaṁ kāmadhātuyā dvīsu vedanāsu rūpadhātuyā arūpadhātuyā tesaṁ tattha paṭighānusayo nānuseti, no ca tesaṁ tattha mānānusayo nānuseti. Tesaññeva puggalānaṁ apariyāpanne tesaṁ tattha paṭighānusayo ca nānuseti mānānusayo ca nānuseti. Anāgāmissa kāmadhātuyā dvīsu vedanāsu rūpadhātuyā arūpadhātuyā tassa tattha paṭighānusayo nānuseti, no ca tassa tattha mānānusayo nānuseti. Tasseva puggalassa dukkhāya vedanāya apariyāpanne tassa tattha paṭighānusayo ca nānuseti mānānusayo ca nānuseti. Arahato sabbattha paṭighānusayo ca nānuseti mānānusayo ca nānuseti. </div>
</div>
<div class="q" id="p_34Y7_401"> <div class="p">
<span class="pN">401</span>«  Yassa vā pana yattha mānānusayo nānuseti tassa tattha paṭighānusayo nānusetīti? </div>
</div>
<div class="q" id="p_34Y7_402"> <div class="p">
<span class="pN">402</span>Tiṇṇaṁ puggalānaṁ dukkhāya vedanāya tesaṁ tattha mānānusayo nānuseti, no ca tesaṁ tattha paṭighānusayo nānuseti. Tesaññeva puggalānaṁ apariyāpanne tesaṁ tattha mānānusayo ca nānuseti paṭighānusayo ca nānuseti. Arahato sabbattha mānānusayo ca nānuseti paṭighānusayo ca nānuseti. </div>
</div>
<div class="q" id="p_34Y7_403"> <div class="p">
<span class="pN">403</span>»  Yassa yattha paṭighānusayo nānuseti tassa tattha diṭṭhānusayo…pe…  vicikicchānusayo nānusetīti? </div>
</div>
<div class="q" id="p_34Y7_404"> <div class="p">
<span class="pN">404</span>Puthujjanassa kāmadhātuyā dvīsu vedanāsu rūpadhātuyā arūpadhātuyā tassa tattha paṭighānusayo nānuseti, no ca tassa tattha vicikicchānusayo nānuseti. Tasseva puggalassa apariyāpanne tassa tattha paṭighānusayo ca nānuseti vicikicchānusayo ca nānuseti. Dvinnaṁ puggalānaṁ sabbattha paṭighānusayo ca nānuseti vicikicchānusayo ca nānuseti. </div>
</div>
<div class="q" id="p_34Y7_405"> <div class="p">
<span class="pN">405</span>«  Yassa vā pana yattha vicikicchānusayo nānuseti tassa tattha paṭighānusayo nānusetīti? </div>
</div>
<div class="q" id="p_34Y7_406"> <div class="p">
<span class="pN">406</span>Dvinnaṁ puggalānaṁ dukkhāya vedanāya tesaṁ tattha vicikicchānusayo nānuseti, no ca tesaṁ tattha paṭighānusayo nānuseti. Tesaññeva puggalānaṁ kāmadhātuyā dvīsu vedanāsu rūpadhātuyā arūpadhātuyā apariyāpanne tesaṁ tattha vicikicchānusayo ca nānuseti paṭighānusayo ca nānuseti. Dvinnaṁ puggalānaṁ sabbattha vicikicchānusayo ca nānuseti paṭighānusayo ca nānuseti. </div>
</div>
<div class="q" id="p_34Y7_407"> <div class="p">
<span class="pN">407</span>»  Yassa yattha paṭighānusayo nānuseti tassa tattha bhavarāgānusayo nānusetīti? </div>
</div>
<div class="q" id="p_34Y7_408"> <div class="p">
<span class="pN">408</span>Tiṇṇaṁ puggalānaṁ rūpadhātuyā arūpadhātuyā tesaṁ tattha paṭighānusayo nānuseti, no ca tesaṁ tattha bhavarāgānusayo nānuseti. Tesaññeva puggalānaṁ kāmadhātuyā dvīsu vedanāsu apariyāpanne tesaṁ tattha paṭighānusayo ca nānuseti bhavarāgānusayo ca nānuseti. Anāgāmissa rūpadhātuyā arūpadhātuyā tassa tattha paṭighānusayo nānuseti, no ca tassa tattha bhavarāgānusayo nānuseti. Tasseva puggalassa kāmadhātuyā tīsu vedanāsu apariyāpanne tassa tattha paṭighānusayo ca nānuseti bhavarāgānusayo ca nānuseti. Arahato sabbattha paṭighānusayo ca nānuseti bhavarāgānusayo ca nānuseti. </div>
</div>
<div class="q" id="p_34Y7_409"> <div class="p">
<span class="pN">409</span>«  Yassa vā pana yattha bhavarāgānusayo nānuseti tassa tattha paṭighānusayo nānusetīti? </div>
</div>
<div class="q" id="p_34Y7_410"> <div class="p">
<span class="pN">410</span>Tiṇṇaṁ puggalānaṁ dukkhāya vedanāya tesaṁ tattha bhavarāgānusayo nānuseti, no ca tesaṁ tattha paṭighānusayo nānuseti. Tesaññeva puggalānaṁ kāmadhātuyā dvīsu vedanāsu apariyāpanne tesaṁ tattha bhavarāgānusayo ca nānuseti paṭighānusayo ca nānuseti. Arahato sabbattha bhavarāgānusayo ca nānuseti paṭighānusayo ca nānuseti. </div>
</div>
<div class="q" id="p_34Y7_411"> <div class="p">
<span class="pN">411</span>»  Yassa yattha paṭighānusayo nānuseti tassa tattha avijjānusayo nānusetīti? </div>
</div>
<div class="q" id="p_34Y7_412"> <div class="p">
<span class="pN">412</span>Tiṇṇaṁ puggalānaṁ kāmadhātuyā dvīsu vedanāsu rūpadhātuyā arūpadhātuyā tesaṁ tattha paṭighānusayo nānuseti, no ca tesaṁ tattha avijjānusayo nānuseti. Tesaññeva puggalānaṁ apariyāpanne tesaṁ tattha paṭighānusayo ca nānuseti avijjānusayo ca nānuseti. Anāgāmissa kāmadhātuyā tīsu vedanāsu rūpadhātuyā arūpadhātuyā tassa tattha paṭighānusayo nānuseti, no ca tassa tattha avijjānusayo nānuseti. Tasseva puggalassa apariyāpanne tassa tattha paṭighānusayo ca nānuseti avijjānusayo ca nānuseti. Arahato sabbattha paṭighānusayo ca nānuseti avijjānusayo ca nānuseti. </div>
</div>
<div class="q" id="p_34Y7_413"> <div class="p">
<span class="pN">413</span>«  Yassa vā pana yattha avijjānusayo nānuseti tassa tattha paṭighānusayo nānusetīti? Āmantā. </div>
</div>
<div class="q" id="p_34Y7_414"> <div class="divNumber">58.</div> <div class="p">
<span class="pN">414</span>»  Yassa yattha mānānusayo nānuseti tassa tattha diṭṭhānusayo…pe…  vicikicchānusayo nānusetīti? </div>
</div>
<div class="q" id="p_34Y7_415"> <div class="p">
<span class="pN">415</span>Puthujjanassa dukkhāya vedanāya tassa tattha mānānusayo nānuseti, no ca tassa tattha vicikicchānusayo nānuseti. Tasseva puggalassa apariyāpanne tassa tattha mānānusayo ca nānuseti vicikicchānusayo ca nānuseti. Arahato sabbattha mānānusayo ca nānuseti vicikicchānusayo ca nānuseti. </div>
</div>
<div class="q" id="p_34Y7_416"> <div class="p">
<span class="pN">416</span>«  Yassa vā pana yattha vicikicchānusayo nānuseti tassa tattha mānānusayo nānusetīti? </div>
</div>
<div class="q" id="p_34Y7_417"> <div class="p">
<span class="pN">417</span>Tiṇṇaṁ puggalānaṁ kāmadhātuyā dvīsu vedanāsu rūpadhātuyā arūpadhātuyā tesaṁ tattha vicikicchānusayo nānuseti, no ca tesaṁ tattha mānānusayo nānuseti. Tesaññeva puggalānaṁ dukkhāya vedanāya apariyāpanne tesaṁ tattha vicikicchānusayo ca nānuseti mānānusayo ca nānuseti. Arahato sabbattha vicikicchānusayo ca nānuseti mānānusayo ca nānuseti. </div>
</div>
<div class="q" id="p_34Y7_418"> <div class="p">
<span class="pN">418</span>»  Yassa yattha mānānusayo nānuseti tassa tattha bhavarāgānusayo nānusetīti? Āmantā. </div>
</div>
<div class="q" id="p_34Y7_419"> <div class="p">
<span class="pN">419</span>«  Yassa vā pana yattha bhavarāgānusayo nānuseti tassa tattha mānānusayo nānusetīti? </div>
</div>
<div class="q" id="p_34Y7_420"> <div class="p">
<span class="pN">420</span>Catunnaṁ puggalānaṁ kāmadhātuyā dvīsu vedanāsu tesaṁ tattha bhavarāgānusayo nānuseti, no ca tesaṁ tattha mānānusayo nānuseti. Tesaññeva puggalānaṁ dukkhāya vedanāya apariyāpanne tesaṁ tattha bhavarāgānusayo ca nānuseti mānānusayo ca nānuseti. Arahato sabbattha bhavarāgānusayo ca nānuseti mānānusayo ca nānuseti. </div>
</div>
<div class="q" id="p_34Y7_421"> <div class="p">
<span class="pN">421</span>»  Yassa yattha mānānusayo nānuseti tassa tattha avijjānusayo nānusetīti? </div>
</div>
<div class="q" id="p_34Y7_422"> <div class="p">
<span class="pN">422</span>Catunnaṁ puggalānaṁ dukkhāya vedanāya tesaṁ tattha mānānusayo nānuseti, no ca tesaṁ tattha avijjānusayo nānuseti. Tesaññeva puggalānaṁ apariyāpanne tesaṁ tattha mānānusayo ca nānuseti avijjānusayo ca nānuseti. Arahato sabbattha mānānusayo ca nānuseti avijjānusayo ca nānuseti. </div>
</div>
<div class="q" id="p_34Y7_423"> <div class="p">
<span class="pN">423</span>«  Yassa vā pana yattha avijjānusayo nānuseti tassa tattha mānānusayo nānusetīti? Āmantā. </div>
</div>
<div class="q" id="p_34Y7_424"> <div class="divNumber">59.</div> <div class="p">
<span class="pN">424</span>»  Yassa yattha diṭṭhānusayo nānuseti tassa tattha vicikicchānusayo nānusetīti? Āmantā. </div>
</div>
<div class="q" id="p_34Y7_425"> <div class="p">
<span class="pN">425</span>«  Yassa vā pana yattha vicikicchānusayo nānuseti tassa tattha diṭṭhānusayo nānusetīti? Āmantā. </div>
</div>
<div class="q" id="p_34Y7_426"> <div class="p">
<span class="pN">426</span>»  Yassa yattha diṭṭhānusayo…pe…  vicikicchānusayo nānuseti tassa tattha bhavarāgānusayo nānusetīti? </div>
</div>
<div class="q" id="p_34Y7_427"> <div class="p">
<span class="pN">427</span>Tiṇṇaṁ puggalānaṁ rūpadhātuyā arūpadhātuyā tesaṁ tattha vicikicchānusayo nānuseti, no ca tesaṁ tattha bhavarāgānusayo nānuseti. Tesaññeva puggalānaṁ kāmadhātuyā tīsu vedanāsu apariyāpanne tesaṁ tattha vicikicchānusayo ca nānuseti bhavarāgānusayo ca nānuseti. Arahato sabbattha vicikicchānusayo ca nānuseti bhavarāgānusayo ca nānuseti. </div>
</div>
<div class="q" id="p_34Y7_428"> <div class="p">
<span class="pN">428</span>«  Yassa vā pana yattha bhavarāgānusayo nānuseti tassa tattha vicikicchānusayo nānusetīti? </div>
</div>
<div class="q" id="p_34Y7_429"> <div class="p">
<span class="pN">429</span>Puthujjanassa kāmadhātuyā tīsu vedanāsu tassa tattha bhavarāgānusayo nānuseti, no ca tassa tattha vicikicchānusayo nānuseti. Tasseva puggalassa apariyāpanne tassa tattha bhavarāgānusayo ca nānuseti vicikicchānusayo ca nānuseti. Arahato sabbattha bhavarāgānusayo ca nānuseti vicikicchānusayo ca nānuseti. </div>
</div>
<div class="q" id="p_34Y7_430"> <div class="p">
<span class="pN">430</span>»  Yassa yattha vicikicchānusayo nānuseti tassa tattha avijjānusayo nānusetīti? </div>
</div>
<div class="q" id="p_34Y7_431"> <div class="p">
<span class="pN">431</span>Tiṇṇaṁ puggalānaṁ kāmadhātuyā tīsu vedanāsu rūpadhātuyā arūpadhātuyā tesaṁ tattha vicikicchānusayo nānuseti, no ca tesaṁ tattha avijjānusayo nānuseti. Tesaññeva puggalānaṁ apariyāpanne tesaṁ tattha vicikicchānusayo ca nānuseti avijjānusayo ca nānuseti. Arahato sabbattha vicikicchānusayo ca nānuseti avijjānusayo ca nānuseti. </div>
</div>
<div class="q" id="p_34Y7_432"> <div class="p">
<span class="pN">432</span>«  Yassa vā pana yattha avijjānusayo nānuseti tassa tattha vicikicchānusayo nānusetīti? Āmantā. </div>
</div>
<div class="q" id="p_34Y7_433"> <div class="divNumber">60.</div> <div class="p">
<span class="pN">433</span>»  Yassa yattha bhavarāgānusayo nānuseti tassa tattha avijjānusayo nānusetīti? </div>
</div>
<div class="q" id="p_34Y7_434"> <div class="p">
<span class="pN">434</span>Catunnaṁ puggalānaṁ kāmadhātuyā tīsu vedanāsu tesaṁ tattha bhavarāgānusayo nānuseti, no ca tesaṁ tattha avijjānusayo nānuseti. Tesaññeva puggalānaṁ apariyāpanne tesaṁ tattha bhavarāgānusayo ca nānuseti avijjānusayo ca nānuseti. Arahato sabbattha bhavarāgānusayo ca nānuseti avijjānusayo ca nānuseti. </div>
</div>
<div class="q" id="p_34Y7_435"> <div class="p">
<span class="pN">435</span>«  Yassa vā pana yattha avijjānusayo nānuseti tassa tattha bhavarāgānusayo nānusetīti? Āmantā. (Ekamūlakaṁ.) </div>
</div>
<div class="q" id="p_34Y7_436"> <div class="divNumber">61.</div> <div class="p">
<span class="pN">436</span>»  Yassa yattha kāmarāgānusayo ca paṭighānusayo ca nānusenti tassa tattha mānānusayo nānusetīti? </div>
</div>
<div class="q" id="p_34Y7_437"> <div class="p">
<span class="pN">437</span>Tiṇṇaṁ puggalānaṁ rūpadhātuyā arūpadhātuyā tesaṁ tattha kāmarāgānusayo ca paṭighānusayo ca nānusenti, no ca tesaṁ tattha mānānusayo nānuseti. Tesaññeva puggalānaṁ apariyāpanne tesaṁ tattha kāmarāgānusayo ca paṭighānusayo ca nānusenti mānānusayo ca nānuseti. Anāgāmissa kāmadhātuyā dvīsu vedanāsu rūpadhātuyā arūpadhātuyā tassa tattha kāmarāgānusayo ca paṭighānusayo ca nānusenti, no ca tassa tattha mānānusayo nānuseti. Tasseva puggalassa dukkhāya vedanāya apariyāpanne tassa tattha kāmarāgānusayo ca paṭighānusayo ca nānusenti mānānusayo ca nānuseti. Arahato sabbattha kāmarāgānusayo ca paṭighānusayo ca nānusenti mānānusayo ca nānuseti. </div>
</div>
<div class="q" id="p_34Y7_438"> <div class="p">
<span class="pN">438</span>«  Yassa vā pana yattha mānānusayo nānuseti tassa tattha kāmarāgānusayo ca paṭighānusayo ca nānusentīti? </div>
</div>
<div class="q" id="p_34Y7_439"> <div class="p">
<span class="pN">439</span>Tiṇṇaṁ puggalānaṁ dukkhāya vedanāya tesaṁ tattha mānānusayo ca kāmarāgānusayo ca nānusenti, no ca tesaṁ tattha paṭighānusayo nānuseti. Tesaññeva puggalānaṁ apariyāpanne tesaṁ tattha mānānusayo ca nānuseti kāmarāgānusayo ca paṭighānusayo ca nānusenti. Arahato sabbattha mānānusayo ca nānuseti kāmarāgānusayo ca paṭighānusayo ca nānusenti. </div>
</div>
<div class="q" id="p_34Y7_440"> <div class="p">
<span class="pN">440</span>»  Yassa yattha kāmarāgānusayo ca paṭighānusayo ca nānusenti tassa tattha diṭṭhānusayo…pe…  vicikicchānusayo nānusetīti? </div>
</div>
<div class="q" id="p_34Y7_441"> <div class="p">
<span class="pN">441</span>Puthujjanassa rūpadhātuyā arūpadhātuyā tassa tattha kāmarāgānusayo ca paṭighānusayo ca nānusenti, no ca tassa tattha vicikicchānusayo nānuseti. Tasseva puggalassa apariyāpanne tassa tattha kāmarāgānusayo ca paṭighānusayo ca nānusenti vicikicchānusayo ca nānuseti. Dvinnaṁ puggalānaṁ sabbattha…pe… . </div>
</div>
<div class="q" id="p_34Y7_442"> <div class="p">
<span class="pN">442</span>«  Yassa vā pana yattha vicikicchānusayo nānuseti tassa tattha kāmarāgānusayo ca paṭighānusayo ca nānusentīti? </div>
</div>
<div class="q" id="p_34Y7_443"> <div class="p">
<span class="pN">443</span>Dvinnaṁ puggalānaṁ dukkhāya vedanāya tesaṁ tattha vicikicchānusayo ca kāmarāgānusayo ca nānusenti, no ca tesaṁ tattha paṭighānusayo nānuseti. Tesaññeva puggalānaṁ kāmadhātuyā dvīsu vedanāsu tesaṁ tattha vicikicchānusayo ca paṭighānusayo ca nānusenti, no ca tesaṁ tattha kāmarāgānusayo nānuseti. Tesaññeva puggalānaṁ rūpadhātuyā arūpadhātuyā apariyāpanne tesaṁ tattha vicikicchānusayo ca nānuseti kāmarāgānusayo ca paṭighānusayo ca nānusenti. Dvinnaṁ puggalānaṁ sabbattha…pe… . </div>
</div>
<div class="q" id="p_34Y7_444"> <div class="p">
<span class="pN">444</span>»  Yassa yattha kāmarāgānusayo ca paṭighānusayo ca nānusenti tassa tattha bhavarāgānusayo nānusetīti? </div>
</div>
<div class="q" id="p_34Y7_445"> <div class="p">
<span class="pN">445</span>Tiṇṇaṁ puggalānaṁ rūpadhātuyā arūpadhātuyā tesaṁ tattha kāmarāgānusayo ca paṭighānusayo ca nānusenti, no ca tesaṁ tattha bhavarāgānusayo nānuseti. Tesaññeva puggalānaṁ apariyāpanne tesaṁ tattha kāmarāgānusayo ca paṭighānusayo ca nānusenti bhavarāgānusayo ca nānuseti. Anāgāmissa rūpadhātuyā arūpadhātuyā tassa tattha kāmarāgānusayo ca paṭighānusayo ca nānusenti, no ca tassa tattha bhavarāgānusayo nānuseti. Tasseva puggalassa kāmadhātuyā tīsu vedanāsu apariyāpanne tassa tattha kāmarāgānusayo ca paṭighānusayo ca nānusenti bhavarāgānusayo ca nānuseti. Arahato sabbattha…pe… . </div>
</div>
<div class="q" id="p_34Y7_446"> <div class="p">
<span class="pN">446</span>«  Yassa vā pana yattha bhavarāgānusayo nānuseti tassa tattha kāmarāgānusayo ca paṭighānusayo ca nānusentīti? </div>
</div>
<div class="q" id="p_34Y7_447"> <div class="p">
<span class="pN">447</span>Tiṇṇaṁ puggalānaṁ dukkhāya vedanāya tesaṁ tattha bhavarāgānusayo ca kāmarāgānusayo ca nānusenti, no ca tesaṁ tattha paṭighānusayo nānuseti. Tesaññeva puggalānaṁ kāmadhātuyā dvīsu vedanāsu tesaṁ tattha bhavarāgānusayo ca paṭighānusayo ca nānusenti, no ca tesaṁ tattha kāmarāgānusayo nānuseti. Tesaññeva puggalānaṁ apariyāpanne tesaṁ tattha bhavarāgānusayo ca nānuseti kāmarāgānusayo ca paṭighānusayo ca nānusenti. Arahato sabbattha…pe… . </div>
</div>
<div class="q" id="p_34Y7_448"> <div class="p">
<span class="pN">448</span>»  Yassa yattha kāmarāgānusayo ca paṭighānusayo ca nānusenti tassa tattha avijjānusayo nānusetīti? </div>
</div>
<div class="q" id="p_34Y7_449"> <div class="p">
<span class="pN">449</span>Tiṇṇaṁ puggalānaṁ rūpadhātuyā arūpadhātuyā tesaṁ tattha kāmarāgānusayo ca paṭighānusayo ca nānusenti, no ca tesaṁ tattha avijjānusayo nānuseti. Tesaññeva puggalānaṁ apariyāpanne tesaṁ tattha kāmarāgānusayo ca paṭighānusayo ca nānusenti avijjānusayo ca nānuseti. Anāgāmissa kāmadhātuyā tīsu vedanāsu rūpadhātuyā arūpadhātuyā tassa tattha kāmarāgānusayo ca paṭighānusayo ca nānusenti, no ca tassa tattha avijjānusayo nānuseti. Tasseva puggalassa apariyāpanne tassa tattha kāmarāgānusayo ca paṭighānusayo ca nānusenti avijjānusayo ca nānuseti. Arahato sabbattha…pe… . </div>
</div>
<div class="q" id="p_34Y7_450"> <div class="p">
<span class="pN">450</span>«  Yassa vā pana yattha avijjānusayo nānuseti tassa tattha kāmarāgānusayo ca paṭighānusayo ca nānusentīti? Āmantā. (Dukamūlakaṁ.) </div>
</div>
<div class="q" id="p_34Y7_451"> <div class="divNumber">62.</div> <div class="p">
<span class="pN">451</span>»  Yassa yattha kāmarāgānusayo ca paṭighānusayo ca mānānusayo ca nānusenti tassa tattha diṭṭhānusayo…pe…  vicikicchānusayo nānusetīti? Āmantā. </div>
</div>
<div class="q" id="p_34Y7_452"> <div class="p">
<span class="pN">452</span>«  Yassa vā pana yattha vicikicchānusayo nānuseti tassa tattha kāmarāgānusayo ca paṭighānusayo ca mānānusayo ca nānusentīti? </div>
</div>
<div class="q" id="p_34Y7_453"> <div class="p">
<span class="pN">453</span>Dvinnaṁ puggalānaṁ dukkhāya vedanāya tesaṁ tattha vicikicchānusayo ca kāmarāgānusayo ca mānānusayo ca nānusenti, no ca tesaṁ tattha paṭighānusayo nānuseti. Tesaññeva puggalānaṁ kāmadhātuyā dvīsu vedanāsu tesaṁ tattha vicikicchānusayo ca paṭighānusayo ca nānusenti, no ca tesaṁ tattha kāmarāgānusayo ca mānānusayo ca nānusenti. Tesaññeva puggalānaṁ rūpadhātuyā arūpadhātuyā tesaṁ tattha vicikicchānusayo ca kāmarāgānusayo ca paṭighānusayo ca nānusenti, no ca tesaṁ tattha mānānusayo nānuseti. Tesaññeva puggalānaṁ apariyāpanne tesaṁ tattha vicikicchānusayo ca nānuseti kāmarāgānusayo ca paṭighānusayo ca mānānusayo ca nānusenti. Anāgāmissa kāmadhātuyā dvīsu vedanāsu rūpadhātuyā arūpadhātuyā tassa tattha vicikicchānusayo ca kāmarāgānusayo ca paṭighānusayo ca nānusenti, no ca tassa tattha mānānusayo nānuseti. Tasseva puggalassa dukkhāya vedanāya apariyāpanne tassa tattha vicikicchānusayo ca nānuseti kāmarāgānusayo ca paṭighānusayo ca mānānusayo ca nānusenti. Arahato sabbattha…pe… . </div>
</div>
<div class="q" id="p_34Y7_454"> <div class="p">
<span class="pN">454</span>»  Yassa yattha kāmarāgānusayo ca paṭighānusayo ca mānānusayo ca nānusenti tassa tattha bhavarāgānusayo nānusetīti? Āmantā. </div>
</div>
<div class="q" id="p_34Y7_455"> <div class="p">
<span class="pN">455</span>«  Yassa vā pana yattha bhavarāgānusayo nānuseti tassa tattha kāmarāgānusayo ca paṭighānusayo ca mānānusayo ca nānusentīti? </div>
</div>
<div class="q" id="p_34Y7_456"> <div class="p">
<span class="pN">456</span>Tiṇṇaṁ puggalānaṁ dukkhāya vedanāya tesaṁ tattha bhavarāgānusayo ca kāmarāgānusayo ca mānānusayo ca nānusenti, no ca tesaṁ tattha paṭighānusayo nānuseti. Tesaññeva puggalānaṁ kāmadhātuyā dvīsu vedanāsu tesaṁ tattha bhavarāgānusayo ca paṭighānusayo ca nānusenti, no ca tesaṁ tattha kāmarāgānusayo ca mānānusayo ca nānusenti. Tesaññeva puggalānaṁ apariyāpanne tesaṁ tattha bhavarāgānusayo ca nānuseti kāmarāgānusayo ca paṭighānusayo ca mānānusayo ca nānusenti. Anāgāmissa kāmadhātuyā dvīsu vedanāsu tassa tattha bhavarāgānusayo ca kāmarāgānusayo ca paṭighānusayo ca nānusenti, no ca tassa tattha mānānusayo nānuseti. Tasseva puggalassa dukkhāya vedanāya apariyāpanne tassa tattha bhavarāgānusayo ca nānuseti kāmarāgānusayo ca paṭighānusayo ca mānānusayo ca nānusenti. Arahato sabbattha…pe… . </div>
</div>
<div class="q" id="p_34Y7_457"> <div class="p">
<span class="pN">457</span>»  Yassa yattha kāmarāgānusayo ca paṭighānusayo ca mānānusayo ca nānusenti tassa tattha avijjānusayo nānusetīti? </div>
</div>
<div class="q" id="p_34Y7_458"> <div class="p">
<span class="pN">458</span>Anāgāmissa dukkhāya vedanāya tassa tattha kāmarāgānusayo ca paṭighānusayo ca mānānusayo ca nānusenti, no ca tassa tattha avijjānusayo nānuseti. Tasseva puggalassa apariyāpanne tassa tattha kāmarāgānusayo ca paṭighānusayo ca mānānusayo ca nānusenti avijjānusayo ca nānuseti. Arahato sabbattha…pe… . </div>
</div>
<div class="q" id="p_34Y7_459"> <div class="p">
<span class="pN">459</span>«  Yassa vā pana yattha avijjānusayo nānuseti tassa tattha kāmarāgānusayo ca paṭighānusayo ca mānānusayo ca nānusentīti? Āmantā. (Tikamūlakaṁ.) </div>
</div>
<div class="q" id="p_34Y7_460"> <div class="divNumber">63.</div> <div class="p">
<span class="pN">460</span>»  Yassa yattha kāmarāgānusayo ca paṭighānusayo ca mānānusayo ca diṭṭhānusayo ca nānusenti tassa tattha vicikicchānusayo nānusetīti? Āmantā. </div>
</div>
<div class="q" id="p_34Y7_461"> <div class="p">
<span class="pN">461</span>«  Yassa vā pana yattha vicikicchānusayo nānuseti tassa tattha kāmarāgānusayo ca paṭighānusayo ca mānānusayo ca diṭṭhānusayo ca nānusentīti? </div>
</div>
<div class="q" id="p_34Y7_462"> <div class="p">
<span class="pN">462</span>Dvinnaṁ puggalānaṁ dukkhāya vedanāya tesaṁ tattha vicikicchānusayo ca kāmarāgānusayo ca mānānusayo ca diṭṭhānusayo ca nānusenti, no ca tesaṁ tattha paṭighānusayo nānuseti. Tesaññeva puggalānaṁ kāmadhātuyā dvīsu vedanāsu tesaṁ tattha vicikicchānusayo ca paṭighānusayo ca nānusenti, no ca tesaṁ tattha kāmarāgānusayo ca mānānusayo ca nānusenti. Tesaññeva puggalānaṁ rūpadhātuyā arūpadhātuyā tesaṁ tattha vicikicchānusayo ca kāmarāgānusayo ca paṭighānusayo ca diṭṭhānusayo ca nānusenti, no ca tesaṁ tattha mānānusayo nānuseti. Tesaññeva puggalānaṁ apariyāpanne tesaṁ tattha vicikicchānusayo ca nānuseti kāmarāgānusayo ca paṭighānusayo ca mānānusayo ca diṭṭhānusayo ca nānusenti. Anāgāmissa kāmadhātuyā dvīsu vedanāsu rūpadhātuyā arūpadhātuyā tassa tattha vicikicchānusayo ca kāmarāgānusayo ca paṭighānusayo ca diṭṭhānusayo ca nānusenti, no ca tassa tattha mānānusayo nānuseti. Tasseva puggalassa dukkhāya vedanāya apariyāpanne tassa tattha vicikicchānusayo ca nānuseti kāmarāgānusayo ca paṭighānusayo ca mānānusayo ca diṭṭhānusayo ca nānusenti. Arahato sabbattha vicikicchānusayo ca nānuseti kāmarāgānusayo ca paṭighānusayo ca mānānusayo ca diṭṭhānusayo ca nānusenti…pe… . (Catukkamūlakaṁ.) </div>
</div>
<div class="q" id="p_34Y7_463"> <div class="divNumber">64.</div> <div class="p">
<span class="pN">463</span>»  Yassa yattha kāmarāgānusayo ca paṭighānusayo ca mānānusayo ca diṭṭhānusayo ca vicikicchānusayo ca nānusenti tassa tattha bhavarāgānusayo nānusetīti? Āmantā. </div>
</div>
<div class="q" id="p_34Y7_464"> <div class="p">
<span class="pN">464</span>«  Yassa vā pana yattha bhavarāgānusayo nānuseti tassa tattha kāmarāgānusayo ca paṭighānusayo ca mānānusayo ca diṭṭhānusayo ca vicikicchānusayo ca nānusentīti? </div>
</div>
<div class="q" id="p_34Y7_465"> <div class="p">
<span class="pN">465</span>Puthujjanassa dukkhāya vedanāya tassa tattha bhavarāgānusayo ca kāmarāgānusayo ca mānānusayo ca nānusenti, no ca tassa tattha paṭighānusayo ca diṭṭhānusayo ca vicikicchānusayo ca nānusenti. Tasseva puggalassa kāmadhātuyā dvīsu vedanāsu tassa tattha bhavarāgānusayo ca paṭighānusayo ca nānusenti, no ca tassa tattha kāmarāgānusayo ca mānānusayo ca diṭṭhānusayo ca vicikicchānusayo ca nānusenti. Tasseva puggalassa apariyāpanne tassa tattha bhavarāgānusayo ca nānuseti kāmarāgānusayo ca paṭighānusayo ca mānānusayo ca diṭṭhānusayo ca vicikicchānusayo ca nānusenti. Dvinnaṁ puggalānaṁ dukkhāya vedanāya tesaṁ tattha bhavarāgānusayo ca kāmarāgānusayo ca mānānusayo ca diṭṭhānusayo ca vicikicchānusayo ca nānusenti, no ca tesaṁ tattha paṭighānusayo nānuseti. Tesaññeva puggalānaṁ kāmadhātuyā dvīsu vedanāsu tesaṁ tattha bhavarāgānusayo ca paṭighānusayo ca diṭṭhānusayo ca vicikicchānusayo ca nānusenti, no ca tesaṁ tattha kāmarāgānusayo ca mānānusayo ca nānusenti. Tesaññeva puggalānaṁ apariyāpanne tesaṁ tattha bhavarāgānusayo ca nānuseti kāmarāgānusayo ca paṭighānusayo ca mānānusayo ca diṭṭhānusayo ca vicikicchānusayo ca nānusenti. Anāgāmissa kāmadhātuyā dvīsu vedanāsu tassa tattha bhavarāgānusayo ca kāmarāgānusayo ca paṭighānusayo ca diṭṭhānusayo ca vicikicchānusayo ca nānusenti, no ca tassa tattha mānānusayo nānuseti. Tasseva puggalassa dukkhāya vedanāya apariyāpanne tassa tattha bhavarāgānusayo ca nānuseti kāmarāgānusayo ca paṭighānusayo ca mānānusayo ca diṭṭhānusayo ca vicikicchānusayo ca nānusenti. Arahato sabbattha…pe… . (Pañcakamūlakaṁ.) </div>
</div>
<div class="q" id="p_34Y7_466"> <div class="divNumber">65.</div> <div class="p">
<span class="pN">466</span>»  Yassa yattha kāmarāgānusayo ca paṭighānusayo ca mānānusayo ca diṭṭhānusayo ca vicikicchānusayo ca bhavarāgānusayo ca nānusenti tassa tattha avijjānusayo nānusetīti? </div>
</div>
<div class="q" id="p_34Y7_467"> <div class="p">
<span class="pN">467</span>Anāgāmissa dukkhāya vedanāya tassa tattha kāmarāgānusayo ca paṭighānusayo ca mānānusayo ca diṭṭhānusayo ca vicikicchānusayo ca bhavarāgānusayo ca nānusenti, no ca tassa tattha avijjānusayo nānuseti. Tasseva puggalassa apariyāpanne tassa tattha kāmarāgānusayo ca paṭighānusayo ca mānānusayo ca diṭṭhānusayo ca vicikicchānusayo ca bhavarāgānusayo ca nānusenti avijjānusayo ca nānuseti. Arahato sabbattha kāmarāgānusayo ca paṭighānusayo ca mānānusayo ca diṭṭhānusayo ca vicikicchānusayo ca bhavarāgānusayo ca nānusenti avijjānusayo ca nānuseti. </div>
</div>
<div class="q" id="p_34Y7_468"> <div class="p">
<span class="pN">468</span>«  Yassa vā pana yattha avijjānusayo nānuseti tassa tattha kāmarāgānusayo ca paṭighānusayo ca mānānusayo ca diṭṭhānusayo ca vicikicchānusayo ca bhavarāgānusayo ca nānusentīti? Āmantā. (Chakkamūlakaṁ.) </div>
</div>
<div class="CENTER" id="p_34Y7_469">
<span class="pN">469</span>Anusayavāre paṭilomaṁ.<br> Anusayavāro.</div>
</html>

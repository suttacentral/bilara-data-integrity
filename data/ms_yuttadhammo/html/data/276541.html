<html>
<div class="i">1.7.1.10 Dutiyaukkhittakasikkhāpada</div>
<div class="h">
Mahāvibhaṅga
</div>
<div class="h">
Sekhiyakaṇḍa
</div>
<div class="h">
Parimaṇḍalavagga
</div>
<div class="h">
Dutiyaukkhittakasikkhāpada
</div>
<div class="q" id="p_2V_1730">
<div class="divNumber">
585.
</div>
<div class="p">
<span class="pN">1730</span>Tena samayena buddho bhagavā sāvatthiyaṁ viharati jetavane anāthapiṇḍikassa ārāme. Tena kho pana samayena chabbaggiyā bhikkhū ukkhittakāya antaraghare nisīdanti…pe… .
</div>
</div>
<div class="q" id="p_2V_1731">
<div class="p">
<span class="pN">1731</span><span class="bold">“Na ukkhittakāya antaraghare nisīdissāmīti sikkhā karaṇīyā”</span>ti. (<span class="italic">10</span>:<span class="bold">155</span>)
</div>
</div>
<div class="q" id="p_2V_1732">
<div class="p">
<span class="pN">1732</span>Na ukkhittakāya antaraghare nisīditabbaṁ. Yo anādariyaṁ paṭicca ekato vā ubhato vā ukkhipitvā antaraghare nisīdati, āpatti dukkaṭassa.
</div>
</div>
<div class="q" id="p_2V_1733">
<div class="p">
<span class="pN">1733</span>Anāpatti—  asañcicca, assatiyā, ajānantassa, gilānassa, vāsūpagatassa, āpadāsu, ummattakassa, ādikammikassāti.
</div>
</div>
<div class="CENTER" id="p_2V_1734">
<span class="pN">1734</span>Dasamasikkhāpadaṁ niṭṭhitaṁ.<br>
Parimaṇḍalavaggo paṭhamo.
</div>
</html>

<html>
<div class="i">49.4 Ñāṇathavikattheraapadāna</div>
<div class="h">Paṁsukūlavagga</div>
<div class="h">Ñāṇathavikattheraapadāna</div>
<div class="q" id="p_20Ap1_6236"> <div class="divNumber">46.</div> <div class="p"> <table class="singleColumn"> <tr> <td> <div class="pN">6236</div> <div class="G">“Dakkhiṇe himavantassa,</div> </td> </tr> <tr> <td> <div class="G">sukato assamo mama;</div> </td> </tr> <tr> <td> <div class="G">Uttamatthaṁ gavesanto,</div> </td> </tr> <tr> <td> <div class="G">vasāmi vipine tadā.</div> </td> </tr> </table> </div>
</div>
<div class="q" id="p_20Ap1_6237"> <div class="divNumber">47.</div> <div class="p"> <table class="singleColumn"> <tr> <td> <div class="pN">6237</div> <div class="G">Lābhālābhena santuṭṭho,</div> </td> </tr> <tr> <td> <div class="G">mūlena ca phalena ca;</div> </td> </tr> <tr> <td> <div class="G">Anvesanto ācariyaṁ,</div> </td> </tr> <tr> <td> <div class="G">vasāmi ekako ahaṁ.</div> </td> </tr> </table> </div>
</div>
<div class="q" id="p_20Ap1_6238"> <div class="divNumber">48.</div> <div class="p"> <table class="singleColumn"> <tr> <td> <div class="pN">6238</div> <div class="G">Sumedho nāma sambuddho,</div> </td> </tr> <tr> <td> <div class="G">loke uppajji tāvade;</div> </td> </tr> <tr> <td> <div class="G">Catusaccaṁ pakāseti,</div> </td> </tr> <tr> <td> <div class="G">uddharanto mahājanaṁ.</div> </td> </tr> </table> </div>
</div>
<div class="q" id="p_20Ap1_6239"> <div class="divNumber">49.</div> <div class="p"> <table class="singleColumn"> <tr> <td> <div class="pN">6239</div> <div class="G">Nāhaṁ suṇomi sambuddhaṁ,</div> </td> </tr> <tr> <td> <div class="G">napi me koci saṁsati;</div> </td> </tr> <tr> <td> <div class="G">Aṭṭhavasse atikkante,</div> </td> </tr> <tr> <td> <div class="G">assosiṁ lokanāyakaṁ.</div> </td> </tr> </table> </div>
</div>
<div class="q" id="p_20Ap1_6240"> <div class="divNumber">50.</div> <div class="p"> <table class="singleColumn"> <tr> <td> <div class="pN">6240</div> <div class="G">Aggidāruṁ nīharitvā,</div> </td> </tr> <tr> <td> <div class="G">sammajjitvāna assamaṁ;</div> </td> </tr> <tr> <td> <div class="G">Khāribhāraṁ gahetvāna,</div> </td> </tr> <tr> <td> <div class="G">nikkhamiṁ vipinā ahaṁ.</div> </td> </tr> </table> </div>
</div>
<div class="q" id="p_20Ap1_6241"> <div class="divNumber">51.</div> <div class="p"> <table class="singleColumn"> <tr> <td> <div class="pN">6241</div> <div class="G">Ekarattiṁ vasantohaṁ,</div> </td> </tr> <tr> <td> <div class="G">gāmesu nigamesu ca;</div> </td> </tr> <tr> <td> <div class="G">Anupubbena candavatiṁ,</div> </td> </tr> <tr> <td> <div class="G">tadāhaṁ upasaṅkamiṁ.</div> </td> </tr> </table> </div>
</div>
<div class="q" id="p_20Ap1_6242"> <div class="divNumber">52.</div> <div class="p"> <table class="singleColumn"> <tr> <td> <div class="pN">6242</div> <div class="G">Bhagavā tamhi samaye,</div> </td> </tr> <tr> <td> <div class="G">sumedho lokanāyako;</div> </td> </tr> <tr> <td> <div class="G">Uddharanto bahū satte,</div> </td> </tr> <tr> <td> <div class="G">deseti amataṁ padaṁ.</div> </td> </tr> </table> </div>
</div>
<div class="q" id="p_20Ap1_6243"> <div class="divNumber">53.</div> <div class="p"> <table class="singleColumn"> <tr> <td> <div class="pN">6243</div> <div class="G">Janakāyamatikkamma,</div> </td> </tr> <tr> <td> <div class="G">vanditvā jinasāgaraṁ;</div> </td> </tr> <tr> <td> <div class="G">Ekaṁsaṁ ajinaṁ katvā,</div> </td> </tr> <tr> <td> <div class="G">santhaviṁ lokanāyakaṁ.</div> </td> </tr> </table> </div>
</div>
<div class="q" id="p_20Ap1_6244"> <div class="divNumber">54.</div> <div class="p"> <table class="singleColumn"> <tr> <td> <div class="pN">6244</div> <div class="G">‘Tuvaṁ satthā ca ketu ca,</div> </td> </tr> <tr> <td> <div class="G">dhajo yūpo ca pāṇinaṁ;</div> </td> </tr> <tr> <td> <div class="G">Parāyaṇo patiṭṭhā ca,</div> </td> </tr> <tr> <td> <div class="G">dīpo ca dvipaduttamo.</div> </td> </tr> </table> </div>
</div>
<div class="CENTER" id="p_20Ap1_6245">
<span class="pN">6245</span>Ekavīsatimaṁ bhāṇavāraṁ.</div>
<div class="q" id="p_20Ap1_6246"> <div class="divNumber">55.</div> <div class="p"> <table class="singleColumn"> <tr> <td> <div class="pN">6246</div> <div class="G">Nepuñño dassane vīro,</div> </td> </tr> <tr> <td> <div class="G">tāresi janataṁ tuvaṁ;</div> </td> </tr> <tr> <td> <div class="G">Natthañño tārako loke,</div> </td> </tr> <tr> <td> <div class="G">tavuttaritaro mune.</div> </td> </tr> </table> </div>
</div>
<div class="q" id="p_20Ap1_6247"> <div class="divNumber">56.</div> <div class="p"> <table class="singleColumn"> <tr> <td> <div class="pN">6247</div> <div class="G">Sakkā theve kusaggena,</div> </td> </tr> <tr> <td> <div class="G">pametuṁ sāgaruttame;</div> </td> </tr> <tr> <td> <div class="G">Na tveva tava sabbaññu,</div> </td> </tr> <tr> <td> <div class="G">ñāṇaṁ sakkā pametave.</div> </td> </tr> </table> </div>
</div>
<div class="q" id="p_20Ap1_6248"> <div class="divNumber">57.</div> <div class="p"> <table class="singleColumn"> <tr> <td> <div class="pN">6248</div> <div class="G">Tuladaṇḍe ṭhapetvāna,</div> </td> </tr> <tr> <td> <div class="G">mahiṁ sakkā dharetave;</div> </td> </tr> <tr> <td> <div class="G">Na tveva tava paññāya,</div> </td> </tr> <tr> <td> <div class="G">pamāṇamatthi cakkhuma.</div> </td> </tr> </table> </div>
</div>
<div class="q" id="p_20Ap1_6249"> <div class="divNumber">58.</div> <div class="p"> <table class="singleColumn"> <tr> <td> <div class="pN">6249</div> <div class="G">Ākāso minituṁ sakkā,</div> </td> </tr> <tr> <td> <div class="G">rajjuyā aṅgulena vā;</div> </td> </tr> <tr> <td> <div class="G">Na tveva tava sabbaññu,</div> </td> </tr> <tr> <td> <div class="G">sīlaṁ sakkā pametave.</div> </td> </tr> </table> </div>
</div>
<div class="q" id="p_20Ap1_6250"> <div class="divNumber">59.</div> <div class="p"> <table class="singleColumn"> <tr> <td> <div class="pN">6250</div> <div class="G">Mahāsamudde udakaṁ,</div> </td> </tr> <tr> <td> <div class="G">ākāso ca vasundharā;</div> </td> </tr> <tr> <td> <div class="G">Parimeyyāni etāni,</div> </td> </tr> <tr> <td> <div class="G">appameyyosi cakkhuma’.</div> </td> </tr> </table> </div>
</div>
<div class="q" id="p_20Ap1_6251"> <div class="divNumber">60.</div> <div class="p"> <table class="singleColumn"> <tr> <td> <div class="pN">6251</div> <div class="G">Chahi gāthāhi sabbaññuṁ,</div> </td> </tr> <tr> <td> <div class="G">kittayitvā mahāyasaṁ;</div> </td> </tr> <tr> <td> <div class="G">Añjaliṁ paggahetvāna,</div> </td> </tr> <tr> <td> <div class="G">tuṇhī aṭṭhāsahaṁ tadā.</div> </td> </tr> </table> </div>
</div>
<div class="q" id="p_20Ap1_6252"> <div class="divNumber">61.</div> <div class="p"> <table class="singleColumn"> <tr> <td> <div class="pN">6252</div> <div class="G">Yaṁ vadanti sumedhoti,</div> </td> </tr> <tr> <td> <div class="G">bhūripaññaṁ sumedhasaṁ;</div> </td> </tr> <tr> <td> <div class="G">Bhikkhusaṁghe nisīditvā,</div> </td> </tr> <tr> <td> <div class="G">imā gāthā abhāsatha.</div> </td> </tr> </table> </div>
</div>
<div class="q" id="p_20Ap1_6253"> <div class="divNumber">62.</div> <div class="p"> <table class="singleColumn"> <tr> <td> <div class="pN">6253</div> <div class="G">‘Yo me ñāṇaṁ pakittesi,</div> </td> </tr> <tr> <td> <div class="G">vippasannena cetasā;</div> </td> </tr> <tr> <td> <div class="G">Tamahaṁ kittayissāmi,</div> </td> </tr> <tr> <td> <div class="G">suṇātha mama bhāsato.</div> </td> </tr> </table> </div>
</div>
<div class="q" id="p_20Ap1_6254"> <div class="divNumber">63.</div> <div class="p"> <table class="singleColumn"> <tr> <td> <div class="pN">6254</div> <div class="G">Sattasattati kappāni,</div> </td> </tr> <tr> <td> <div class="G">devaloke ramissati;</div> </td> </tr> <tr> <td> <div class="G">Sahassakkhattuṁ devindo,</div> </td> </tr> <tr> <td> <div class="G">devarajjaṁ karissati.</div> </td> </tr> </table> </div>
</div>
<div class="q" id="p_20Ap1_6255"> <div class="divNumber">64.</div> <div class="p"> <table class="singleColumn"> <tr> <td> <div class="pN">6255</div> <div class="G">Anekasatakkhattuñca,</div> </td> </tr> <tr> <td> <div class="G">cakkavattī bhavissati;</div> </td> </tr> <tr> <td> <div class="G">Padesarajjaṁ vipulaṁ,</div> </td> </tr> <tr> <td> <div class="G">gaṇanāto asaṅkhiyaṁ.</div> </td> </tr> </table> </div>
</div>
<div class="q" id="p_20Ap1_6256"> <div class="divNumber">65.</div> <div class="p"> <table class="singleColumn"> <tr> <td> <div class="pN">6256</div> <div class="G">Devabhūto manusso vā,</div> </td> </tr> <tr> <td> <div class="G">puññakammasamāhito;</div> </td> </tr> <tr> <td> <div class="G">Anūnamanasaṅkappo,</div> </td> </tr> <tr> <td> <div class="G">tikkhapañño bhavissati’.</div> </td> </tr> </table> </div>
</div>
<div class="q" id="p_20Ap1_6257"> <div class="divNumber">66.</div> <div class="p"> <table class="singleColumn"> <tr> <td> <div class="pN">6257</div> <div class="G">Tiṁsakappasahassamhi,</div> </td> </tr> <tr> <td> <div class="G">okkākakulasambhavo;</div> </td> </tr> <tr> <td> <div class="G">Gotamo nāma gottena,</div> </td> </tr> <tr> <td> <div class="G">satthā loke bhavissati.</div> </td> </tr> </table> </div>
</div>
<div class="q" id="p_20Ap1_6258"> <div class="divNumber">67.</div> <div class="p"> <table class="singleColumn"> <tr> <td> <div class="pN">6258</div> <div class="G">Agārā abhinikkhamma,</div> </td> </tr> <tr> <td> <div class="G">pabbajissatikiñcano;</div> </td> </tr> <tr> <td> <div class="G">Jātiyā sattavassena,</div> </td> </tr> <tr> <td> <div class="G">arahattaṁ phusissati.</div> </td> </tr> </table> </div>
</div>
<div class="q" id="p_20Ap1_6259"> <div class="divNumber">68.</div> <div class="p"> <table class="singleColumn"> <tr> <td> <div class="pN">6259</div> <div class="G">Yato sarāmi attānaṁ,</div> </td> </tr> <tr> <td> <div class="G">yato pattosmi sāsanaṁ;</div> </td> </tr> <tr> <td> <div class="G">Etthantare na jānāmi,</div> </td> </tr> <tr> <td> <div class="G">cetanaṁ amanoramaṁ.</div> </td> </tr> </table> </div>
</div>
<div class="q" id="p_20Ap1_6260"> <div class="divNumber">69.</div> <div class="p"> <table class="singleColumn"> <tr> <td> <div class="pN">6260</div> <div class="G">Saṁsaritvā bhave sabbe,</div> </td> </tr> <tr> <td> <div class="G">sampattānubhaviṁ ahaṁ;</div> </td> </tr> <tr> <td> <div class="G">Bhoge me ūnatā natthi,</div> </td> </tr> <tr> <td> <div class="G">phalaṁ ñāṇassa thomane.</div> </td> </tr> </table> </div>
</div>
<div class="q" id="p_20Ap1_6261"> <div class="divNumber">70.</div> <div class="p"> <table class="singleColumn"> <tr> <td> <div class="pN">6261</div> <div class="G">Tiyaggī nibbutā mayhaṁ,</div> </td> </tr> <tr> <td> <div class="G">bhavā sabbe samūhatā;</div> </td> </tr> <tr> <td> <div class="G">Sabbāsavā parikkhīṇā,</div> </td> </tr> <tr> <td> <div class="G">natthi dāni punabbhavo.</div> </td> </tr> </table> </div>
</div>
<div class="q" id="p_20Ap1_6262"> <div class="divNumber">71.</div> <div class="p"> <table class="singleColumn"> <tr> <td> <div class="pN">6262</div> <div class="G">Tiṁsakappasahassamhi,</div> </td> </tr> <tr> <td> <div class="G">yaṁ ñāṇamathaviṁ ahaṁ;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">phalaṁ ñāṇassa thomane.</div> </td> </tr> </table> </div>
</div>
<div class="q" id="p_20Ap1_6263"> <div class="divNumber">72.</div> <div class="p"> <table class="singleColumn"> <tr> <td> <div class="pN">6263</div> <div class="G">Kilesā jhāpitā mayhaṁ,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">viharāmi anāsavo.</div> </td> </tr> </table> </div>
</div>
<div class="q" id="p_20Ap1_6264"> <div class="divNumber">73.</div> <div class="p"> <table class="singleColumn"> <tr> <td> <div class="pN">6264</div> <div class="G">Svāgataṁ vata me āsi,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṁ buddhassa sāsanaṁ.</div> </td> </tr> </table> </div>
</div>
<div class="q" id="p_20Ap1_6265"> <div class="divNumber">74.</div> <div class="p"> <table class="singleColumn"> <tr> <td> <div class="pN">6265</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_6266"> <div class="p">
<span class="pN">6266</span>Itthaṁ sudaṁ āyasmā ñāṇathaviko thero imā gāthāyo abhāsitthāti. </div>
</div>
<div class="CENTER" id="p_20Ap1_6267">
<span class="pN">6267</span>Ñāṇathavikattherassāpadānaṁ catutthaṁ.</div>
</html>

<html>
<div class="i"> Naārammaṇādi</div>
<div class="h">Hetugocchaka</div>
<div class="h">Sahetukaduka</div>
<div class="h">Paṭiccavāra</div>
<div class="h">Paccayapaccanīya</div>
<div class="h">Vibhaṅgavāra</div>
<div class="h">Naārammaṇādi</div>
<div class="q" id="p_38P2_167"> <div class="divNumber">63.</div> <div class="p">
<span class="pN">167</span>Sahetukaṁ dhammaṁ paṭicca ahetuko dhammo uppajjati naārammaṇapaccayā—  sahetuke khandhe paṭicca cittasamuṭṭhānaṁ rūpaṁ; paṭisandhikkhaṇe…pe… . (1) </div>
</div>
<div class="q" id="p_38P2_168"> <div class="p">
<span class="pN">168</span>Ahetukaṁ dhammaṁ paṭicca ahetuko dhammo uppajjati naārammaṇapaccayā—  ahetuke khandhe paṭicca cittasamuṭṭhānaṁ rūpaṁ, vicikicchāsahagataṁ uddhaccasahagataṁ mohaṁ paṭicca cittasamuṭṭhānaṁ rūpaṁ; paṭisandhikkhaṇe…pe…  khandhe paṭicca vatthu; ekaṁ mahābhūtaṁ…pe…  asaññasattānaṁ ekaṁ…pe… . (1) </div>
</div>
<div class="q" id="p_38P2_169"> <div class="p">
<span class="pN">169</span>Sahetukañca ahetukañca dhammaṁ paṭicca ahetuko dhammo uppajjati naārammaṇapaccayā—  sahetuke khandhe ca mahābhūte ca paṭicca cittasamuṭṭhānaṁ rūpaṁ, vicikicchāsahagate uddhaccasahagate khandhe ca mohañca paṭicca cittasamuṭṭhānaṁ rūpaṁ; paṭisandhikkhaṇe…pe… . (1) </div>
</div>
<div class="q" id="p_38P2_170"> <div class="p">
<span class="pN">170</span>Sahetukaṁ dhammaṁ paṭicca sahetuko dhammo uppajjati naadhipatipaccayā…  (anulomasahajātasadisā) naanantarapaccayā…  nasamanantarapaccayā…  naaññamaññapaccayā…  naupanissayapaccayā…  napurejātapaccayā—  arūpe sahetukaṁ ekaṁ khandhaṁ…pe…  paṭisandhikkhaṇe…pe… . (1) </div>
</div>
<div class="q" id="p_38P2_171"> <div class="divNumber">64.</div> <div class="p">
<span class="pN">171</span>Sahetukaṁ dhammaṁ paṭicca ahetuko dhammo uppajjati napurejātapaccayā—  arūpe vicikicchāsahagate uddhaccasahagate khandhe paṭicca vicikicchāsahagato uddhaccasahagato moho, sahetuke khandhe paṭicca cittasamuṭṭhānaṁ rūpaṁ; paṭisandhikkhaṇe…pe… . (2) </div>
</div>
<div class="q" id="p_38P2_172"> <div class="p">
<span class="pN">172</span>Sahetukaṁ dhammaṁ paṭicca sahetuko ca ahetuko ca dhammā uppajjanti napurejātapaccayā—  arūpe vicikicchāsahagataṁ uddhaccasahagataṁ ekaṁ khandhaṁ paṭicca tayo khandhā moho ca…pe…  dve khandhe…pe…  paṭisandhikkhaṇe…pe… . (3) </div>
</div>
<div class="q" id="p_38P2_173"> <div class="p">
<span class="pN">173</span>Ahetukaṁ dhammaṁ paṭicca ahetuko dhammo uppajjati napurejātapaccayā—  arūpe ahetukaṁ ekaṁ khandhaṁ…pe…  dve khandhe…pe…  ahetuke khandhe paṭicca cittasamuṭṭhānaṁ rūpaṁ, vicikicchāsahagataṁ uddhaccasahagataṁ mohaṁ paṭicca cittasamuṭṭhānaṁ rūpaṁ; paṭisandhikkhaṇe…pe… . (Yāva asaññasattā tāva vitthāro.) (1) </div>
</div>
<div class="q" id="p_38P2_174"> <div class="p">
<span class="pN">174</span>Ahetukaṁ dhammaṁ paṭicca sahetuko dhammo uppajjati napurejātapaccayā—  arūpe vicikicchāsahagataṁ uddhaccasahagataṁ mohaṁ paṭicca sampayuttakā khandhā; paṭisandhikkhaṇe vatthuṁ paṭicca sahetukā khandhā. (2) </div>
</div>
<div class="q" id="p_38P2_175"> <div class="p">
<span class="pN">175</span>Ahetukaṁ dhammaṁ paṭicca sahetuko ca ahetuko ca dhammā uppajjanti napurejātapaccayā—  paṭisandhikkhaṇe vatthuṁ paṭicca sahetukā khandhā, mahābhūte paṭicca kaṭattārūpaṁ. (3) </div>
</div>
<div class="q" id="p_38P2_176"> <div class="divNumber">65.</div> <div class="p">
<span class="pN">176</span>Sahetukañca ahetukañca dhammaṁ paṭicca sahetuko dhammo uppajjati napurejātapaccayā—  arūpe vicikicchāsahagataṁ uddhaccasahagataṁ ekaṁ khandhañca mohañca paṭicca tayo khandhā…pe…  dve khandhe…pe…  paṭisandhikkhaṇe sahetukaṁ ekaṁ khandhañca vatthuñca paṭicca tayo khandhā…pe…  dve khandhe…pe… . (1) </div>
</div>
<div class="q" id="p_38P2_177"> <div class="p">
<span class="pN">177</span>Sahetukañca ahetukañca dhammaṁ paṭicca ahetuko dhammo uppajjati napurejātapaccayā—  sahetuke khandhe ca mahābhūte ca paṭicca cittasamuṭṭhānaṁ rūpaṁ, vicikicchāsahagate uddhaccasahagate khandhe ca mohañca paṭicca cittasamuṭṭhānaṁ rūpaṁ; paṭisandhikkhaṇe…pe… . (2) </div>
</div>
<div class="q" id="p_38P2_178"> <div class="p">
<span class="pN">178</span>Sahetukañca ahetukañca dhammaṁ paṭicca sahetuko ca ahetuko ca dhammā uppajjanti napurejātapaccayā—  paṭisandhikkhaṇe sahetukaṁ ekaṁ khandhañca vatthuñca paṭicca tayo khandhā…pe…  dve khandhe…pe…  sahetuke khandhe ca mahābhūte ca paṭicca kaṭattārūpaṁ. (3) </div>
</div>
</html>

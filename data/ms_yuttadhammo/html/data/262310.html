<html>
<div class="i"> Nahetu</div>
<div class="h">Kusalattika</div>
<div class="h">Saṁsaṭṭhavāra</div>
<div class="h">Paccayapaccanīya</div>
<div class="h">Vibhaṅgavāra</div>
<div class="h">Nahetu</div>
<div class="q" id="p_36P1_714"> <div class="divNumber">215.</div> <div class="p">
<span class="pN">714</span>Akusalaṁ dhammaṁ saṁsaṭṭho akusalo dhammo uppajjati nahetupaccayā— vicikicchāsahagate uddhaccasahagate khandhe saṁsaṭṭho vicikicchāsahagato uddhaccasahagato moho. (1) </div>
</div>
<div class="q" id="p_36P1_715"> <div class="p">
<span class="pN">715</span>Abyākataṁ dhammaṁ saṁsaṭṭho abyākato dhammo uppajjati nahetupaccayā— ahetukaṁ vipākābyākataṁ kiriyābyākataṁ ekaṁ khandhaṁ saṁsaṭṭhā tayo khandhā, tayo khandhe saṁsaṭṭho eko khandho, dve khandhe saṁsaṭṭhā dve khandhā; ahetukapaṭisandhikkhaṇe vipākābyākataṁ ekaṁ khandhaṁ saṁsaṭṭhā tayo khandhā, tayo khandhe saṁsaṭṭho eko khandho, dve khandhe saṁsaṭṭhā dve khandhā. (1) </div>
</div>
</html>

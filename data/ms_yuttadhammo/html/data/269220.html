<html>
<div class="i">4.3.7 Kākavatījātaka</div>
<div class="h">Catukkanipāta</div>
<div class="h">Kuṭidūsakavagga</div>
<div class="h">Kākavatījātaka</div>
<div class="q" id="p_22J_1017"> <div class="divNumber">105.</div> <div class="p"> <table class="singleColumn"> <tr> <td> <div class="pN">1017</div> <div class="G">“Vāti cāyaṁ tato gandho,</div> </td> </tr> <tr> <td> <div class="G">yattha me vasatī piyā;</div> </td> </tr> <tr> <td> <div class="G">Dūre ito hi kākavatī,</div> </td> </tr> <tr> <td> <div class="G">yattha me nirato mano”.</div> </td> </tr> </table> </div>
</div>
<div class="q" id="p_22J_1018"> <div class="divNumber">106.</div> <div class="p"> <table class="singleColumn"> <tr> <td> <div class="pN">1018</div> <div class="G">“Kathaṁ samuddamatarī,</div> </td> </tr> <tr> <td> <div class="G">kathaṁ atari kepukaṁ;</div> </td> </tr> <tr> <td> <div class="G">Kathaṁ satta samuddāni,</div> </td> </tr> <tr> <td> <div class="G">kathaṁ simbalimāruhi”.</div> </td> </tr> </table> </div>
</div>
<div class="q" id="p_22J_1019"> <div class="divNumber">107.</div> <div class="p"> <table class="singleColumn"> <tr> <td> <div class="pN">1019</div> <div class="G">“Tayā samuddamatariṁ,</div> </td> </tr> <tr> <td> <div class="G">tayā atari kepukaṁ;</div> </td> </tr> <tr> <td> <div class="G">Tayā satta samuddāni,</div> </td> </tr> <tr> <td> <div class="G">tayā simbalimāruhiṁ”.</div> </td> </tr> </table> </div>
</div>
<div class="q" id="p_22J_1020"> <div class="divNumber">108.</div> <div class="p"> <table class="singleColumn"> <tr> <td> <div class="pN">1020</div> <div class="G">“Dhiratthumaṁ mahākāyaṁ,</div> </td> </tr> <tr> <td> <div class="G">dhiratthumaṁ acetanaṁ;</div> </td> </tr> <tr> <td> <div class="G">Yattha jāyāyahaṁ jāraṁ,</div> </td> </tr> <tr> <td> <div class="G">āvahāmi vahāmi cā”ti.</div> </td> </tr> </table> </div>
</div>
<div class="CENTER" id="p_22J_1021">
<span class="pN">1021</span>Kākavatījātakaṁ sattamaṁ.</div>
</html>

<html>
<div class="i">2.3.6.1 Anulomapuggala</div>
<div class="h">Pavattivāra</div>
<div class="h">Uppādanirodhavāra</div>
<div class="h">Atītānāgatavāra</div>
<div class="h">Anulomapuggala</div>
<div class="q" id="p_33Y3_1904"> <div class="divNumber">248.</div> <div class="p">
<span class="pN">1904</span>»  Yassa cakkhāyatanaṁ uppajjittha tassa sotāyatanaṁ nirujjhissatīti? </div>
</div>
<div class="q" id="p_33Y3_1905"> <div class="p">
<span class="pN">1905</span>Pañcavokāre parinibbantānaṁ arūpe pacchimabhavikānaṁ ye ca arūpaṁ upapajjitvā parinibbāyissanti tesaṁ cavantānaṁ tesaṁ cakkhāyatanaṁ uppajjittha, no ca tesaṁ sotāyatanaṁ nirujjhissati. Itaresaṁ tesaṁ cakkhāyatanañca uppajjittha sotāyatanañca nirujjhissati. </div>
</div>
<div class="q" id="p_33Y3_1906"> <div class="p">
<span class="pN">1906</span>«  Yassa vā pana sotāyatanaṁ nirujjhissati tassa cakkhāyatanaṁ uppajjitthāti? Āmantā. </div>
</div>
<div class="q" id="p_33Y3_1907"> <div class="p">
<span class="pN">1907</span>(Yathā nirodhavāre atītānāgatā pucchā yassakampi yatthakampi yassayatthakampi anulomampi paccanīkampi vibhattaṁ, evaṁ uppādanirodhepi atītānāgatā pucchā vibhajitabbā.) </div>
</div>
<div class="CENTER" id="p_33Y3_1908">
<span class="pN">1908</span>Uppādanirodhavāro.</div>
<div class="ENDH3" id="p_33Y3_1909">
<span class="pN">1909</span>Pavattivāro niṭṭhito.</div>
</html>

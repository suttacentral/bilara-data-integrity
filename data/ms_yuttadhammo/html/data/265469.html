<html>
<div class="i"> Hetu</div>
<div class="h">Upādānagocchaka</div>
<div class="h">Upādānasampayuttaduka</div>
<div class="h">Paccayavāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Hetu</div>
<div class="q" id="p_38P2_3672"> <div class="divNumber">57.</div> <div class="p">
<span class="pN">3672</span>Upādānasampayuttaṁ dhammaṁ paccayā upādānasampayutto dhammo uppajjati hetupaccayā… tīṇi. (Paṭiccasadisaṁ.) </div>
</div>
<div class="q" id="p_38P2_3673"> <div class="p">
<span class="pN">3673</span>Upādānavippayuttaṁ dhammaṁ paccayā upādānavippayutto dhammo uppajjati hetupaccayā— upādānavippayuttaṁ ekaṁ khandhaṁ paccayā…pe… (yāva ajjhattikā mahābhūtā) vatthuṁ paccayā upādānavippayuttā khandhā, vatthuṁ paccayā diṭṭhigatavippayutto lobho. (1) </div>
</div>
<div class="q" id="p_38P2_3674"> <div class="p">
<span class="pN">3674</span>Upādānavippayuttaṁ dhammaṁ paccayā upādānasampayutto dhammo uppajjati hetupaccayā— vatthuṁ paccayā upādānasampayuttā khandhā, diṭṭhigatavippayuttaṁ lobhaṁ paccayā sampayuttakā khandhā. (2) </div>
</div>
<div class="q" id="p_38P2_3675"> <div class="p">
<span class="pN">3675</span>Upādānavippayuttaṁ dhammaṁ paccayā upādānasampayutto ca upādānavippayutto ca dhammā uppajjanti hetupaccayā— vatthuṁ paccayā upādānasampayuttakā khandhā, mahābhūte paccayā cittasamuṭṭhānaṁ rūpaṁ; diṭṭhigatavippayuttaṁ lobhaṁ paccayā sampayuttakā khandhā cittasamuṭṭhānañca rūpaṁ, vatthuṁ paccayā diṭṭhigatavippayuttalobhasahagatā khandhā ca lobho ca. (3) </div>
</div>
<div class="q" id="p_38P2_3676"> <div class="divNumber">58.</div> <div class="p">
<span class="pN">3676</span>Upādānasampayuttañca upādānavippayuttañca dhammaṁ paccayā upādānasampayutto dhammo uppajjati hetupaccayā— upādānasampayuttaṁ ekaṁ khandhañca vatthuñca paccayā tayo khandhā…pe… dve khandhe ca…pe… diṭṭhigatavippayuttalobhasahagataṁ ekaṁ khandhañca lobhañca paccayā tayo khandhā…pe… dve khandhe ca…pe…. (1) </div>
</div>
<div class="q" id="p_38P2_3677"> <div class="p">
<span class="pN">3677</span>Upādānasampayuttañca upādānavippayuttañca dhammaṁ paccayā upādānavippayutto dhammo uppajjati hetupaccayā— upādānasampayutte khandhe ca mahābhūte ca paccayā cittasamuṭṭhānaṁ rūpaṁ, diṭṭhigatavippayuttalobhasahagate khandhe ca lobhañca paccayā cittasamuṭṭhānaṁ rūpaṁ, diṭṭhigatavippayuttalobhasahagate khandhe ca vatthuñca paccayā lobho. (2) </div>
</div>
<div class="q" id="p_38P2_3678"> <div class="p">
<span class="pN">3678</span>Upādānasampayuttañca upādānavippayuttañca dhammaṁ paccayā upādānasampayutto ca upādānavippayutto ca dhammā uppajjanti hetupaccayā— upādānasampayuttaṁ ekaṁ khandhañca vatthuñca paccayā tayo khandhā…pe… dve khandhe ca…pe… upādānasampayutte khandhe ca mahābhūte ca paccayā cittasamuṭṭhānaṁ rūpaṁ; diṭṭhigatavippayuttalobhasahagataṁ ekaṁ khandhañca vatthuñca paccayā tayo khandhā lobho ca…pe… dve khandhe ca…pe…. (3) (Saṁkhittaṁ. Ārammaṇapaccayamhi pañca viññāṇā kātabbā.) </div>
</div>
</html>

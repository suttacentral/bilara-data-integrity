<html>
<div class="i"> Kamma</div>
<div class="h">Mahantaraduka</div>
<div class="h">Cittasahabhūduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Kamma</div>
<div class="q" id="p_38P2_2964"> <div class="divNumber">263.</div> <div class="p">
<span class="pN">2964</span>Cittasahabhū dhammo cittasahabhussa dhammassa kammapaccayena paccayo— sahajātā, nānākkhaṇikā. <span class="bold">Sahajātā</span>— cittasahabhū cetanā sampayuttakānaṁ khandhānaṁ cittasahabhūnaṁ cittasamuṭṭhānānañca rūpānaṁ kammapaccayena paccayo; paṭisandhikkhaṇe…pe…. <span class="bold">Nānākkhaṇikā</span>— cittasahabhū cetanā vipākānaṁ cittasahabhūnaṁ khandhānaṁ kammapaccayena paccayo. (1) </div>
</div>
<div class="q" id="p_38P2_2965"> <div class="p">
<span class="pN">2965</span>Cittasahabhū dhammo nocittasahabhussa dhammassa kammapaccayena paccayo— sahajātā, nānākkhaṇikā. <span class="bold">Sahajātā</span>— cittasahabhū cetanā cittassa nocittasahabhūnaṁ cittasamuṭṭhānānañca rūpānaṁ kammapaccayena paccayo; paṭisandhikkhaṇe…pe…. <span class="bold">Nānākkhaṇikā</span>— cittasahabhū cetanā vipākassa cittassa kaṭattā ca rūpānaṁ kammapaccayena paccayo. (2) </div>
</div>
<div class="q" id="p_38P2_2966"> <div class="p">
<span class="pN">2966</span>Cittasahabhū dhammo cittasahabhussa ca nocittasahabhussa ca dhammassa kammapaccayena paccayo— sahajātā, nānākkhaṇikā. <span class="bold">Sahajātā</span>— cittasahabhū cetanā sampayuttakānaṁ khandhānaṁ cittassa ca cittasahabhūnañca nocittasahabhūnañca cittasamuṭṭhānānañca rūpānaṁ kammapaccayena paccayo; paṭisandhikkhaṇe…pe…. <span class="bold">Nānākkhaṇikā</span>— cittasahabhū cetanā vipākānaṁ khandhānaṁ cittassa kaṭattā ca rūpānaṁ kammapaccayena paccayo. (3) </div>
</div>
</html>

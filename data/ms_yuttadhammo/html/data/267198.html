<html>
<div class="i">7.4 Parappasādakattheraapadāna</div>
<div class="h">Sakacintaniyavagga</div>
<div class="h">Parappasādakattheraapadāna</div>
<div class="q" id="p_20Ap1_1516"> <div class="divNumber">20.</div> <div class="p"> <table class="singleColumn"> <tr> <td> <div class="pN">1516</div> <div class="G">“Usabhaṁ pavaraṁ vīraṁ,</div> </td> </tr> <tr> <td> <div class="G">Mahesiṁ vijitāvinaṁ;</div> </td> </tr> <tr> <td> <div class="G">Suvaṇṇavaṇṇaṁ sambuddhaṁ,</div> </td> </tr> <tr> <td> <div class="G">Ko disvā nappasīdati.</div> </td> </tr> </table> </div>
</div>
<div class="q" id="p_20Ap1_1517"> <div class="divNumber">21.</div> <div class="p"> <table class="singleColumn"> <tr> <td> <div class="pN">1517</div> <div class="G">Himavāvāparimeyyo,</div> </td> </tr> <tr> <td> <div class="G">sāgarova duruttaro;</div> </td> </tr> <tr> <td> <div class="G">Tatheva jhānaṁ buddhassa,</div> </td> </tr> <tr> <td> <div class="G">ko disvā nappasīdati.</div> </td> </tr> </table> </div>
</div>
<div class="q" id="p_20Ap1_1518"> <div class="divNumber">22.</div> <div class="p"> <table class="singleColumn"> <tr> <td> <div class="pN">1518</div> <div class="G">Vasudhā yathāppameyyā,</div> </td> </tr> <tr> <td> <div class="G">cittā vanavaṭaṁsakā;</div> </td> </tr> <tr> <td> <div class="G">Tatheva sīlaṁ buddhassa,</div> </td> </tr> <tr> <td> <div class="G">ko disvā nappasīdati.</div> </td> </tr> </table> </div>
</div>
<div class="q" id="p_20Ap1_1519"> <div class="divNumber">23.</div> <div class="p"> <table class="singleColumn"> <tr> <td> <div class="pN">1519</div> <div class="G">Anilañjasāsaṅkhubbho,</div> </td> </tr> <tr> <td> <div class="G">yathākāso asaṅkhiyo;</div> </td> </tr> <tr> <td> <div class="G">Tatheva ñāṇaṁ buddhassa,</div> </td> </tr> <tr> <td> <div class="G">ko disvā nappasīdati.</div> </td> </tr> </table> </div>
</div>
<div class="q" id="p_20Ap1_1520"> <div class="divNumber">24.</div> <div class="p"> <table class="singleColumn"> <tr> <td> <div class="pN">1520</div> <div class="G">Imāhi catugāthāhi,</div> </td> </tr> <tr> <td> <div class="G">brāhmaṇo senasavhayo;</div> </td> </tr> <tr> <td> <div class="G">Buddhaseṭṭhaṁ thavitvāna,</div> </td> </tr> <tr> <td> <div class="G">siddhatthaṁ aparājitaṁ.</div> </td> </tr> </table> </div>
</div>
<div class="q" id="p_20Ap1_1521"> <div class="divNumber">25.</div> <div class="p"> <table class="singleColumn"> <tr> <td> <div class="pN">1521</div> <div class="G">Catunnavutikappāni,</div> </td> </tr> <tr> <td> <div class="G">duggatiṁ nupapajjatha;</div> </td> </tr> <tr> <td> <div class="G">Sugatiṁ sukhasampattiṁ,</div> </td> </tr> <tr> <td> <div class="G">anubhosimanappakaṁ.</div> </td> </tr> </table> </div>
</div>
<div class="q" id="p_20Ap1_1522"> <div class="divNumber">26.</div> <div class="p"> <table class="singleColumn"> <tr> <td> <div class="pN">1522</div> <div class="G">Catunnavutito kappe,</div> </td> </tr> <tr> <td> <div class="G">thavitvā lokanāyakaṁ;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">thomanāya idaṁ phalaṁ.</div> </td> </tr> </table> </div>
</div>
<div class="q" id="p_20Ap1_1523"> <div class="divNumber">27.</div> <div class="p"> <table class="singleColumn"> <tr> <td> <div class="pN">1523</div> <div class="G">Cātuddasamhi kappamhi,</div> </td> </tr> <tr> <td> <div class="G">caturo āsumuggatā;</div> </td> </tr> <tr> <td> <div class="G">Sattaratanasampannā,</div> </td> </tr> <tr> <td> <div class="G">cakkavattī mahabbalā.</div> </td> </tr> </table> </div>
</div>
<div class="q" id="p_20Ap1_1524"> <div class="divNumber">28.</div> <div class="p"> <table class="singleColumn"> <tr> <td> <div class="pN">1524</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_1525"> <div class="p">
<span class="pN">1525</span>Itthaṁ sudaṁ āyasmā parappasādako thero imā gāthāyo abhāsitthāti. </div>
</div>
<div class="CENTER" id="p_20Ap1_1526">
<span class="pN">1526</span>Parappasādakattherassāpadānaṁ catutthaṁ.</div>
</html>

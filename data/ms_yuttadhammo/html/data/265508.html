<html>
<div class="i"> Hetu</div>
<div class="h">Kilesagocchaka</div>
<div class="h">Kilesaduka</div>
<div class="h">Paccayavāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Hetu</div>
<div class="q" id="p_38P2_3834"> <div class="divNumber">10.</div> <div class="p">
<span class="pN">3834</span>Kilesaṁ dhammaṁ paccayā kileso dhammo uppajjati hetupaccayā… tīṇi. (Paṭiccasadisā.) </div>
</div>
<div class="q" id="p_38P2_3835"> <div class="p">
<span class="pN">3835</span>Nokilesaṁ dhammaṁ paccayā nokileso dhammo uppajjati hetupaccayā— nokilesaṁ ekaṁ khandhaṁ paccayā tayo khandhā…pe… (yāva ajjhattikā mahābhūtā) vatthuṁ paccayā nokilesā khandhā. (1) </div>
</div>
<div class="q" id="p_38P2_3836"> <div class="p">
<span class="pN">3836</span>Nokilesaṁ dhammaṁ paccayā kileso dhammo uppajjati hetupaccayā— nokilese khandhe paccayā kilesā, vatthuṁ paccayā kilesā. (2) </div>
</div>
<div class="q" id="p_38P2_3837"> <div class="p">
<span class="pN">3837</span>Nokilesaṁ dhammaṁ paccayā kileso ca nokileso ca dhammā uppajjanti hetupaccayā— nokilesaṁ ekaṁ khandhaṁ paccayā tayo khandhā kilesā ca cittasamuṭṭhānañca rūpaṁ…pe… dve khandhe…pe… vatthuṁ paccayā kilesā, mahābhūte paccayā cittasamuṭṭhānaṁ rūpaṁ, vatthuṁ paccayā kilesā ca sampayuttakā ca khandhā. (3) </div>
</div>
<div class="q" id="p_38P2_3838"> <div class="divNumber">11.</div> <div class="p">
<span class="pN">3838</span>Kilesañca nokilesañca dhammaṁ paccayā kileso dhammo uppajjati hetupaccayā— lobhañca sampayuttake ca khandhe paccayā moho diṭṭhi thinaṁ uddhaccaṁ ahirikaṁ anottappaṁ (cakkaṁ). Lobhañca vatthuñca paccayā kilesā. (1) </div>
</div>
<div class="q" id="p_38P2_3839"> <div class="p">
<span class="pN">3839</span>Kilesañca nokilesañca dhammaṁ paccayā nokileso dhammo uppajjati hetupaccayā— nokilesaṁ ekaṁ khandhañca kilesañca paccayā tayo khandhā cittasamuṭṭhānañca rūpaṁ…pe… dve khandhe ca…pe… kilese ca mahābhūte ca paccayā cittasamuṭṭhānaṁ rūpaṁ, kilese ca vatthuñca paccayā nokilesā khandhā. (2) </div>
</div>
<div class="q" id="p_38P2_3840"> <div class="p">
<span class="pN">3840</span>Kilesañca nokilesañca dhammaṁ paccayā kileso ca nokileso ca dhammā uppajjanti hetupaccayā— nokilesaṁ ekaṁ khandhañca lobhañca paccayā tayo khandhā moho diṭṭhi thinaṁ uddhaccaṁ ahirikaṁ anottappaṁ cittasamuṭṭhānañca rūpaṁ…pe… dve khandhe ca…pe… (cakkaṁ). Lobhañca vatthuñca paccayā moho diṭṭhi thinaṁ uddhaccaṁ ahirikaṁ anottappaṁ sampayuttakā ca khandhā. (Cakkaṁ.) (3) </div>
</div>
<div class="q" id="p_38P2_3841"> <div class="p">
<span class="pN">3841</span>(Ārammaṇapaccaye nokilesamūle pañca viññāṇā kātabbā.) </div>
</div>
</html>

<html>
<div class="i">49.5 Candanamāliyattheraapadāna</div>
<div class="h">Paṁsukūlavagga</div>
<div class="h">Candanamāliyattheraapadāna</div>
<div class="q" id="p_20Ap1_6268"> <div class="divNumber">75.</div> <div class="p"> <table class="singleColumn"> <tr> <td> <div class="pN">6268</div> <div class="G">“Pañca kāmaguṇe hitvā,</div> </td> </tr> <tr> <td> <div class="G">piyarūpe manorame;</div> </td> </tr> <tr> <td> <div class="G">Asītikoṭiyo hitvā,</div> </td> </tr> <tr> <td> <div class="G">pabbajiṁ anagāriyaṁ.</div> </td> </tr> </table> </div>
</div>
<div class="q" id="p_20Ap1_6269"> <div class="divNumber">76.</div> <div class="p"> <table class="singleColumn"> <tr> <td> <div class="pN">6269</div> <div class="G">Pabbajitvāna kāyena,</div> </td> </tr> <tr> <td> <div class="G">pāpakammaṁ vivajjayiṁ;</div> </td> </tr> <tr> <td> <div class="G">Vacīduccaritaṁ hitvā,</div> </td> </tr> <tr> <td> <div class="G">nadīkūle vasāmahaṁ.</div> </td> </tr> </table> </div>
</div>
<div class="q" id="p_20Ap1_6270"> <div class="divNumber">77.</div> <div class="p"> <table class="singleColumn"> <tr> <td> <div class="pN">6270</div> <div class="G">Ekakaṁ maṁ viharantaṁ,</div> </td> </tr> <tr> <td> <div class="G">buddhaseṭṭho upāgami;</div> </td> </tr> <tr> <td> <div class="G">Nāhaṁ jānāmi buddhoti,</div> </td> </tr> <tr> <td> <div class="G">akāsiṁ paṭisanthāraṁ.</div> </td> </tr> </table> </div>
</div>
<div class="q" id="p_20Ap1_6271"> <div class="divNumber">78.</div> <div class="p"> <table class="singleColumn"> <tr> <td> <div class="pN">6271</div> <div class="G">Karitvā paṭisanthāraṁ,</div> </td> </tr> <tr> <td> <div class="G">nāmagottamapucchahaṁ;</div> </td> </tr> <tr> <td> <div class="G">‘Devatānusi gandhabbo,</div> </td> </tr> <tr> <td> <div class="G">adu sakko purindado.</div> </td> </tr> </table> </div>
</div>
<div class="q" id="p_20Ap1_6272"> <div class="divNumber">79.</div> <div class="p"> <table class="singleColumn"> <tr> <td> <div class="pN">6272</div> <div class="G">Ko vā tvaṁ kassa vā putto,</div> </td> </tr> <tr> <td> <div class="G">mahābrahmā idhāgato;</div> </td> </tr> <tr> <td> <div class="G">Virocesi disā sabbā,</div> </td> </tr> <tr> <td> <div class="G">udayaṁ sūriyo yathā.</div> </td> </tr> </table> </div>
</div>
<div class="q" id="p_20Ap1_6273"> <div class="divNumber">80.</div> <div class="p"> <table class="singleColumn"> <tr> <td> <div class="pN">6273</div> <div class="G">Sahassārāni cakkāni,</div> </td> </tr> <tr> <td> <div class="G">pāde dissanti mārisa;</div> </td> </tr> <tr> <td> <div class="G">Ko vā tvaṁ kassa vā putto,</div> </td> </tr> <tr> <td> <div class="G">kathaṁ jānemu taṁ mayaṁ;</div> </td> </tr> <tr> <td> <div class="G">Nāmagottaṁ pavedehi,</div> </td> </tr> <tr> <td> <div class="G">saṁsayaṁ apanehi me.</div> </td> </tr> </table> </div>
</div>
<div class="q" id="p_20Ap1_6274"> <div class="divNumber">81.</div> <div class="p"> <table class="singleColumn"> <tr> <td> <div class="pN">6274</div> <div class="G">Namhi devo na gandhabbo,</div> </td> </tr> <tr> <td> <div class="G">namhi sakko purindado;</div> </td> </tr> <tr> <td> <div class="G">Brahmabhāvo ca me natthi,</div> </td> </tr> <tr> <td> <div class="G">etesaṁ uttamo ahaṁ.</div> </td> </tr> </table> </div>
</div>
<div class="q" id="p_20Ap1_6275"> <div class="divNumber">82.</div> <div class="p"> <table class="singleColumn"> <tr> <td> <div class="pN">6275</div> <div class="G">Atīto visayaṁ tesaṁ,</div> </td> </tr> <tr> <td> <div class="G">dālayiṁ kāmabandhanaṁ;</div> </td> </tr> <tr> <td> <div class="G">Sabbe kilese jhāpetvā,</div> </td> </tr> <tr> <td> <div class="G">patto sambodhimuttamaṁ’.</div> </td> </tr> </table> </div>
</div>
<div class="q" id="p_20Ap1_6276"> <div class="divNumber">83.</div> <div class="p"> <table class="singleColumn"> <tr> <td> <div class="pN">6276</div> <div class="G">Tassa vācaṁ suṇitvāhaṁ,</div> </td> </tr> <tr> <td> <div class="G">idaṁ vacanamabraviṁ;</div> </td> </tr> <tr> <td> <div class="G">‘Yadi buddhoti sabbaññū,</div> </td> </tr> <tr> <td> <div class="G">nisīda tvaṁ mahāmune.</div> </td> </tr> </table> </div>
</div>
<div class="q" id="p_20Ap1_6277"> <div class="divNumber">84.</div> <div class="p"> <table class="singleColumn"> <tr> <td> <div class="pN">6277</div> <div class="G">Tamahaṁ pūjayissāmi,</div> </td> </tr> <tr> <td> <div class="G">dukkhassantakaro tuvaṁ’;</div> </td> </tr> <tr> <td> <div class="G">Pattharitvā jinacammaṁ,</div> </td> </tr> <tr> <td> <div class="G">adāsi satthuno ahaṁ.</div> </td> </tr> </table> </div>
</div>
<div class="q" id="p_20Ap1_6278"> <div class="divNumber">85.</div> <div class="p"> <table class="singleColumn"> <tr> <td> <div class="pN">6278</div> <div class="G">Nisīdi tattha bhagavā,</div> </td> </tr> <tr> <td> <div class="G">sīhova girigabbhare;</div> </td> </tr> <tr> <td> <div class="G">Khippaṁ pabbatamāruyha,</div> </td> </tr> <tr> <td> <div class="G">ambassa phalamaggahiṁ.</div> </td> </tr> </table> </div>
</div>
<div class="q" id="p_20Ap1_6279"> <div class="divNumber">86.</div> <div class="p"> <table class="singleColumn"> <tr> <td> <div class="pN">6279</div> <div class="G">Sālakalyāṇikaṁ pupphaṁ,</div> </td> </tr> <tr> <td> <div class="G">Candanañca mahārahaṁ;</div> </td> </tr> <tr> <td> <div class="G">Khippaṁ paggayha taṁ sabbaṁ,</div> </td> </tr> <tr> <td> <div class="G">Upetvā lokanāyakaṁ.</div> </td> </tr> </table> </div>
</div>
<div class="q" id="p_20Ap1_6280"> <div class="divNumber">87.</div> <div class="p"> <table class="singleColumn"> <tr> <td> <div class="pN">6280</div> <div class="G">Phalaṁ buddhassa datvāna,</div> </td> </tr> <tr> <td> <div class="G">sālapupphamapūjayiṁ;</div> </td> </tr> <tr> <td> <div class="G">Candanaṁ anulimpitvā,</div> </td> </tr> <tr> <td> <div class="G">avandiṁ satthuno ahaṁ.</div> </td> </tr> </table> </div>
</div>
<div class="q" id="p_20Ap1_6281"> <div class="divNumber">88.</div> <div class="p"> <table class="singleColumn"> <tr> <td> <div class="pN">6281</div> <div class="G">Pasannacitto sumano,</div> </td> </tr> <tr> <td> <div class="G">vipulāya ca pītiyā;</div> </td> </tr> <tr> <td> <div class="G">Ajinamhi nisīditvā,</div> </td> </tr> <tr> <td> <div class="G">sumedho lokanāyako.</div> </td> </tr> </table> </div>
</div>
<div class="q" id="p_20Ap1_6282"> <div class="divNumber">89.</div> <div class="p"> <table class="singleColumn"> <tr> <td> <div class="pN">6282</div> <div class="G">Mama kammaṁ pakittesi,</div> </td> </tr> <tr> <td> <div class="G">hāsayanto mamaṁ tadā;</div> </td> </tr> <tr> <td> <div class="G">‘Iminā phaladānena,</div> </td> </tr> <tr> <td> <div class="G">gandhamālehi cūbhayaṁ.</div> </td> </tr> </table> </div>
</div>
<div class="q" id="p_20Ap1_6283"> <div class="divNumber">90.</div> <div class="p"> <table class="singleColumn"> <tr> <td> <div class="pN">6283</div> <div class="G">Pañcavīse kappasate,</div> </td> </tr> <tr> <td> <div class="G">devaloke ramissati;</div> </td> </tr> <tr> <td> <div class="G">Anūnamanasaṅkappo,</div> </td> </tr> <tr> <td> <div class="G">vasavattī bhavissati.</div> </td> </tr> </table> </div>
</div>
<div class="q" id="p_20Ap1_6284"> <div class="divNumber">91.</div> <div class="p"> <table class="singleColumn"> <tr> <td> <div class="pN">6284</div> <div class="G">Chabbīsatikappasate,</div> </td> </tr> <tr> <td> <div class="G">manussattaṁ gamissati;</div> </td> </tr> <tr> <td> <div class="G">Bhavissati cakkavattī,</div> </td> </tr> <tr> <td> <div class="G">cāturanto mahiddhiko.</div> </td> </tr> </table> </div>
</div>
<div class="q" id="p_20Ap1_6285"> <div class="divNumber">92.</div> <div class="p"> <table class="singleColumn"> <tr> <td> <div class="pN">6285</div> <div class="G">Vebhāraṁ nāma nagaraṁ,</div> </td> </tr> <tr> <td> <div class="G">vissakammena māpitaṁ;</div> </td> </tr> <tr> <td> <div class="G">Hessati sabbasovaṇṇaṁ,</div> </td> </tr> <tr> <td> <div class="G">nānāratanabhūsitaṁ.</div> </td> </tr> </table> </div>
</div>
<div class="q" id="p_20Ap1_6286"> <div class="divNumber">93.</div> <div class="p"> <table class="singleColumn"> <tr> <td> <div class="pN">6286</div> <div class="G">Eteneva upāyena,</div> </td> </tr> <tr> <td> <div class="G">saṁsarissati so bhave;</div> </td> </tr> <tr> <td> <div class="G">Sabbattha pūjito hutvā,</div> </td> </tr> <tr> <td> <div class="G">devatte atha mānuse.</div> </td> </tr> </table> </div>
</div>
<div class="q" id="p_20Ap1_6287"> <div class="divNumber">94.</div> <div class="p"> <table class="singleColumn"> <tr> <td> <div class="pN">6287</div> <div class="G">Pacchime bhave sampatte,</div> </td> </tr> <tr> <td> <div class="G">brahmabandhu bhavissati;</div> </td> </tr> <tr> <td> <div class="G">Agārā abhinikkhamma,</div> </td> </tr> <tr> <td> <div class="G">anagārī bhavissati;</div> </td> </tr> <tr> <td> <div class="G">Abhiññāpāragū hutvā,</div> </td> </tr> <tr> <td> <div class="G">nibbāyissatināsavo’.</div> </td> </tr> </table> </div>
</div>
<div class="q" id="p_20Ap1_6288"> <div class="divNumber">95.</div> <div class="p"> <table class="singleColumn"> <tr> <td> <div class="pN">6288</div> <div class="G">Idaṁ vatvāna sambuddho,</div> </td> </tr> <tr> <td> <div class="G">sumedho lokanāyako;</div> </td> </tr> <tr> <td> <div class="G">Mama nijjhāyamānassa,</div> </td> </tr> <tr> <td> <div class="G">pakkāmi anilañjase.</div> </td> </tr> </table> </div>
</div>
<div class="q" id="p_20Ap1_6289"> <div class="divNumber">96.</div> <div class="p"> <table class="singleColumn"> <tr> <td> <div class="pN">6289</div> <div class="G">Tena kammena sukatena,</div> </td> </tr> <tr> <td> <div class="G">cetanāpaṇidhīhi ca;</div> </td> </tr> <tr> <td> <div class="G">Jahitvā mānusaṁ dehaṁ,</div> </td> </tr> <tr> <td> <div class="G">tāvatiṁsamagacchahaṁ.</div> </td> </tr> </table> </div>
</div>
<div class="q" id="p_20Ap1_6290"> <div class="divNumber">97.</div> <div class="p"> <table class="singleColumn"> <tr> <td> <div class="pN">6290</div> <div class="G">Tusitato cavitvāna,</div> </td> </tr> <tr> <td> <div class="G">nibbattiṁ mātukucchiyaṁ;</div> </td> </tr> <tr> <td> <div class="G">Bhoge me ūnatā natthi,</div> </td> </tr> <tr> <td> <div class="G">yamhi gabbhe vasāmahaṁ.</div> </td> </tr> </table> </div>
</div>
<div class="q" id="p_20Ap1_6291"> <div class="divNumber">98.</div> <div class="p"> <table class="singleColumn"> <tr> <td> <div class="pN">6291</div> <div class="G">Mātukucchigate mayi,</div> </td> </tr> <tr> <td> <div class="G">annapānañca bhojanaṁ;</div> </td> </tr> <tr> <td> <div class="G">Mātuyā mama chandena,</div> </td> </tr> <tr> <td> <div class="G">nibbattati yadicchakaṁ.</div> </td> </tr> </table> </div>
</div>
<div class="q" id="p_20Ap1_6292"> <div class="divNumber">99.</div> <div class="p"> <table class="singleColumn"> <tr> <td> <div class="pN">6292</div> <div class="G">Jātiyā pañcavassena,</div> </td> </tr> <tr> <td> <div class="G">pabbajiṁ anagāriyaṁ;</div> </td> </tr> <tr> <td> <div class="G">Oropitamhi kesamhi,</div> </td> </tr> <tr> <td> <div class="G">arahattamapāpuṇiṁ.</div> </td> </tr> </table> </div>
</div>
<div class="q" id="p_20Ap1_6293"> <div class="divNumber">100.</div> <div class="p"> <table class="singleColumn"> <tr> <td> <div class="pN">6293</div> <div class="G">Pubbakammaṁ gavesanto,</div> </td> </tr> <tr> <td> <div class="G">orena nāddasaṁ ahaṁ;</div> </td> </tr> <tr> <td> <div class="G">Tiṁsakappasahassamhi,</div> </td> </tr> <tr> <td> <div class="G">mama kammamanussariṁ.</div> </td> </tr> </table> </div>
</div>
<div class="q" id="p_20Ap1_6294"> <div class="divNumber">101.</div> <div class="p"> <table class="singleColumn"> <tr> <td> <div class="pN">6294</div> <div class="G">Namo te purisājañña,</div> </td> </tr> <tr> <td> <div class="G">namo te purisuttama;</div> </td> </tr> <tr> <td> <div class="G">Tava sāsanamāgamma,</div> </td> </tr> <tr> <td> <div class="G">pattomhi acalaṁ padaṁ.</div> </td> </tr> </table> </div>
</div>
<div class="q" id="p_20Ap1_6295"> <div class="divNumber">102.</div> <div class="p"> <table class="singleColumn"> <tr> <td> <div class="pN">6295</div> <div class="G">Tiṁsakappasahassamhi,</div> </td> </tr> <tr> <td> <div class="G">yaṁ buddhamabhipūjayiṁ;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">buddhapūjāyidaṁ phalaṁ.</div> </td> </tr> </table> </div>
</div>
<div class="q" id="p_20Ap1_6296"> <div class="divNumber">103.</div> <div class="p"> <table class="singleColumn"> <tr> <td> <div class="pN">6296</div> <div class="G">Kilesā jhāpitā mayhaṁ,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">viharāmi anāsavo.</div> </td> </tr> </table> </div>
</div>
<div class="q" id="p_20Ap1_6297"> <div class="divNumber">104.</div> <div class="p"> <table class="singleColumn"> <tr> <td> <div class="pN">6297</div> <div class="G">Svāgataṁ vata me āsi,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṁ buddhassa sāsanaṁ.</div> </td> </tr> </table> </div>
</div>
<div class="q" id="p_20Ap1_6298"> <div class="divNumber">105.</div> <div class="p"> <table class="singleColumn"> <tr> <td> <div class="pN">6298</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_6299"> <div class="p">
<span class="pN">6299</span>Itthaṁ sudaṁ āyasmā candanamāliyo thero imā gāthāyo abhāsitthāti. </div>
</div>
<div class="CENTER" id="p_20Ap1_6300">
<span class="pN">6300</span>Candanamāliyattherassāpadānaṁ pañcamaṁ.</div>
</html>

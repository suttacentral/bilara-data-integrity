<html>
<div class="i">19.1--7 Paṭiccādivāra</div>
<div class="h">Atītārammaṇattika</div>
<div class="h">Paṭiccādivāra</div>
<div class="q" id="p_40P13_127"> <div class="divNumber">47.</div> <div class="p">
<span class="pN">127</span>Atītārammaṇaṁ dhammaṁ paṭicca naatītārammaṇo dhammo uppajjati hetupaccayā. Atītārammaṇaṁ dhammaṁ paṭicca naanāgatārammaṇo dhammo uppajjati hetupaccayā. Atītārammaṇaṁ dhammaṁ paṭicca napaccuppannārammaṇo dhammo uppajjati hetupaccayā. Atītārammaṇaṁ dhammaṁ paṭicca naatītārammaṇo ca napaccuppannārammaṇo ca dhammā uppajjanti hetupaccayā. Atītārammaṇaṁ dhammaṁ paṭicca naanāgatārammaṇo ca napaccuppannārammaṇo ca dhammā uppajjanti hetupaccayā. Atītārammaṇaṁ dhammaṁ paṭicca naatītārammaṇo ca naanāgatārammaṇo ca dhammā uppajjanti hetupaccayā. Atītārammaṇaṁ dhammaṁ paṭicca naatītārammaṇo ca naanāgatārammaṇo ca napaccuppannārammaṇo ca dhammā uppajjanti hetupaccayā. (7) (Saṁkhittaṁ.) </div>
</div>
<div class="q" id="p_40P13_128"> <div class="p">
<span class="pN">128</span>Hetuyā ekavīsa, ārammaṇe nava…pe… avigate ekavīsa. </div>
</div>
</html>

<html>
<div class="i">1.7.1.3 Suppaṭicchannasikkhāpada</div>
<div class="h">
Mahāvibhaṅga
</div>
<div class="h">
Sekhiyakaṇḍa
</div>
<div class="h">
Parimaṇḍalavagga
</div>
<div class="h">
Suppaṭicchannasikkhāpada
</div>
<div class="q" id="p_2V_1695">
<div class="divNumber">
578.
</div>
<div class="p">
<span class="pN">1695</span>Tena samayena buddho bhagavā sāvatthiyaṁ viharati jetavane anāthapiṇḍikassa ārāme. Tena kho pana samayena chabbaggiyā bhikkhū kāyaṁ vivaritvā antaraghare gacchanti…pe… .
</div>
</div>
<div class="q" id="p_2V_1696">
<div class="p">
<span class="pN">1696</span><span class="bold">“Suppaṭicchanno antaraghare gamissāmīti sikkhā karaṇīyā”</span>ti. (<span class="italic">3</span>:<span class="bold">148</span>)
</div>
</div>
<div class="q" id="p_2V_1697">
<div class="p">
<span class="pN">1697</span>Suppaṭicchannena antaraghare gantabbaṁ. Yo anādariyaṁ paṭicca kāyaṁ vivaritvā antaraghare gacchati, āpatti dukkaṭassa.
</div>
</div>
<div class="q" id="p_2V_1698">
<div class="p">
<span class="pN">1698</span>Anāpatti—  asañcicca, assatiyā, ajānantassa, gilānassa, āpadāsu, ummattakassa, ādikammikassāti.
</div>
</div>
<div class="CENTER" id="p_2V_1699">
<span class="pN">1699</span>Tatiyasikkhāpadaṁ niṭṭhitaṁ.
</div>
</html>

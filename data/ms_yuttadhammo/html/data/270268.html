<html>
<div class="i">3.4.5 Aññoanusayotikathā</div>
<div class="h">Anusayapaṇṇāsaka</div>
<div class="h">Cuddasamavagga</div>
<div class="h">Aññoanusayotikathā</div>
<div class="q" id="p_32Kv_2242"> <div class="divNumber">700.</div> <div class="p">
<span class="pN">2242</span>๐ Añño kāmarāgānusayo aññaṁ kāmarāgapariyuṭṭhānanti? Āmantā. Añño kāmarāgo aññaṁ kāmarāgapariyuṭṭhānanti? Na hevaṁ vattabbe…pe…  sveva kāmarāgo taṁ kāmarāgapariyuṭṭhānanti? Āmantā. Sveva kāmarāgānusayo taṁ kāmarāgapariyuṭṭhānanti? Na hevaṁ vattabbe…pe… . </div>
</div>
<div class="q" id="p_32Kv_2243"> <div class="p">
<span class="pN">2243</span>๐ Añño paṭighānusayo aññaṁ paṭighapariyuṭṭhānanti? Āmantā. Aññaṁ paṭighaṁ aññaṁ paṭighapariyuṭṭhānanti? Na hevaṁ vattabbe…pe…  taññeva paṭighaṁ taṁ paṭighapariyuṭṭhānanti? Āmantā. Sveva paṭighānusayo taṁ paṭighapariyuṭṭhānanti? Na hevaṁ vattabbe…pe… . </div>
</div>
<div class="q" id="p_32Kv_2244"> <div class="p">
<span class="pN">2244</span>๐ Añño mānānusayo aññaṁ mānapariyuṭṭhānanti? Āmantā. Añño māno aññaṁ mānapariyuṭṭhānanti? Na hevaṁ vattabbe…pe…  sveva māno taṁ mānapariyuṭṭhānanti? Āmantā. Sveva mānānusayo taṁ mānapariyuṭṭhānanti? Na hevaṁ vattabbe…pe… . </div>
</div>
<div class="q" id="p_32Kv_2245"> <div class="p">
<span class="pN">2245</span>๐ Añño diṭṭhānusayo aññaṁ diṭṭhipariyuṭṭhānanti? Āmantā. Aññā diṭṭhi aññaṁ diṭṭhipariyuṭṭhānanti? Na hevaṁ vattabbe…pe…  sāva diṭṭhi taṁ diṭṭhipariyuṭṭhānanti? Āmantā. Sveva diṭṭhānusayo taṁ diṭṭhipariyuṭṭhānanti? Na hevaṁ vattabbe…pe… . </div>
</div>
<div class="q" id="p_32Kv_2246"> <div class="p">
<span class="pN">2246</span>๐ Añño vicikicchānusayo aññaṁ vicikicchāpariyuṭṭhānanti? Āmantā. Aññā vicikicchā aññaṁ vicikicchāpariyuṭṭhānanti? Na hevaṁ vattabbe…pe…  sāva vicikicchā taṁ vicikicchāpariyuṭṭhānanti? Āmantā. Sveva vicikicchānusayo taṁ vicikicchāpariyuṭṭhānanti? Na hevaṁ vattabbe…pe… . </div>
</div>
<div class="q" id="p_32Kv_2247"> <div class="p">
<span class="pN">2247</span>๐ Añño bhavarāgānusayo aññaṁ bhavarāgapariyuṭṭhānanti? Āmantā. Añño bhavarāgo aññaṁ bhavarāgapariyuṭṭhānanti? Na hevaṁ vattabbe…pe…  sveva bhavarāgo taṁ bhavarāgapariyuṭṭhānanti? Āmantā. Sveva bhavarāgānusayo taṁ bhavarāgapariyuṭṭhānanti? Na hevaṁ vattabbe…pe… . </div>
</div>
<div class="q" id="p_32Kv_2248"> <div class="p">
<span class="pN">2248</span>๐ Añño avijjānusayo aññaṁ avijjāpariyuṭṭhānanti? Āmantā. Aññā avijjā aññaṁ avijjāpariyuṭṭhānanti? Na hevaṁ vattabbe…pe…  sāva avijjā taṁ avijjāpariyuṭṭhānanti? Āmantā. Sveva avijjānusayo taṁ avijjāpariyuṭṭhānanti? Na hevaṁ vattabbe…pe… . </div>
</div>
<div class="q" id="p_32Kv_2249"> <div class="divNumber">701.</div> <div class="p">
<span class="pN">2249</span>× Na vattabbaṁ—  “añño anusayo aññaṁ pariyuṭṭhānan”ti? Āmantā. Puthujjano kusalābyākate citte vattamāne “sānusayo”ti vattabboti? Āmantā. “Pariyuṭṭhito”ti vattabboti? Na hevaṁ vattabbe. Tena hi añño anusayo aññaṁ pariyuṭṭhānanti. Puthujjano kusalābyākate citte vattamāne “sarāgo”ti vattabboti? Āmantā. “Pariyuṭṭhito”ti vattabboti? Na hevaṁ vattabbe. Tena hi añño rāgo aññaṁ pariyuṭṭhānanti. </div>
</div>
<div class="CENTER" id="p_32Kv_2250">
<span class="pN">2250</span>Añño anusayotikathā niṭṭhitā.</div>
</html>

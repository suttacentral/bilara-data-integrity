<html>
<div class="i">5.3 Sīhātherīgāthā</div>
<div class="h">Pañcakanipāta</div>
<div class="h">Sīhātherīgāthā</div>
<div class="q" id="p_19Th2_121"> <div class="divNumber">77.</div> <div class="p"> <table class="singleColumn"> <tr> <td> <div class="pN">121</div> <div class="G">“Ayoniso manasikārā,</div> </td> </tr> <tr> <td> <div class="G">kāmarāgena aṭṭitā;</div> </td> </tr> <tr> <td> <div class="G">Ahosiṁ uddhatā pubbe,</div> </td> </tr> <tr> <td> <div class="G">citte avasavattinī.</div> </td> </tr> </table> </div>
</div>
<div class="q" id="p_19Th2_122"> <div class="divNumber">78.</div> <div class="p"> <table class="singleColumn"> <tr> <td> <div class="pN">122</div> <div class="G">Pariyuṭṭhitā klesehi,</div> </td> </tr> <tr> <td> <div class="G">subhasaññānuvattinī;</div> </td> </tr> <tr> <td> <div class="G">Samaṁ cittassa na labhiṁ,</div> </td> </tr> <tr> <td> <div class="G">rāgacittavasānugā.</div> </td> </tr> </table> </div>
</div>
<div class="q" id="p_19Th2_123"> <div class="divNumber">79.</div> <div class="p"> <table class="singleColumn"> <tr> <td> <div class="pN">123</div> <div class="G">Kisā paṇḍu vivaṇṇā ca,</div> </td> </tr> <tr> <td> <div class="G">satta vassāni cārihaṁ;</div> </td> </tr> <tr> <td> <div class="G">Nāhaṁ divā vā rattiṁ vā,</div> </td> </tr> <tr> <td> <div class="G">sukhaṁ vindiṁ sudukkhitā.</div> </td> </tr> </table> </div>
</div>
<div class="q" id="p_19Th2_124"> <div class="divNumber">80.</div> <div class="p"> <table class="singleColumn"> <tr> <td> <div class="pN">124</div> <div class="G">Tato rajjuṁ gahetvāna,</div> </td> </tr> <tr> <td> <div class="G">pāvisiṁ vanamantaraṁ;</div> </td> </tr> <tr> <td> <div class="G">Varaṁ me idha ubbandhaṁ,</div> </td> </tr> <tr> <td> <div class="G">yañca hīnaṁ punācare.</div> </td> </tr> </table> </div>
</div>
<div class="q" id="p_19Th2_125"> <div class="divNumber">81.</div> <div class="p"> <table class="singleColumn"> <tr> <td> <div class="pN">125</div> <div class="G">Daḷhapāsaṁ karitvāna,</div> </td> </tr> <tr> <td> <div class="G">rukkhasākhāya bandhiya;</div> </td> </tr> <tr> <td> <div class="G">Pakkhipiṁ pāsaṁ gīvāyaṁ,</div> </td> </tr> <tr> <td> <div class="G">atha cittaṁ vimucci me”ti.</div> </td> </tr> </table> </div>
</div>
<div class="CENTER" id="p_19Th2_126">
<span class="pN">126</span>… Sīhā therī….</div>
</html>

<html>
<div class="i">1.4.1 Anupubbavihārasutta</div>
<div class="h">Paṭhamapaṇṇāsaka</div>
<div class="h">Mahāvagga</div>
<div class="h">Anupubbavihārasutta</div>
<div class="q" id="p_17A9_246"> <div class="divNumber">32.</div> <div class="p">
<span class="pN">246</span>“Navayime, bhikkhave, anupubbavihārā. Katame nava? Paṭhamaṁ jhānaṁ, dutiyaṁ jhānaṁ, tatiyaṁ jhānaṁ, catutthaṁ jhānaṁ, ākāsānañcāyatanaṁ, viññāṇañcāyatanaṁ, ākiñcaññāyatanaṁ, nevasaññānāsaññāyatanaṁ, saññāvedayitanirodho— ime kho, bhikkhave, nava anupubbavihārā”ti. </div>
</div>
<div class="CENTER" id="p_17A9_247">
<span class="pN">247</span>Paṭhamaṁ.</div>
</html>

<html>
<div class="i">8.7 Sūcidāyakattheraapadāna</div>
<div class="h">Nāgasamālavagga</div>
<div class="h">Sūcidāyakattheraapadāna</div>
<div class="q" id="p_20Ap1_1630"> <div class="divNumber">30.</div> <div class="p"> <table class="singleColumn"> <tr> <td> <div class="pN">1630</div> <div class="G">“Tiṁsakappasahassamhi,</div> </td> </tr> <tr> <td> <div class="G">sambuddho lokanāyako;</div> </td> </tr> <tr> <td> <div class="G">Sumedho nāma nāmena,</div> </td> </tr> <tr> <td> <div class="G">bāttiṁsavaralakkhaṇo.</div> </td> </tr> </table> </div>
</div>
<div class="q" id="p_20Ap1_1631"> <div class="divNumber">31.</div> <div class="p"> <table class="singleColumn"> <tr> <td> <div class="pN">1631</div> <div class="G">Tassa kañcanavaṇṇassa,</div> </td> </tr> <tr> <td> <div class="G">dvipadindassa tādino;</div> </td> </tr> <tr> <td> <div class="G">Pañca sūcī mayā dinnā,</div> </td> </tr> <tr> <td> <div class="G">sibbanatthāya cīvaraṁ.</div> </td> </tr> </table> </div>
</div>
<div class="q" id="p_20Ap1_1632"> <div class="divNumber">32.</div> <div class="p"> <table class="singleColumn"> <tr> <td> <div class="pN">1632</div> <div class="G">Teneva sūcidānena,</div> </td> </tr> <tr> <td> <div class="G">nipuṇatthavipassakaṁ;</div> </td> </tr> <tr> <td> <div class="G">Tikkhaṁ lahuñca phāsuñca,</div> </td> </tr> <tr> <td> <div class="G">ñāṇaṁ me udapajjatha.</div> </td> </tr> </table> </div>
</div>
<div class="q" id="p_20Ap1_1633"> <div class="divNumber">33.</div> <div class="p"> <table class="singleColumn"> <tr> <td> <div class="pN">1633</div> <div class="G">Kilesā jhāpitā mayhaṁ,</div> </td> </tr> <tr> <td> <div class="G">bhavā sabbe samūhatā;</div> </td> </tr> <tr> <td> <div class="G">Dhāremi antimaṁ dehaṁ,</div> </td> </tr> <tr> <td> <div class="G">sammāsambuddhasāsane.</div> </td> </tr> </table> </div>
</div>
<div class="q" id="p_20Ap1_1634"> <div class="divNumber">34.</div> <div class="p"> <table class="singleColumn"> <tr> <td> <div class="pN">1634</div> <div class="G">Dvipadādhipatī nāma,</div> </td> </tr> <tr> <td> <div class="G">rājāno caturo ahuṁ;</div> </td> </tr> <tr> <td> <div class="G">Sattaratanasampannā,</div> </td> </tr> <tr> <td> <div class="G">cakkavattī mahabbalā.</div> </td> </tr> </table> </div>
</div>
<div class="q" id="p_20Ap1_1635"> <div class="divNumber">35.</div> <div class="p"> <table class="singleColumn"> <tr> <td> <div class="pN">1635</div> <div class="G">Paṭisambhidā catasso,</div> </td> </tr> <tr> <td> <div class="G">…pe…</div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_1636"> <div class="p">
<span class="pN">1636</span>Itthaṁ sudaṁ āyasmā sūcidāyako thero imā gāthāyo abhāsitthāti. </div>
</div>
<div class="CENTER" id="p_20Ap1_1637">
<span class="pN">1637</span>Sūcidāyakattherassāpadānaṁ sattamaṁ.</div>
</html>

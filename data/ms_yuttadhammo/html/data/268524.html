<html>
<div class="i">1.3.9 Visālakkhivimānavatthu</div>
<div class="h">Itthivimāna</div>
<div class="h">Pāricchattakavagga</div>
<div class="h">Visālakkhivimānavatthu</div>
<div class="q" id="p_19Vv_507"> <div class="divNumber">666.</div> <div class="p"> <table class="singleColumn"> <tr> <td> <div class="pN">507</div> <div class="G">“Kā nāma tvaṁ visālakkhi,</div> </td> </tr> <tr> <td> <div class="G">ramme cittalatāvane;</div> </td> </tr> <tr> <td> <div class="G">Samantā anupariyāsi,</div> </td> </tr> <tr> <td> <div class="G">nārīgaṇapurakkhatā.</div> </td> </tr> </table> </div>
</div>
<div class="q" id="p_19Vv_508"> <div class="divNumber">667.</div> <div class="p"> <table class="singleColumn"> <tr> <td> <div class="pN">508</div> <div class="G">Yadā devā tāvatiṁsā,</div> </td> </tr> <tr> <td> <div class="G">pavisanti imaṁ vanaṁ;</div> </td> </tr> <tr> <td> <div class="G">Sayoggā sarathā sabbe,</div> </td> </tr> <tr> <td> <div class="G">citrā honti idhāgatā.</div> </td> </tr> </table> </div>
</div>
<div class="q" id="p_19Vv_509"> <div class="divNumber">668.</div> <div class="p"> <table class="singleColumn"> <tr> <td> <div class="pN">509</div> <div class="G">Tuyhañca idha pattāya,</div> </td> </tr> <tr> <td> <div class="G">uyyāne vicarantiyā;</div> </td> </tr> <tr> <td> <div class="G">Kāye na dissatī cittaṁ,</div> </td> </tr> <tr> <td> <div class="G">kena rūpaṁ tavedisaṁ;</div> </td> </tr> <tr> <td> <div class="G">Devate pucchitācikkha,</div> </td> </tr> <tr> <td> <div class="G">kissa kammassidaṁ phalan”ti.</div> </td> </tr> </table> </div>
</div>
<div class="q" id="p_19Vv_510"> <div class="divNumber">669.</div> <div class="p"> <table class="singleColumn"> <tr> <td> <div class="pN">510</div> <div class="G">“Yena kammena devinda,</div> </td> </tr> <tr> <td> <div class="G">rūpaṁ mayhaṁ gatī ca me;</div> </td> </tr> <tr> <td> <div class="G">Iddhi ca ānubhāvo ca,</div> </td> </tr> <tr> <td> <div class="G">taṁ suṇohi purindada.</div> </td> </tr> </table> </div>
</div>
<div class="q" id="p_19Vv_511"> <div class="divNumber">670.</div> <div class="p"> <table class="singleColumn"> <tr> <td> <div class="pN">511</div> <div class="G">Ahaṁ rājagahe ramme,</div> </td> </tr> <tr> <td> <div class="G">sunandā nāmupāsikā;</div> </td> </tr> <tr> <td> <div class="G">Saddhā sīlena sampannā,</div> </td> </tr> <tr> <td> <div class="G">saṁvibhāgaratā sadā.</div> </td> </tr> </table> </div>
</div>
<div class="q" id="p_19Vv_512"> <div class="divNumber">671.</div> <div class="p"> <table class="singleColumn"> <tr> <td> <div class="pN">512</div> <div class="G">Acchādanañca bhattañca,</div> </td> </tr> <tr> <td> <div class="G">senāsanaṁ padīpiyaṁ;</div> </td> </tr> <tr> <td> <div class="G">Adāsiṁ ujubhūtesu,</div> </td> </tr> <tr> <td> <div class="G">vippasannena cetasā.</div> </td> </tr> </table> </div>
</div>
<div class="q" id="p_19Vv_513"> <div class="divNumber">672.</div> <div class="p"> <table class="singleColumn"> <tr> <td> <div class="pN">513</div> <div class="G">Cātuddasiṁ pañcadasiṁ,</div> </td> </tr> <tr> <td> <div class="G">yā ca pakkhassa aṭṭhamī;</div> </td> </tr> <tr> <td> <div class="G">Pāṭihāriyapakkhañca,</div> </td> </tr> <tr> <td> <div class="G">aṭṭhaṅgasusamāgataṁ.</div> </td> </tr> </table> </div>
</div>
<div class="q" id="p_19Vv_514"> <div class="divNumber">673.</div> <div class="p"> <table class="singleColumn"> <tr> <td> <div class="pN">514</div> <div class="G">Uposathaṁ upavasissaṁ,</div> </td> </tr> <tr> <td> <div class="G">sadā sīlesu saṁvutā;</div> </td> </tr> <tr> <td> <div class="G">Saññamā saṁvibhāgā ca,</div> </td> </tr> <tr> <td> <div class="G">vimānaṁ āvasāmahaṁ.</div> </td> </tr> </table> </div>
</div>
<div class="q" id="p_19Vv_515"> <div class="divNumber">674.</div> <div class="p"> <table class="singleColumn"> <tr> <td> <div class="pN">515</div> <div class="G">Pāṇātipātā viratā,</div> </td> </tr> <tr> <td> <div class="G">musāvādā ca saññatā;</div> </td> </tr> <tr> <td> <div class="G">Theyyā ca aticārā ca,</div> </td> </tr> <tr> <td> <div class="G">majjapānā ca ārakā.</div> </td> </tr> </table> </div>
</div>
<div class="q" id="p_19Vv_516"> <div class="divNumber">675.</div> <div class="p"> <table class="singleColumn"> <tr> <td> <div class="pN">516</div> <div class="G">Pañcasikkhāpade ratā,</div> </td> </tr> <tr> <td> <div class="G">ariyasaccāna kovidā;</div> </td> </tr> <tr> <td> <div class="G">Upāsikā cakkhumato,</div> </td> </tr> <tr> <td> <div class="G">gotamassa yasassino.</div> </td> </tr> </table> </div>
</div>
<div class="q" id="p_19Vv_517"> <div class="divNumber">676.</div> <div class="p"> <table class="singleColumn"> <tr> <td> <div class="pN">517</div> <div class="G">Tassā me ñātikulā dāsī,</div> </td> </tr> <tr> <td> <div class="G">sadā mālābhihārati;</div> </td> </tr> <tr> <td> <div class="G">Tāhaṁ bhagavato thūpe,</div> </td> </tr> <tr> <td> <div class="G">sabbamevābhiropayiṁ.</div> </td> </tr> </table> </div>
</div>
<div class="q" id="p_19Vv_518"> <div class="divNumber">677.</div> <div class="p"> <table class="singleColumn"> <tr> <td> <div class="pN">518</div> <div class="G">Uposathe cahaṁ gantvā,</div> </td> </tr> <tr> <td> <div class="G">mālāgandhavilepanaṁ;</div> </td> </tr> <tr> <td> <div class="G">Thūpasmiṁ abhiropesiṁ,</div> </td> </tr> <tr> <td> <div class="G">pasannā sehi pāṇibhi.</div> </td> </tr> </table> </div>
</div>
<div class="q" id="p_19Vv_519"> <div class="divNumber">678.</div> <div class="p"> <table class="singleColumn"> <tr> <td> <div class="pN">519</div> <div class="G">Tena kammena devinda,</div> </td> </tr> <tr> <td> <div class="G">rūpaṁ mayhaṁ gatī ca me;</div> </td> </tr> <tr> <td> <div class="G">Iddhī ca ānubhāvo ca,</div> </td> </tr> <tr> <td> <div class="G">yaṁ mālaṁ abhiropayiṁ.</div> </td> </tr> </table> </div>
</div>
<div class="q" id="p_19Vv_520"> <div class="divNumber">679.</div> <div class="p"> <table class="singleColumn"> <tr> <td> <div class="pN">520</div> <div class="G">Yañca sīlavatī āsiṁ,</div> </td> </tr> <tr> <td> <div class="G">na taṁ tāva vipaccati;</div> </td> </tr> <tr> <td> <div class="G">Āsā ca pana me devinda,</div> </td> </tr> <tr> <td> <div class="G">sakadāgāminī siyan”ti.</div> </td> </tr> </table> </div>
</div>
<div class="CENTER" id="p_19Vv_521">
<span class="pN">521</span>Visālakkhivimānaṁ navamaṁ.</div>
</html>

<html>
<div class="i">1.8.5 Bhītāsutta</div>
<div class="h">Devatāsaṁyutta</div>
<div class="h">Chetvāvagga</div>
<div class="h">Bhītāsutta</div>
<div class="q" id="p_12S1_344"> <div class="divNumber">75.</div> <div class="p"> <table class="singleColumn"> <tr> <td> <div class="pN">344</div> <div class="G">“Kiṁsūdha bhītā janatā anekā,</div> </td> </tr> <tr> <td> <div class="G">Maggo canekāyatanappavutto;</div> </td> </tr> <tr> <td> <div class="G">Pucchāmi taṁ gotama bhūripañña,</div> </td> </tr> <tr> <td> <div class="G">Kismiṁ ṭhito paralokaṁ na bhāye”ti.</div> </td> </tr> </table> </div>
</div>
<div class="q" id="p_12S1_345"> <div class="p"> <table class="singleColumn"> <tr> <td> <div class="pN">345</div> <div class="G">“Vācaṁ manañca paṇidhāya sammā,</div> </td> </tr> <tr> <td> <div class="G">Kāyena pāpāni akubbamāno;</div> </td> </tr> <tr> <td> <div class="G">Bahvannapānaṁ gharamāvasanto,</div> </td> </tr> <tr> <td> <div class="G">Saddho mudū saṁvibhāgī vadaññū;</div> </td> </tr> <tr> <td> <div class="G">Etesu dhammesu ṭhito catūsu,</div> </td> </tr> <tr> <td> <div class="G">Dhamme ṭhito paralokaṁ na bhāye”ti.</div> </td> </tr> </table> </div>
</div>
</html>

<html>
<div class="i">22.1.2 Mahājanakajātaka</div>
<div class="h">Mahānipāta</div>
<div class="h">Mūgapakkhavagga</div>
<div class="h">Mahājanakajātaka</div>
<div class="q" id="p_23J_1438"> <div class="divNumber">123.</div> <div class="p"> <table class="singleColumn"> <tr> <td> <div class="pN">1438</div> <div class="G">“Koyaṁ majjhe samuddasmiṁ,</div> </td> </tr> <tr> <td> <div class="G">apassaṁ tīramāyuhe;</div> </td> </tr> <tr> <td> <div class="G">Kaṁ tvaṁ atthavasaṁ ñatvā,</div> </td> </tr> <tr> <td> <div class="G">evaṁ vāyamase bhusaṁ”.</div> </td> </tr> </table> </div>
</div>
<div class="q" id="p_23J_1439"> <div class="divNumber">124.</div> <div class="p"> <table class="singleColumn"> <tr> <td> <div class="pN">1439</div> <div class="G">“Nisamma vattaṁ lokassa,</div> </td> </tr> <tr> <td> <div class="G">vāyāmassa ca devate;</div> </td> </tr> <tr> <td> <div class="G">Tasmā majjhe samuddasmiṁ,</div> </td> </tr> <tr> <td> <div class="G">apassaṁ tīramāyuhe”.</div> </td> </tr> </table> </div>
</div>
<div class="q" id="p_23J_1440"> <div class="divNumber">125.</div> <div class="p"> <table class="singleColumn"> <tr> <td> <div class="pN">1440</div> <div class="G">“Gambhīre appameyyasmiṁ,</div> </td> </tr> <tr> <td> <div class="G">tīraṁ yassa na dissati;</div> </td> </tr> <tr> <td> <div class="G">Mogho te purisavāyāmo,</div> </td> </tr> <tr> <td> <div class="G">appatvāva marissasi”.</div> </td> </tr> </table> </div>
</div>
<div class="q" id="p_23J_1441"> <div class="divNumber">126.</div> <div class="p"> <table class="singleColumn"> <tr> <td> <div class="pN">1441</div> <div class="G">“Anaṇo ñātinaṁ hoti,</div> </td> </tr> <tr> <td> <div class="G">devānaṁ pitunañca so;</div> </td> </tr> <tr> <td> <div class="G">Karaṁ purisakiccāni,</div> </td> </tr> <tr> <td> <div class="G">na ca pacchānutappati”.</div> </td> </tr> </table> </div>
</div>
<div class="q" id="p_23J_1442"> <div class="divNumber">127.</div> <div class="p"> <table class="singleColumn"> <tr> <td> <div class="pN">1442</div> <div class="G">“Apāraneyyaṁ yaṁ kammaṁ,</div> </td> </tr> <tr> <td> <div class="G">Aphalaṁ kilamathuddayaṁ;</div> </td> </tr> <tr> <td> <div class="G">Tattha ko vāyamenattho,</div> </td> </tr> <tr> <td> <div class="G">Maccu yassābhinippataṁ”.</div> </td> </tr> </table> </div>
</div>
<div class="q" id="p_23J_1443"> <div class="divNumber">128.</div> <div class="p"> <table class="singleColumn"> <tr> <td> <div class="pN">1443</div> <div class="G">“Apāraneyyamaccantaṁ,</div> </td> </tr> <tr> <td> <div class="G">yo viditvāna devate;</div> </td> </tr> <tr> <td> <div class="G">Na rakkhe attano pāṇaṁ,</div> </td> </tr> <tr> <td> <div class="G">jaññā so yadi hāpaye.</div> </td> </tr> </table> </div>
</div>
<div class="q" id="p_23J_1444"> <div class="divNumber">129.</div> <div class="p"> <table class="singleColumn"> <tr> <td> <div class="pN">1444</div> <div class="G">Adhippāyaphalaṁ eke,</div> </td> </tr> <tr> <td> <div class="G">asmiṁ lokasmi devate;</div> </td> </tr> <tr> <td> <div class="G">Payojayanti kammāni,</div> </td> </tr> <tr> <td> <div class="G">tāni ijjhanti vā na vā.</div> </td> </tr> </table> </div>
</div>
<div class="q" id="p_23J_1445"> <div class="divNumber">130.</div> <div class="p"> <table class="singleColumn"> <tr> <td> <div class="pN">1445</div> <div class="G">Sandiṭṭhikaṁ kammaphalaṁ,</div> </td> </tr> <tr> <td> <div class="G">nanu passasi devate;</div> </td> </tr> <tr> <td> <div class="G">Sannā aññe tarāmahaṁ,</div> </td> </tr> <tr> <td> <div class="G">tañca passāmi santike.</div> </td> </tr> </table> </div>
</div>
<div class="q" id="p_23J_1446"> <div class="divNumber">131.</div> <div class="p"> <table class="singleColumn"> <tr> <td> <div class="pN">1446</div> <div class="G">So ahaṁ vāyamissāmi,</div> </td> </tr> <tr> <td> <div class="G">yathāsatti yathābalaṁ;</div> </td> </tr> <tr> <td> <div class="G">Gacchaṁ pāraṁ samuddassa,</div> </td> </tr> <tr> <td> <div class="G">kassaṁ purisakāriyaṁ”.</div> </td> </tr> </table> </div>
</div>
<div class="q" id="p_23J_1447"> <div class="divNumber">132.</div> <div class="p"> <table class="singleColumn"> <tr> <td> <div class="pN">1447</div> <div class="G">“Yo tvaṁ evaṁ gate oghe,</div> </td> </tr> <tr> <td> <div class="G">appameyye mahaṇṇave;</div> </td> </tr> <tr> <td> <div class="G">Dhammavāyāmasampanno,</div> </td> </tr> <tr> <td> <div class="G">kammunā nāvasīdasi;</div> </td> </tr> <tr> <td> <div class="G">So tvaṁ tattheva gacchāhi,</div> </td> </tr> <tr> <td> <div class="G">yattha te nirato mano.</div> </td> </tr> </table> </div>
</div>
<div class="q" id="p_23J_1448"> <div class="p"> <table class="singleColumn"> <tr> <td> <div class="pN">1448</div> <div class="G">Suriyuggamane nidhi,</div> </td> </tr> <tr> <td> <div class="G">atho oggamane nidhi;</div> </td> </tr> <tr> <td> <div class="G">Anto nidhi bahi nidhi,</div> </td> </tr> <tr> <td> <div class="G">na anto na bahi nidhi.</div> </td> </tr> </table> </div>
</div>
<div class="q" id="p_23J_1449"> <div class="p"> <table class="singleColumn"> <tr> <td> <div class="pN">1449</div> <div class="G">Ārohane mahānidhi,</div> </td> </tr> <tr> <td> <div class="G">atho orohane nidhi;</div> </td> </tr> <tr> <td> <div class="G">Catūsu mahāsālesu,</div> </td> </tr> <tr> <td> <div class="G">samantā yojane nidhi.</div> </td> </tr> </table> </div>
</div>
<div class="q" id="p_23J_1450"> <div class="p"> <table class="singleColumn"> <tr> <td> <div class="pN">1450</div> <div class="G">Dantaggesu mahānidhi,</div> </td> </tr> <tr> <td> <div class="G">bālaggesu ca kepuke;</div> </td> </tr> <tr> <td> <div class="G">Rukkhaggesu mahānidhi,</div> </td> </tr> <tr> <td> <div class="G">soḷasete mahānidhī;</div> </td> </tr> <tr> <td> <div class="G">Sahassathāmo pallaṅko,</div> </td> </tr> <tr> <td> <div class="G">sīvalārādhanena ca.</div> </td> </tr> </table> </div>
</div>
<div class="q" id="p_23J_1451"> <div class="divNumber">133.</div> <div class="p"> <table class="singleColumn"> <tr> <td> <div class="pN">1451</div> <div class="G">Āsīsetheva puriso,</div> </td> </tr> <tr> <td> <div class="G">na nibbindeyya paṇḍito;</div> </td> </tr> <tr> <td> <div class="G">Passāmi vohaṁ attānaṁ,</div> </td> </tr> <tr> <td> <div class="G">yathā icchiṁ tathā ahu.</div> </td> </tr> </table> </div>
</div>
<div class="q" id="p_23J_1452"> <div class="divNumber">134.</div> <div class="p"> <table class="singleColumn"> <tr> <td> <div class="pN">1452</div> <div class="G">Āsīsetheva puriso,</div> </td> </tr> <tr> <td> <div class="G">na nibbindeyya paṇḍito;</div> </td> </tr> <tr> <td> <div class="G">Passāmi vohaṁ attānaṁ,</div> </td> </tr> <tr> <td> <div class="G">udakā thalamubbhataṁ.</div> </td> </tr> </table> </div>
</div>
<div class="q" id="p_23J_1453"> <div class="divNumber">135.</div> <div class="p"> <table class="singleColumn"> <tr> <td> <div class="pN">1453</div> <div class="G">Vāyametheva puriso,</div> </td> </tr> <tr> <td> <div class="G">na nibbindeyya paṇḍito;</div> </td> </tr> <tr> <td> <div class="G">Passāmi vohaṁ attānaṁ,</div> </td> </tr> <tr> <td> <div class="G">yathā icchiṁ tathā ahu.</div> </td> </tr> </table> </div>
</div>
<div class="q" id="p_23J_1454"> <div class="divNumber">136.</div> <div class="p"> <table class="singleColumn"> <tr> <td> <div class="pN">1454</div> <div class="G">Vāyametheva puriso,</div> </td> </tr> <tr> <td> <div class="G">na nibbindeyya paṇḍito;</div> </td> </tr> <tr> <td> <div class="G">Passāmi vohaṁ attānaṁ,</div> </td> </tr> <tr> <td> <div class="G">udakā thalamubbhataṁ.</div> </td> </tr> </table> </div>
</div>
<div class="q" id="p_23J_1455"> <div class="divNumber">137.</div> <div class="p"> <table class="singleColumn"> <tr> <td> <div class="pN">1455</div> <div class="G">Dukkhūpanītopi naro sapañño,</div> </td> </tr> <tr> <td> <div class="G">Āsaṁ na chindeyya sukhāgamāya;</div> </td> </tr> <tr> <td> <div class="G">Bahū hi phassā ahitā hitā ca,</div> </td> </tr> <tr> <td> <div class="G">Avitakkitā maccumupabbajanti.</div> </td> </tr> </table> </div>
</div>
<div class="q" id="p_23J_1456"> <div class="divNumber">138.</div> <div class="p"> <table class="singleColumn"> <tr> <td> <div class="pN">1456</div> <div class="G">Acintitampi bhavati,</div> </td> </tr> <tr> <td> <div class="G">cintitampi vinassati;</div> </td> </tr> <tr> <td> <div class="G">Na hi cintāmayā bhogā,</div> </td> </tr> <tr> <td> <div class="G">itthiyā purisassa vā”.</div> </td> </tr> </table> </div>
</div>
<div class="q" id="p_23J_1457"> <div class="divNumber">139.</div> <div class="p"> <table class="singleColumn"> <tr> <td> <div class="pN">1457</div> <div class="G">“Aporāṇaṁ vata bho rājā,</div> </td> </tr> <tr> <td> <div class="G">sabbabhummo disampati;</div> </td> </tr> <tr> <td> <div class="G">Nājja nacce nisāmeti,</div> </td> </tr> <tr> <td> <div class="G">na gīte kurute mano.</div> </td> </tr> </table> </div>
</div>
<div class="q" id="p_23J_1458"> <div class="divNumber">140.</div> <div class="p"> <table class="singleColumn"> <tr> <td> <div class="pN">1458</div> <div class="G">Na mige napi uyyāne,</div> </td> </tr> <tr> <td> <div class="G">napi haṁse udikkhati;</div> </td> </tr> <tr> <td> <div class="G">Mūgova tuṇhimāsīno,</div> </td> </tr> <tr> <td> <div class="G">na atthamanusāsati”.</div> </td> </tr> </table> </div>
</div>
<div class="q" id="p_23J_1459"> <div class="divNumber">141.</div> <div class="p"> <table class="singleColumn"> <tr> <td> <div class="pN">1459</div> <div class="G">“Sukhakāmā rahosīlā,</div> </td> </tr> <tr> <td> <div class="G">vadhabandhā upāratā;</div> </td> </tr> <tr> <td> <div class="G">Kassa nu ajja ārāme,</div> </td> </tr> <tr> <td> <div class="G">daharā vuddhā ca acchare.</div> </td> </tr> </table> </div>
</div>
<div class="q" id="p_23J_1460"> <div class="divNumber">142.</div> <div class="p"> <table class="singleColumn"> <tr> <td> <div class="pN">1460</div> <div class="G">Atikkantavanathā dhīrā,</div> </td> </tr> <tr> <td> <div class="G">namo tesaṁ mahesinaṁ;</div> </td> </tr> <tr> <td> <div class="G">Ye ussukamhi lokamhi,</div> </td> </tr> <tr> <td> <div class="G">viharanti manussukā.</div> </td> </tr> </table> </div>
</div>
<div class="q" id="p_23J_1461"> <div class="divNumber">143.</div> <div class="p"> <table class="singleColumn"> <tr> <td> <div class="pN">1461</div> <div class="G">Te chetvā maccuno jālaṁ,</div> </td> </tr> <tr> <td> <div class="G">tataṁ māyāvino daḷaṁ;</div> </td> </tr> <tr> <td> <div class="G">Chinnālayattā gacchanti,</div> </td> </tr> <tr> <td> <div class="G">ko tesaṁ gatimāpaye.</div> </td> </tr> </table> </div>
</div>
<div class="q" id="p_23J_1462"> <div class="divNumber">144.</div> <div class="p"> <table class="singleColumn"> <tr> <td> <div class="pN">1462</div> <div class="G">Kadāhaṁ mithilaṁ phītaṁ,</div> </td> </tr> <tr> <td> <div class="G">vibhattaṁ bhāgaso mitaṁ;</div> </td> </tr> <tr> <td> <div class="G">Pahāya pabbajissāmi,</div> </td> </tr> <tr> <td> <div class="G">taṁ kudāssu bhavissati.</div> </td> </tr> </table> </div>
</div>
<div class="q" id="p_23J_1463"> <div class="divNumber">145.</div> <div class="p"> <table class="singleColumn"> <tr> <td> <div class="pN">1463</div> <div class="G">Kadāhaṁ mithilaṁ phītaṁ,</div> </td> </tr> <tr> <td> <div class="G">visālaṁ sabbatopabhaṁ;</div> </td> </tr> <tr> <td> <div class="G">Pahāya pabbajissāmi,</div> </td> </tr> <tr> <td> <div class="G">taṁ kudāssu bhavissati.</div> </td> </tr> </table> </div>
</div>
<div class="q" id="p_23J_1464"> <div class="divNumber">146.</div> <div class="p"> <table class="singleColumn"> <tr> <td> <div class="pN">1464</div> <div class="G">Kadāhaṁ mithilaṁ phītaṁ,</div> </td> </tr> <tr> <td> <div class="G">bahupākāratoraṇaṁ;</div> </td> </tr> <tr> <td> <div class="G">Pahāya pabbajissāmi,</div> </td> </tr> <tr> <td> <div class="G">taṁ kudāssu bhavissati.</div> </td> </tr> </table> </div>
</div>
<div class="q" id="p_23J_1465"> <div class="divNumber">147.</div> <div class="p"> <table class="singleColumn"> <tr> <td> <div class="pN">1465</div> <div class="G">Kadāhaṁ mithilaṁ phītaṁ,</div> </td> </tr> <tr> <td> <div class="G">daḷhamaṭṭālakoṭṭhakaṁ;</div> </td> </tr> <tr> <td> <div class="G">Pahāya pabbajissāmi,</div> </td> </tr> <tr> <td> <div class="G">taṁ kudāssu bhavissati.</div> </td> </tr> </table> </div>
</div>
<div class="q" id="p_23J_1466"> <div class="divNumber">148.</div> <div class="p"> <table class="singleColumn"> <tr> <td> <div class="pN">1466</div> <div class="G">Kadāhaṁ mithilaṁ phītaṁ,</div> </td> </tr> <tr> <td> <div class="G">suvibhattaṁ mahāpathaṁ;</div> </td> </tr> <tr> <td> <div class="G">Pahāya pabbajissāmi,</div> </td> </tr> <tr> <td> <div class="G">taṁ kudāssu bhavissati.</div> </td> </tr> </table> </div>
</div>
<div class="q" id="p_23J_1467"> <div class="divNumber">149.</div> <div class="p"> <table class="singleColumn"> <tr> <td> <div class="pN">1467</div> <div class="G">Kadāhaṁ mithilaṁ phītaṁ,</div> </td> </tr> <tr> <td> <div class="G">suvibhattantarāpaṇaṁ;</div> </td> </tr> <tr> <td> <div class="G">Pahāya pabbajissāmi,</div> </td> </tr> <tr> <td> <div class="G">taṁ kudāssu bhavissati.</div> </td> </tr> </table> </div>
</div>
<div class="q" id="p_23J_1468"> <div class="divNumber">150.</div> <div class="p"> <table class="singleColumn"> <tr> <td> <div class="pN">1468</div> <div class="G">Kadāhaṁ mithilaṁ phītaṁ,</div> </td> </tr> <tr> <td> <div class="G">gavassarathapīḷitaṁ;</div> </td> </tr> <tr> <td> <div class="G">Pahāya pabbajissāmi,</div> </td> </tr> <tr> <td> <div class="G">taṁ kudāssu bhavissati.</div> </td> </tr> </table> </div>
</div>
<div class="q" id="p_23J_1469"> <div class="divNumber">151.</div> <div class="p"> <table class="singleColumn"> <tr> <td> <div class="pN">1469</div> <div class="G">Kadāhaṁ mithilaṁ phītaṁ,</div> </td> </tr> <tr> <td> <div class="G">ārāmavanamāliniṁ;</div> </td> </tr> <tr> <td> <div class="G">Pahāya pabbajissāmi,</div> </td> </tr> <tr> <td> <div class="G">taṁ kudāssu bhavissati.</div> </td> </tr> </table> </div>
</div>
<div class="q" id="p_23J_1470"> <div class="divNumber">152.</div> <div class="p"> <table class="singleColumn"> <tr> <td> <div class="pN">1470</div> <div class="G">Kadāhaṁ mithilaṁ phītaṁ,</div> </td> </tr> <tr> <td> <div class="G">uyyānavanamāliniṁ;</div> </td> </tr> <tr> <td> <div class="G">Pahāya pabbajissāmi,</div> </td> </tr> <tr> <td> <div class="G">taṁ kudāssu bhavissati.</div> </td> </tr> </table> </div>
</div>
<div class="q" id="p_23J_1471"> <div class="divNumber">153.</div> <div class="p"> <table class="singleColumn"> <tr> <td> <div class="pN">1471</div> <div class="G">Kadāhaṁ mithilaṁ phītaṁ,</div> </td> </tr> <tr> <td> <div class="G">pāsādavanamāliniṁ;</div> </td> </tr> <tr> <td> <div class="G">Pahāya pabbajissāmi,</div> </td> </tr> <tr> <td> <div class="G">taṁ kudāssu bhavissati.</div> </td> </tr> </table> </div>
</div>
<div class="q" id="p_23J_1472"> <div class="divNumber">154.</div> <div class="p"> <table class="singleColumn"> <tr> <td> <div class="pN">1472</div> <div class="G">Kadāhaṁ mithilaṁ phītaṁ,</div> </td> </tr> <tr> <td> <div class="G">tipuraṁ rājabandhuniṁ;</div> </td> </tr> <tr> <td> <div class="G">Māpitaṁ somanassena,</div> </td> </tr> <tr> <td> <div class="G">vedehena yasassinā;</div> </td> </tr> <tr> <td> <div class="G">Pahāya pabbajissāmi,</div> </td> </tr> <tr> <td> <div class="G">taṁ kudāssu bhavissati.</div> </td> </tr> </table> </div>
</div>
<div class="q" id="p_23J_1473"> <div class="divNumber">155.</div> <div class="p"> <table class="singleColumn"> <tr> <td> <div class="pN">1473</div> <div class="G">Kadāhaṁ vedehe phīte,</div> </td> </tr> <tr> <td> <div class="G">nicite dhammarakkhite;</div> </td> </tr> <tr> <td> <div class="G">Pahāya pabbajissāmi,</div> </td> </tr> <tr> <td> <div class="G">taṁ kudāssu bhavissati.</div> </td> </tr> </table> </div>
</div>
<div class="q" id="p_23J_1474"> <div class="divNumber">156.</div> <div class="p"> <table class="singleColumn"> <tr> <td> <div class="pN">1474</div> <div class="G">Kadāhaṁ vedehe phīte,</div> </td> </tr> <tr> <td> <div class="G">ajeyye dhammarakkhite;</div> </td> </tr> <tr> <td> <div class="G">Pahāya pabbajissāmi,</div> </td> </tr> <tr> <td> <div class="G">taṁ kudāssu bhavissati.</div> </td> </tr> </table> </div>
</div>
<div class="q" id="p_23J_1475"> <div class="divNumber">157.</div> <div class="p"> <table class="singleColumn"> <tr> <td> <div class="pN">1475</div> <div class="G">Kadāhaṁ antepuraṁ rammaṁ,</div> </td> </tr> <tr> <td> <div class="G">Vibhattaṁ bhāgaso mitaṁ;</div> </td> </tr> <tr> <td> <div class="G">Pahāya pabbajissāmi,</div> </td> </tr> <tr> <td> <div class="G">Taṁ kudāssu bhavissati.</div> </td> </tr> </table> </div>
</div>
<div class="q" id="p_23J_1476"> <div class="divNumber">158.</div> <div class="p"> <table class="singleColumn"> <tr> <td> <div class="pN">1476</div> <div class="G">Kadāhaṁ antepuraṁ rammaṁ,</div> </td> </tr> <tr> <td> <div class="G">sudhāmattikalepanaṁ;</div> </td> </tr> <tr> <td> <div class="G">Pahāya pabbajissāmi,</div> </td> </tr> <tr> <td> <div class="G">taṁ kudāssu bhavissati.</div> </td> </tr> </table> </div>
</div>
<div class="q" id="p_23J_1477"> <div class="divNumber">159.</div> <div class="p"> <table class="singleColumn"> <tr> <td> <div class="pN">1477</div> <div class="G">Kadāhaṁ antepuraṁ rammaṁ,</div> </td> </tr> <tr> <td> <div class="G">sucigandhaṁ manoramaṁ;</div> </td> </tr> <tr> <td> <div class="G">Pahāya pabbajissāmi,</div> </td> </tr> <tr> <td> <div class="G">taṁ kudāssu bhavissati.</div> </td> </tr> </table> </div>
</div>
<div class="q" id="p_23J_1478"> <div class="divNumber">160.</div> <div class="p"> <table class="singleColumn"> <tr> <td> <div class="pN">1478</div> <div class="G">Kadāhaṁ kūṭāgāre ca,</div> </td> </tr> <tr> <td> <div class="G">vibhatte bhāgaso mite;</div> </td> </tr> <tr> <td> <div class="G">Pahāya pabbajissāmi,</div> </td> </tr> <tr> <td> <div class="G">taṁ kudāssu bhavissati.</div> </td> </tr> </table> </div>
</div>
<div class="q" id="p_23J_1479"> <div class="divNumber">161.</div> <div class="p"> <table class="singleColumn"> <tr> <td> <div class="pN">1479</div> <div class="G">Kadāhaṁ kūṭāgāre ca,</div> </td> </tr> <tr> <td> <div class="G">sudhāmattikalepane;</div> </td> </tr> <tr> <td> <div class="G">Pahāya pabbajissāmi,</div> </td> </tr> <tr> <td> <div class="G">taṁ kudāssu bhavissati.</div> </td> </tr> </table> </div>
</div>
<div class="q" id="p_23J_1480"> <div class="divNumber">162.</div> <div class="p"> <table class="singleColumn"> <tr> <td> <div class="pN">1480</div> <div class="G">Kadāhaṁ kūṭāgāre ca,</div> </td> </tr> <tr> <td> <div class="G">sucigandhe manorame;</div> </td> </tr> <tr> <td> <div class="G">Pahāya pabbajissāmi,</div> </td> </tr> <tr> <td> <div class="G">taṁ kudāssu bhavissati.</div> </td> </tr> </table> </div>
</div>
<div class="q" id="p_23J_1481"> <div class="divNumber">163.</div> <div class="p"> <table class="singleColumn"> <tr> <td> <div class="pN">1481</div> <div class="G">Kadāhaṁ kūṭāgāre ca,</div> </td> </tr> <tr> <td> <div class="G">litte candanaphosite;</div> </td> </tr> <tr> <td> <div class="G">Pahāya pabbajissāmi,</div> </td> </tr> <tr> <td> <div class="G">taṁ kudāssu bhavissati.</div> </td> </tr> </table> </div>
</div>
<div class="q" id="p_23J_1482"> <div class="divNumber">164.</div> <div class="p"> <table class="singleColumn"> <tr> <td> <div class="pN">1482</div> <div class="G">Kadāhaṁ soṇṇapallaṅke,</div> </td> </tr> <tr> <td> <div class="G">gonake cittasanthate;</div> </td> </tr> <tr> <td> <div class="G">Pahāya pabbajissāmi,</div> </td> </tr> <tr> <td> <div class="G">taṁ kudāssu bhavissati.</div> </td> </tr> </table> </div>
</div>
<div class="q" id="p_23J_1483"> <div class="divNumber">165.</div> <div class="p"> <table class="singleColumn"> <tr> <td> <div class="pN">1483</div> <div class="G">Kadāhaṁ maṇipallaṅke,</div> </td> </tr> <tr> <td> <div class="G">gonake cittasanthate;</div> </td> </tr> <tr> <td> <div class="G">Pahāya pabbajissāmi,</div> </td> </tr> <tr> <td> <div class="G">taṁ kudāssu bhavissati.</div> </td> </tr> </table> </div>
</div>
<div class="q" id="p_23J_1484"> <div class="divNumber">166.</div> <div class="p"> <table class="singleColumn"> <tr> <td> <div class="pN">1484</div> <div class="G">Kadāhaṁ kappāsakoseyyaṁ,</div> </td> </tr> <tr> <td> <div class="G">khomakoṭumbarāni ca;</div> </td> </tr> <tr> <td> <div class="G">Pahāya pabbajissāmi,</div> </td> </tr> <tr> <td> <div class="G">taṁ kudāssu bhavissati.</div> </td> </tr> </table> </div>
</div>
<div class="q" id="p_23J_1485"> <div class="divNumber">167.</div> <div class="p"> <table class="singleColumn"> <tr> <td> <div class="pN">1485</div> <div class="G">Kadāhaṁ pokkharaṇī rammā,</div> </td> </tr> <tr> <td> <div class="G">cakkavākapakūjitā;</div> </td> </tr> <tr> <td> <div class="G">Mandālakehi sañchannā,</div> </td> </tr> <tr> <td> <div class="G">padumuppalakehi ca;</div> </td> </tr> <tr> <td> <div class="G">Pahāya pabbajissāmi,</div> </td> </tr> <tr> <td> <div class="G">taṁ kudāssu bhavissati.</div> </td> </tr> </table> </div>
</div>
<div class="q" id="p_23J_1486"> <div class="divNumber">168.</div> <div class="p"> <table class="singleColumn"> <tr> <td> <div class="pN">1486</div> <div class="G">Kadāhaṁ hatthigumbe ca,</div> </td> </tr> <tr> <td> <div class="G">sabbālaṅkārabhūsite;</div> </td> </tr> <tr> <td> <div class="G">Suvaṇṇakacche mātaṅge,</div> </td> </tr> <tr> <td> <div class="G">hemakappanavāsase.</div> </td> </tr> </table> </div>
</div>
<div class="q" id="p_23J_1487"> <div class="divNumber">169.</div> <div class="p"> <table class="singleColumn"> <tr> <td> <div class="pN">1487</div> <div class="G">Ārūḷhe gāmaṇīyehi,</div> </td> </tr> <tr> <td> <div class="G">tomaraṅkusapāṇibhi;</div> </td> </tr> <tr> <td> <div class="G">Pahāya pabbajissāmi,</div> </td> </tr> <tr> <td> <div class="G">taṁ kudāssu bhavissati.</div> </td> </tr> </table> </div>
</div>
<div class="q" id="p_23J_1488"> <div class="divNumber">170.</div> <div class="p"> <table class="singleColumn"> <tr> <td> <div class="pN">1488</div> <div class="G">Kadāhaṁ assagumbe ca,</div> </td> </tr> <tr> <td> <div class="G">sabbālaṅkārabhūsite;</div> </td> </tr> <tr> <td> <div class="G">Ājānīyeva jātiyā,</div> </td> </tr> <tr> <td> <div class="G">sindhave sīghavāhane.</div> </td> </tr> </table> </div>
</div>
<div class="q" id="p_23J_1489"> <div class="divNumber">171.</div> <div class="p"> <table class="singleColumn"> <tr> <td> <div class="pN">1489</div> <div class="G">Ārūḷhe gāmaṇīyehi,</div> </td> </tr> <tr> <td> <div class="G">illiyācāpadhāribhi;</div> </td> </tr> <tr> <td> <div class="G">Pahāya pabbajissāmi,</div> </td> </tr> <tr> <td> <div class="G">taṁ kudāssu bhavissati.</div> </td> </tr> </table> </div>
</div>
<div class="q" id="p_23J_1490"> <div class="divNumber">172.</div> <div class="p"> <table class="singleColumn"> <tr> <td> <div class="pN">1490</div> <div class="G">Kadāhaṁ rathaseniyo,</div> </td> </tr> <tr> <td> <div class="G">sannaddhe ussitaddhaje;</div> </td> </tr> <tr> <td> <div class="G">Dīpe athopi veyyagghe,</div> </td> </tr> <tr> <td> <div class="G">sabbālaṅkārabhūsite.</div> </td> </tr> </table> </div>
</div>
<div class="q" id="p_23J_1491"> <div class="divNumber">173.</div> <div class="p"> <table class="singleColumn"> <tr> <td> <div class="pN">1491</div> <div class="G">Ārūḷhe gāmaṇīyehi,</div> </td> </tr> <tr> <td> <div class="G">cāpahatthehi vammibhi;</div> </td> </tr> <tr> <td> <div class="G">Pahāya pabbajissāmi,</div> </td> </tr> <tr> <td> <div class="G">taṁ kudāssu bhavissati.</div> </td> </tr> </table> </div>
</div>
<div class="q" id="p_23J_1492"> <div class="divNumber">174.</div> <div class="p"> <table class="singleColumn"> <tr> <td> <div class="pN">1492</div> <div class="G">Kadāhaṁ sovaṇṇarathe,</div> </td> </tr> <tr> <td> <div class="G">sannaddhe ussitaddhaje;</div> </td> </tr> <tr> <td> <div class="G">Dīpe athopi veyyagghe,</div> </td> </tr> <tr> <td> <div class="G">sabbālaṅkārabhūsite.</div> </td> </tr> </table> </div>
</div>
<div class="q" id="p_23J_1493"> <div class="divNumber">175.</div> <div class="p"> <table class="singleColumn"> <tr> <td> <div class="pN">1493</div> <div class="G">Ārūḷhe gāmaṇīyehi,</div> </td> </tr> <tr> <td> <div class="G">cāpahatthehi vammibhi;</div> </td> </tr> <tr> <td> <div class="G">Pahāya pabbajissāmi,</div> </td> </tr> <tr> <td> <div class="G">taṁ kudāssu bhavissati.</div> </td> </tr> </table> </div>
</div>
<div class="q" id="p_23J_1494"> <div class="divNumber">176.</div> <div class="p"> <table class="singleColumn"> <tr> <td> <div class="pN">1494</div> <div class="G">Kadāhaṁ sajjhurathe ca,</div> </td> </tr> <tr> <td> <div class="G">sannaddhe ussitaddhaje;</div> </td> </tr> <tr> <td> <div class="G">Dīpe athopi veyyagghe,</div> </td> </tr> <tr> <td> <div class="G">sabbālaṅkārabhūsite.</div> </td> </tr> </table> </div>
</div>
<div class="q" id="p_23J_1495"> <div class="divNumber">177.</div> <div class="p"> <table class="singleColumn"> <tr> <td> <div class="pN">1495</div> <div class="G">Ārūḷhe gāmaṇīyehi,</div> </td> </tr> <tr> <td> <div class="G">cāpahatthehi vammibhi;</div> </td> </tr> <tr> <td> <div class="G">Pahāya pabbajissāmi,</div> </td> </tr> <tr> <td> <div class="G">taṁ kudāssu bhavissati.</div> </td> </tr> </table> </div>
</div>
<div class="q" id="p_23J_1496"> <div class="divNumber">178.</div> <div class="p"> <table class="singleColumn"> <tr> <td> <div class="pN">1496</div> <div class="G">Kadāhaṁ assarathe ca,</div> </td> </tr> <tr> <td> <div class="G">sannaddhe ussitaddhaje;</div> </td> </tr> <tr> <td> <div class="G">Dīpe athopi veyyagghe,</div> </td> </tr> <tr> <td> <div class="G">sabbālaṅkārabhūsite.</div> </td> </tr> </table> </div>
</div>
<div class="q" id="p_23J_1497"> <div class="divNumber">179.</div> <div class="p"> <table class="singleColumn"> <tr> <td> <div class="pN">1497</div> <div class="G">Ārūḷhe gāmaṇīyehi,</div> </td> </tr> <tr> <td> <div class="G">cāpahatthehi vammibhi;</div> </td> </tr> <tr> <td> <div class="G">Pahāya pabbajissāmi,</div> </td> </tr> <tr> <td> <div class="G">taṁ kudāssu bhavissati.</div> </td> </tr> </table> </div>
</div>
<div class="q" id="p_23J_1498"> <div class="divNumber">180.</div> <div class="p"> <table class="singleColumn"> <tr> <td> <div class="pN">1498</div> <div class="G">Kadāhaṁ oṭṭharathe ca,</div> </td> </tr> <tr> <td> <div class="G">sannaddhe ussitaddhaje;</div> </td> </tr> <tr> <td> <div class="G">Dīpe athopi veyyagghe,</div> </td> </tr> <tr> <td> <div class="G">sabbālaṅkārabhūsite.</div> </td> </tr> </table> </div>
</div>
<div class="q" id="p_23J_1499"> <div class="divNumber">181.</div> <div class="p"> <table class="singleColumn"> <tr> <td> <div class="pN">1499</div> <div class="G">Ārūḷhe gāmaṇīyehi,</div> </td> </tr> <tr> <td> <div class="G">cāpahatthehi vammibhi;</div> </td> </tr> <tr> <td> <div class="G">Pahāya pabbajissāmi,</div> </td> </tr> <tr> <td> <div class="G">taṁ kudāssu bhavissati.</div> </td> </tr> </table> </div>
</div>
<div class="q" id="p_23J_1500"> <div class="divNumber">182.</div> <div class="p"> <table class="singleColumn"> <tr> <td> <div class="pN">1500</div> <div class="G">Kadāhaṁ goṇarathe ca,</div> </td> </tr> <tr> <td> <div class="G">sannaddhe ussitaddhaje;</div> </td> </tr> <tr> <td> <div class="G">Dīpe athopi veyyagghe,</div> </td> </tr> <tr> <td> <div class="G">sabbālaṅkārabhūsite.</div> </td> </tr> </table> </div>
</div>
<div class="q" id="p_23J_1501"> <div class="divNumber">183.</div> <div class="p"> <table class="singleColumn"> <tr> <td> <div class="pN">1501</div> <div class="G">Ārūḷhe gāmaṇīyehi,</div> </td> </tr> <tr> <td> <div class="G">cāpahatthehi vammibhi;</div> </td> </tr> <tr> <td> <div class="G">Pahāya pabbajissāmi,</div> </td> </tr> <tr> <td> <div class="G">taṁ kudāssu bhavissati.</div> </td> </tr> </table> </div>
</div>
<div class="q" id="p_23J_1502"> <div class="divNumber">184.</div> <div class="p"> <table class="singleColumn"> <tr> <td> <div class="pN">1502</div> <div class="G">Kadāhaṁ ajarathe ca,</div> </td> </tr> <tr> <td> <div class="G">sannaddhe ussitaddhaje;</div> </td> </tr> <tr> <td> <div class="G">Dīpe athopi veyyagghe,</div> </td> </tr> <tr> <td> <div class="G">sabbālaṅkārabhūsite.</div> </td> </tr> </table> </div>
</div>
<div class="q" id="p_23J_1503"> <div class="divNumber">185.</div> <div class="p"> <table class="singleColumn"> <tr> <td> <div class="pN">1503</div> <div class="G">Ārūḷhe gāmaṇīyehi,</div> </td> </tr> <tr> <td> <div class="G">cāpahatthehi vammibhi;</div> </td> </tr> <tr> <td> <div class="G">Pahāya pabbajissāmi,</div> </td> </tr> <tr> <td> <div class="G">taṁ kudāssu bhavissati.</div> </td> </tr> </table> </div>
</div>
<div class="q" id="p_23J_1504"> <div class="divNumber">186.</div> <div class="p"> <table class="singleColumn"> <tr> <td> <div class="pN">1504</div> <div class="G">Kadāhaṁ meṇḍarathe ca,</div> </td> </tr> <tr> <td> <div class="G">sannaddhe ussitaddhaje;</div> </td> </tr> <tr> <td> <div class="G">Dīpe athopi veyyagghe,</div> </td> </tr> <tr> <td> <div class="G">sabbālaṅkārabhūsite.</div> </td> </tr> </table> </div>
</div>
<div class="q" id="p_23J_1505"> <div class="divNumber">187.</div> <div class="p"> <table class="singleColumn"> <tr> <td> <div class="pN">1505</div> <div class="G">Ārūḷhe gāmaṇīyehi,</div> </td> </tr> <tr> <td> <div class="G">cāpahatthehi vammibhi;</div> </td> </tr> <tr> <td> <div class="G">Pahāya pabbajissāmi,</div> </td> </tr> <tr> <td> <div class="G">taṁ kudāssu bhavissati.</div> </td> </tr> </table> </div>
</div>
<div class="q" id="p_23J_1506"> <div class="divNumber">188.</div> <div class="p"> <table class="singleColumn"> <tr> <td> <div class="pN">1506</div> <div class="G">Kadāhaṁ migarathe ca,</div> </td> </tr> <tr> <td> <div class="G">sannaddhe ussitaddhaje;</div> </td> </tr> <tr> <td> <div class="G">Dīpe athopi veyyagghe,</div> </td> </tr> <tr> <td> <div class="G">sabbālaṅkārabhūsite.</div> </td> </tr> </table> </div>
</div>
<div class="q" id="p_23J_1507"> <div class="divNumber">189.</div> <div class="p"> <table class="singleColumn"> <tr> <td> <div class="pN">1507</div> <div class="G">Ārūḷhe gāmaṇīyehi,</div> </td> </tr> <tr> <td> <div class="G">cāpahatthehi vammibhi;</div> </td> </tr> <tr> <td> <div class="G">Pahāya pabbajissāmi,</div> </td> </tr> <tr> <td> <div class="G">taṁ kudāssu bhavissati.</div> </td> </tr> </table> </div>
</div>
<div class="q" id="p_23J_1508"> <div class="divNumber">190.</div> <div class="p"> <table class="singleColumn"> <tr> <td> <div class="pN">1508</div> <div class="G">Kadāhaṁ hatthārohe ca,</div> </td> </tr> <tr> <td> <div class="G">sabbālaṅkārabhūsite;</div> </td> </tr> <tr> <td> <div class="G">Nīlavammadhare sūre,</div> </td> </tr> <tr> <td> <div class="G">tomaraṅkusapāṇine;</div> </td> </tr> <tr> <td> <div class="G">Pahāya pabbajissāmi,</div> </td> </tr> <tr> <td> <div class="G">taṁ kudāssu bhavissati.</div> </td> </tr> </table> </div>
</div>
<div class="q" id="p_23J_1509"> <div class="divNumber">191.</div> <div class="p"> <table class="singleColumn"> <tr> <td> <div class="pN">1509</div> <div class="G">Kadāhaṁ assārohe ca,</div> </td> </tr> <tr> <td> <div class="G">sabbālaṅkārabhūsite;</div> </td> </tr> <tr> <td> <div class="G">Nīlavammadhare sūre,</div> </td> </tr> <tr> <td> <div class="G">illiyācāpadhārine;</div> </td> </tr> <tr> <td> <div class="G">Pahāya pabbajissāmi,</div> </td> </tr> <tr> <td> <div class="G">taṁ kudāssu bhavissati.</div> </td> </tr> </table> </div>
</div>
<div class="q" id="p_23J_1510"> <div class="divNumber">192.</div> <div class="p"> <table class="singleColumn"> <tr> <td> <div class="pN">1510</div> <div class="G">Kadāhaṁ rathārohe ca,</div> </td> </tr> <tr> <td> <div class="G">sabbālaṅkārabhūsite;</div> </td> </tr> <tr> <td> <div class="G">Nīlavammadhare sūre,</div> </td> </tr> <tr> <td> <div class="G">cāpahatthe kalāpine;</div> </td> </tr> <tr> <td> <div class="G">Pahāya pabbajissāmi,</div> </td> </tr> <tr> <td> <div class="G">taṁ kudāssu bhavissati.</div> </td> </tr> </table> </div>
</div>
<div class="q" id="p_23J_1511"> <div class="divNumber">193.</div> <div class="p"> <table class="singleColumn"> <tr> <td> <div class="pN">1511</div> <div class="G">Kadāhaṁ dhanuggahe ca,</div> </td> </tr> <tr> <td> <div class="G">sabbālaṅkārabhūsite;</div> </td> </tr> <tr> <td> <div class="G">Nīlavammadhare sūre,</div> </td> </tr> <tr> <td> <div class="G">cāpahatthe kalāpine;</div> </td> </tr> <tr> <td> <div class="G">Pahāya pabbajissāmi,</div> </td> </tr> <tr> <td> <div class="G">taṁ kudāssu bhavissati.</div> </td> </tr> </table> </div>
</div>
<div class="q" id="p_23J_1512"> <div class="divNumber">194.</div> <div class="p"> <table class="singleColumn"> <tr> <td> <div class="pN">1512</div> <div class="G">Kadāhaṁ rājaputte ca,</div> </td> </tr> <tr> <td> <div class="G">sabbālaṅkārabhūsite;</div> </td> </tr> <tr> <td> <div class="G">Citravammadhare sūre,</div> </td> </tr> <tr> <td> <div class="G">kañcanāveḷadhārine;</div> </td> </tr> <tr> <td> <div class="G">Pahāya pabbajissāmi,</div> </td> </tr> <tr> <td> <div class="G">taṁ kudāssu bhavissati.</div> </td> </tr> </table> </div>
</div>
<div class="q" id="p_23J_1513"> <div class="divNumber">195.</div> <div class="p"> <table class="singleColumn"> <tr> <td> <div class="pN">1513</div> <div class="G">Kadāhaṁ ariyagaṇe ca,</div> </td> </tr> <tr> <td> <div class="G">vatavante alaṅkate;</div> </td> </tr> <tr> <td> <div class="G">Haricandanalittaṅge,</div> </td> </tr> <tr> <td> <div class="G">kāsikuttamadhārine;</div> </td> </tr> <tr> <td> <div class="G">Pahāya pabbajissāmi,</div> </td> </tr> <tr> <td> <div class="G">taṁ kudāssu bhavissati.</div> </td> </tr> </table> </div>
</div>
<div class="q" id="p_23J_1514"> <div class="divNumber">196.</div> <div class="p"> <table class="singleColumn"> <tr> <td> <div class="pN">1514</div> <div class="G">Kadāhaṁ amaccagaṇe ca,</div> </td> </tr> <tr> <td> <div class="G">sabbālaṅkārabhūsite;</div> </td> </tr> <tr> <td> <div class="G">Pītavammadhare sūre,</div> </td> </tr> <tr> <td> <div class="G">purato gacchamāline;</div> </td> </tr> <tr> <td> <div class="G">Pahāya pabbajissāmi,</div> </td> </tr> <tr> <td> <div class="G">taṁ kudāssu bhavissati.</div> </td> </tr> </table> </div>
</div>
<div class="q" id="p_23J_1515"> <div class="divNumber">197.</div> <div class="p"> <table class="singleColumn"> <tr> <td> <div class="pN">1515</div> <div class="G">Kadāhaṁ sattasatā bhariyā,</div> </td> </tr> <tr> <td> <div class="G">Sabbālaṅkārabhūsitā;</div> </td> </tr> <tr> <td> <div class="G">Pahāya pabbajissāmi,</div> </td> </tr> <tr> <td> <div class="G">Taṁ kudāssu bhavissati.</div> </td> </tr> </table> </div>
</div>
<div class="q" id="p_23J_1516"> <div class="divNumber">198.</div> <div class="p"> <table class="singleColumn"> <tr> <td> <div class="pN">1516</div> <div class="G">Kadāhaṁ sattasatā bhariyā,</div> </td> </tr> <tr> <td> <div class="G">Susaññā tanumajjhimā;</div> </td> </tr> <tr> <td> <div class="G">Pahāya pabbajissāmi,</div> </td> </tr> <tr> <td> <div class="G">Taṁ kudāssu bhavissati.</div> </td> </tr> </table> </div>
</div>
<div class="q" id="p_23J_1517"> <div class="divNumber">199.</div> <div class="p"> <table class="singleColumn"> <tr> <td> <div class="pN">1517</div> <div class="G">Kadāhaṁ sattasatā bhariyā,</div> </td> </tr> <tr> <td> <div class="G">Assavā piyabhāṇinī;</div> </td> </tr> <tr> <td> <div class="G">Pahāya pabbajissāmi,</div> </td> </tr> <tr> <td> <div class="G">Taṁ kudāssu bhavissati.</div> </td> </tr> </table> </div>
</div>
<div class="q" id="p_23J_1518"> <div class="divNumber">200.</div> <div class="p"> <table class="singleColumn"> <tr> <td> <div class="pN">1518</div> <div class="G">Kadāhaṁ satapalaṁ kaṁsaṁ,</div> </td> </tr> <tr> <td> <div class="G">sovaṇṇaṁ satarājikaṁ;</div> </td> </tr> <tr> <td> <div class="G">Pahāya pabbajissāmi,</div> </td> </tr> <tr> <td> <div class="G">taṁ kudāssu bhavissati.</div> </td> </tr> </table> </div>
</div>
<div class="q" id="p_23J_1519"> <div class="divNumber">201.</div> <div class="p"> <table class="singleColumn"> <tr> <td> <div class="pN">1519</div> <div class="G">Kadāssu maṁ hatthigumbā,</div> </td> </tr> <tr> <td> <div class="G">sabbālaṅkārabhūsitā;</div> </td> </tr> <tr> <td> <div class="G">Suvaṇṇakacchā mātaṅgā,</div> </td> </tr> <tr> <td> <div class="G">hemakappanavāsasā.</div> </td> </tr> </table> </div>
</div>
<div class="q" id="p_23J_1520"> <div class="divNumber">202.</div> <div class="p"> <table class="singleColumn"> <tr> <td> <div class="pN">1520</div> <div class="G">Ārūḷhā gāmaṇīyehi,</div> </td> </tr> <tr> <td> <div class="G">tomaraṅkusapāṇibhi;</div> </td> </tr> <tr> <td> <div class="G">Yantaṁ maṁ nānuyissanti,</div> </td> </tr> <tr> <td> <div class="G">taṁ kudāssu bhavissati.</div> </td> </tr> </table> </div>
</div>
<div class="q" id="p_23J_1521"> <div class="divNumber">203.</div> <div class="p"> <table class="singleColumn"> <tr> <td> <div class="pN">1521</div> <div class="G">Kadāssu maṁ assagumbā,</div> </td> </tr> <tr> <td> <div class="G">sabbālaṅkārabhūsitā;</div> </td> </tr> <tr> <td> <div class="G">Ājānīyāva jātiyā,</div> </td> </tr> <tr> <td> <div class="G">sindhavā sīghavāhanā.</div> </td> </tr> </table> </div>
</div>
<div class="q" id="p_23J_1522"> <div class="divNumber">204.</div> <div class="p"> <table class="singleColumn"> <tr> <td> <div class="pN">1522</div> <div class="G">Ārūḷhā gāmaṇīyehi,</div> </td> </tr> <tr> <td> <div class="G">illiyācāpadhāribhi;</div> </td> </tr> <tr> <td> <div class="G">Yantaṁ maṁ nānuyissanti,</div> </td> </tr> <tr> <td> <div class="G">taṁ kudāssu bhavissati.</div> </td> </tr> </table> </div>
</div>
<div class="q" id="p_23J_1523"> <div class="divNumber">205.</div> <div class="p"> <table class="singleColumn"> <tr> <td> <div class="pN">1523</div> <div class="G">Kadāssu maṁ rathasenī,</div> </td> </tr> <tr> <td> <div class="G">sannaddhā ussitaddhajā;</div> </td> </tr> <tr> <td> <div class="G">Dīpā athopi veyyagghā,</div> </td> </tr> <tr> <td> <div class="G">sabbālaṅkārabhūsitā.</div> </td> </tr> </table> </div>
</div>
<div class="q" id="p_23J_1524"> <div class="divNumber">206.</div> <div class="p"> <table class="singleColumn"> <tr> <td> <div class="pN">1524</div> <div class="G">Ārūḷhā gāmaṇīyehi,</div> </td> </tr> <tr> <td> <div class="G">cāpahatthehi vammibhi;</div> </td> </tr> <tr> <td> <div class="G">Yantaṁ maṁ nānuyissanti,</div> </td> </tr> <tr> <td> <div class="G">taṁ kudāssu bhavissati.</div> </td> </tr> </table> </div>
</div>
<div class="q" id="p_23J_1525"> <div class="divNumber">207.</div> <div class="p"> <table class="singleColumn"> <tr> <td> <div class="pN">1525</div> <div class="G">Kadāssu maṁ soṇṇarathā,</div> </td> </tr> <tr> <td> <div class="G">sannaddhā ussitaddhajā;</div> </td> </tr> <tr> <td> <div class="G">Dīpā athopi veyyagghā,</div> </td> </tr> <tr> <td> <div class="G">sabbālaṅkārabhūsitā.</div> </td> </tr> </table> </div>
</div>
<div class="q" id="p_23J_1526"> <div class="divNumber">208.</div> <div class="p"> <table class="singleColumn"> <tr> <td> <div class="pN">1526</div> <div class="G">Ārūḷhā gāmaṇīyehi,</div> </td> </tr> <tr> <td> <div class="G">cāpahatthehi vammibhi;</div> </td> </tr> <tr> <td> <div class="G">Yantaṁ maṁ nānuyissanti,</div> </td> </tr> <tr> <td> <div class="G">taṁ kudāssu bhavissati.</div> </td> </tr> </table> </div>
</div>
<div class="q" id="p_23J_1527"> <div class="divNumber">209.</div> <div class="p"> <table class="singleColumn"> <tr> <td> <div class="pN">1527</div> <div class="G">Kadāssu maṁ sajjhurathā,</div> </td> </tr> <tr> <td> <div class="G">sannaddhā ussitaddhajā;</div> </td> </tr> <tr> <td> <div class="G">Dīpā athopi veyyagghā,</div> </td> </tr> <tr> <td> <div class="G">sabbālaṅkārabhūsitā.</div> </td> </tr> </table> </div>
</div>
<div class="q" id="p_23J_1528"> <div class="divNumber">210.</div> <div class="p"> <table class="singleColumn"> <tr> <td> <div class="pN">1528</div> <div class="G">Ārūḷhā gāmaṇīyehi,</div> </td> </tr> <tr> <td> <div class="G">cāpahatthehi vammibhi;</div> </td> </tr> <tr> <td> <div class="G">Yantaṁ maṁ nānuyissanti,</div> </td> </tr> <tr> <td> <div class="G">taṁ kudāssu bhavissati.</div> </td> </tr> </table> </div>
</div>
<div class="q" id="p_23J_1529"> <div class="divNumber">211.</div> <div class="p"> <table class="singleColumn"> <tr> <td> <div class="pN">1529</div> <div class="G">Kadāssu maṁ assarathā,</div> </td> </tr> <tr> <td> <div class="G">sannaddhā ussitaddhajā;</div> </td> </tr> <tr> <td> <div class="G">Dīpā athopi veyyagghā,</div> </td> </tr> <tr> <td> <div class="G">sabbālaṅkārabhūsitā.</div> </td> </tr> </table> </div>
</div>
<div class="q" id="p_23J_1530"> <div class="divNumber">212.</div> <div class="p"> <table class="singleColumn"> <tr> <td> <div class="pN">1530</div> <div class="G">Ārūḷhā gāmaṇīyehi,</div> </td> </tr> <tr> <td> <div class="G">cāpahatthehi vammibhi;</div> </td> </tr> <tr> <td> <div class="G">Yantaṁ maṁ nānuyissanti,</div> </td> </tr> <tr> <td> <div class="G">taṁ kudāssu bhavissati.</div> </td> </tr> </table> </div>
</div>
<div class="q" id="p_23J_1531"> <div class="divNumber">213.</div> <div class="p"> <table class="singleColumn"> <tr> <td> <div class="pN">1531</div> <div class="G">Kadāssu maṁ oṭṭharathā,</div> </td> </tr> <tr> <td> <div class="G">sannaddhā ussitaddhajā;</div> </td> </tr> <tr> <td> <div class="G">Dīpā athopi veyyagghā,</div> </td> </tr> <tr> <td> <div class="G">sabbālaṅkārabhūsitā.</div> </td> </tr> </table> </div>
</div>
<div class="q" id="p_23J_1532"> <div class="divNumber">214.</div> <div class="p"> <table class="singleColumn"> <tr> <td> <div class="pN">1532</div> <div class="G">Ārūḷhā gāmaṇīyehi,</div> </td> </tr> <tr> <td> <div class="G">cāpahatthehi vammibhi;</div> </td> </tr> <tr> <td> <div class="G">Yantaṁ maṁ nānuyissanti,</div> </td> </tr> <tr> <td> <div class="G">taṁ kudāssu bhavissati.</div> </td> </tr> </table> </div>
</div>
<div class="q" id="p_23J_1533"> <div class="divNumber">215.</div> <div class="p"> <table class="singleColumn"> <tr> <td> <div class="pN">1533</div> <div class="G">Kadāssu maṁ goṇarathā,</div> </td> </tr> <tr> <td> <div class="G">sannaddhā ussitaddhajā;</div> </td> </tr> <tr> <td> <div class="G">Dīpā athopi veyyagghā,</div> </td> </tr> <tr> <td> <div class="G">sabbālaṅkārabhūsitā.</div> </td> </tr> </table> </div>
</div>
<div class="q" id="p_23J_1534"> <div class="divNumber">216.</div> <div class="p"> <table class="singleColumn"> <tr> <td> <div class="pN">1534</div> <div class="G">Ārūḷhā gāmaṇīyehi,</div> </td> </tr> <tr> <td> <div class="G">cāpahatthehi vammibhi;</div> </td> </tr> <tr> <td> <div class="G">Yantaṁ maṁ nānuyissanti,</div> </td> </tr> <tr> <td> <div class="G">taṁ kudāssu bhavissati.</div> </td> </tr> </table> </div>
</div>
<div class="q" id="p_23J_1535"> <div class="divNumber">217.</div> <div class="p"> <table class="singleColumn"> <tr> <td> <div class="pN">1535</div> <div class="G">Kadāssu maṁ ajarathā,</div> </td> </tr> <tr> <td> <div class="G">sannaddhā ussitaddhajā;</div> </td> </tr> <tr> <td> <div class="G">Dīpā athopi veyyagghā,</div> </td> </tr> <tr> <td> <div class="G">sabbālaṅkārabhūsitā.</div> </td> </tr> </table> </div>
</div>
<div class="q" id="p_23J_1536"> <div class="divNumber">218.</div> <div class="p"> <table class="singleColumn"> <tr> <td> <div class="pN">1536</div> <div class="G">Ārūḷhā gāmaṇīyehi,</div> </td> </tr> <tr> <td> <div class="G">cāpahatthehi vammibhi;</div> </td> </tr> <tr> <td> <div class="G">Yantaṁ maṁ nānuyissanti,</div> </td> </tr> <tr> <td> <div class="G">taṁ kudāssu bhavissati.</div> </td> </tr> </table> </div>
</div>
<div class="q" id="p_23J_1537"> <div class="divNumber">219.</div> <div class="p"> <table class="singleColumn"> <tr> <td> <div class="pN">1537</div> <div class="G">Kadāssu maṁ meṇḍarathā,</div> </td> </tr> <tr> <td> <div class="G">sannaddhā ussitaddhajā;</div> </td> </tr> <tr> <td> <div class="G">Dīpā athopi veyyagghā,</div> </td> </tr> <tr> <td> <div class="G">sabbālaṅkārabhūsitā.</div> </td> </tr> </table> </div>
</div>
<div class="q" id="p_23J_1538"> <div class="divNumber">220.</div> <div class="p"> <table class="singleColumn"> <tr> <td> <div class="pN">1538</div> <div class="G">Ārūḷhā gāmaṇīyehi,</div> </td> </tr> <tr> <td> <div class="G">cāpahatthehi vammibhi;</div> </td> </tr> <tr> <td> <div class="G">Yantaṁ maṁ nānuyissanti,</div> </td> </tr> <tr> <td> <div class="G">taṁ kudāssu bhavissati.</div> </td> </tr> </table> </div>
</div>
<div class="q" id="p_23J_1539"> <div class="divNumber">221.</div> <div class="p"> <table class="singleColumn"> <tr> <td> <div class="pN">1539</div> <div class="G">Kadāssu maṁ migarathā,</div> </td> </tr> <tr> <td> <div class="G">sannaddhā ussitaddhajā;</div> </td> </tr> <tr> <td> <div class="G">Dīpā athopi veyyagghā,</div> </td> </tr> <tr> <td> <div class="G">sabbālaṅkārabhūsitā.</div> </td> </tr> </table> </div>
</div>
<div class="q" id="p_23J_1540"> <div class="divNumber">222.</div> <div class="p"> <table class="singleColumn"> <tr> <td> <div class="pN">1540</div> <div class="G">Ārūḷhā gāmaṇīyehi,</div> </td> </tr> <tr> <td> <div class="G">cāpahatthehi vammibhi;</div> </td> </tr> <tr> <td> <div class="G">Yantaṁ maṁ nānuyissanti,</div> </td> </tr> <tr> <td> <div class="G">taṁ kudāssu bhavissati.</div> </td> </tr> </table> </div>
</div>
<div class="q" id="p_23J_1541"> <div class="divNumber">223.</div> <div class="p"> <table class="singleColumn"> <tr> <td> <div class="pN">1541</div> <div class="G">Kadāssu maṁ hatthārohā,</div> </td> </tr> <tr> <td> <div class="G">sabbālaṅkārabhūsitā;</div> </td> </tr> <tr> <td> <div class="G">Nīlavammadharā sūrā,</div> </td> </tr> <tr> <td> <div class="G">tomaraṅkusapāṇino;</div> </td> </tr> <tr> <td> <div class="G">Yantaṁ maṁ nānuyissanti,</div> </td> </tr> <tr> <td> <div class="G">taṁ kudāssu bhavissati.</div> </td> </tr> </table> </div>
</div>
<div class="q" id="p_23J_1542"> <div class="divNumber">224.</div> <div class="p"> <table class="singleColumn"> <tr> <td> <div class="pN">1542</div> <div class="G">Kadāssu maṁ assārohā,</div> </td> </tr> <tr> <td> <div class="G">sabbālaṅkārabhūsitā;</div> </td> </tr> <tr> <td> <div class="G">Nīlavammadharā sūrā,</div> </td> </tr> <tr> <td> <div class="G">illiyācāpadhārino;</div> </td> </tr> <tr> <td> <div class="G">Yantaṁ maṁ nānuyissanti,</div> </td> </tr> <tr> <td> <div class="G">taṁ kudāssu bhavissati.</div> </td> </tr> </table> </div>
</div>
<div class="q" id="p_23J_1543"> <div class="divNumber">225.</div> <div class="p"> <table class="singleColumn"> <tr> <td> <div class="pN">1543</div> <div class="G">Kadāssu maṁ rathārohā,</div> </td> </tr> <tr> <td> <div class="G">sabbālaṅkārabhūsitā;</div> </td> </tr> <tr> <td> <div class="G">Nīlavammadharā sūrā,</div> </td> </tr> <tr> <td> <div class="G">cāpahatthā kalāpino;</div> </td> </tr> <tr> <td> <div class="G">Yantaṁ maṁ nānuyissanti,</div> </td> </tr> <tr> <td> <div class="G">taṁ kudāssu bhavissati.</div> </td> </tr> </table> </div>
</div>
<div class="q" id="p_23J_1544"> <div class="divNumber">226.</div> <div class="p"> <table class="singleColumn"> <tr> <td> <div class="pN">1544</div> <div class="G">Kadāssu maṁ dhanuggahā,</div> </td> </tr> <tr> <td> <div class="G">sabbālaṅkārabhūsitā;</div> </td> </tr> <tr> <td> <div class="G">Nīlavammadharā sūrā,</div> </td> </tr> <tr> <td> <div class="G">cāpahatthā kalāpino;</div> </td> </tr> <tr> <td> <div class="G">Yantaṁ maṁ nānuyissanti,</div> </td> </tr> <tr> <td> <div class="G">taṁ kudāssu bhavissati.</div> </td> </tr> </table> </div>
</div>
<div class="q" id="p_23J_1545"> <div class="divNumber">227.</div> <div class="p"> <table class="singleColumn"> <tr> <td> <div class="pN">1545</div> <div class="G">Kadāssu maṁ rājaputtā,</div> </td> </tr> <tr> <td> <div class="G">sabbālaṅkārabhūsitā;</div> </td> </tr> <tr> <td> <div class="G">Citravammadharā sūrā,</div> </td> </tr> <tr> <td> <div class="G">kañcanāveḷadhārino;</div> </td> </tr> <tr> <td> <div class="G">Yantaṁ maṁ nānuyissanti,</div> </td> </tr> <tr> <td> <div class="G">taṁ kudāssu bhavissati.</div> </td> </tr> </table> </div>
</div>
<div class="q" id="p_23J_1546"> <div class="divNumber">228.</div> <div class="p"> <table class="singleColumn"> <tr> <td> <div class="pN">1546</div> <div class="G">Kadāssu maṁ ariyagaṇā,</div> </td> </tr> <tr> <td> <div class="G">vatavantā alaṅkatā;</div> </td> </tr> <tr> <td> <div class="G">Haricandanalittaṅgā,</div> </td> </tr> <tr> <td> <div class="G">kāsikuttamadhārino;</div> </td> </tr> <tr> <td> <div class="G">Yantaṁ maṁ nānuyissanti,</div> </td> </tr> <tr> <td> <div class="G">taṁ kudāssu bhavissati.</div> </td> </tr> </table> </div>
</div>
<div class="q" id="p_23J_1547"> <div class="divNumber">229.</div> <div class="p"> <table class="singleColumn"> <tr> <td> <div class="pN">1547</div> <div class="G">Kadāssu maṁ amaccagaṇā,</div> </td> </tr> <tr> <td> <div class="G">sabbālaṅkārabhūsitā;</div> </td> </tr> <tr> <td> <div class="G">Pītavammadharā sūrā,</div> </td> </tr> <tr> <td> <div class="G">purato gacchamālino;</div> </td> </tr> <tr> <td> <div class="G">Yantaṁ maṁ nānuyissanti,</div> </td> </tr> <tr> <td> <div class="G">taṁ kudāssu bhavissati.</div> </td> </tr> </table> </div>
</div>
<div class="q" id="p_23J_1548"> <div class="divNumber">230.</div> <div class="p"> <table class="singleColumn"> <tr> <td> <div class="pN">1548</div> <div class="G">Kadāssu maṁ sattasatā bhariyā,</div> </td> </tr> <tr> <td> <div class="G">Sabbālaṅkārabhūsitā;</div> </td> </tr> <tr> <td> <div class="G">Yantaṁ maṁ nānuyissanti,</div> </td> </tr> <tr> <td> <div class="G">Taṁ kudāssu bhavissati.</div> </td> </tr> </table> </div>
</div>
<div class="q" id="p_23J_1549"> <div class="divNumber">231.</div> <div class="p"> <table class="singleColumn"> <tr> <td> <div class="pN">1549</div> <div class="G">Kadāssu maṁ sattasatā bhariyā,</div> </td> </tr> <tr> <td> <div class="G">Susaññā tanumajjhimā;</div> </td> </tr> <tr> <td> <div class="G">Yantaṁ maṁ nānuyissanti,</div> </td> </tr> <tr> <td> <div class="G">Taṁ kudāssu bhavissati.</div> </td> </tr> </table> </div>
</div>
<div class="q" id="p_23J_1550"> <div class="divNumber">232.</div> <div class="p"> <table class="singleColumn"> <tr> <td> <div class="pN">1550</div> <div class="G">Kadāssu maṁ sattasatā bhariyā,</div> </td> </tr> <tr> <td> <div class="G">Assavā piyabhāṇinī;</div> </td> </tr> <tr> <td> <div class="G">Yantaṁ maṁ nānuyissanti,</div> </td> </tr> <tr> <td> <div class="G">Taṁ kudāssu bhavissati.</div> </td> </tr> </table> </div>
</div>
<div class="q" id="p_23J_1551"> <div class="divNumber">233.</div> <div class="p"> <table class="singleColumn"> <tr> <td> <div class="pN">1551</div> <div class="G">Kadāhaṁ pattaṁ gahetvāna,</div> </td> </tr> <tr> <td> <div class="G">muṇḍo saṅghāṭipāruto;</div> </td> </tr> <tr> <td> <div class="G">Piṇḍikāya carissāmi,</div> </td> </tr> <tr> <td> <div class="G">taṁ kudāssu bhavissati.</div> </td> </tr> </table> </div>
</div>
<div class="q" id="p_23J_1552"> <div class="divNumber">234.</div> <div class="p"> <table class="singleColumn"> <tr> <td> <div class="pN">1552</div> <div class="G">Kadāhaṁ paṁsukūlānaṁ,</div> </td> </tr> <tr> <td> <div class="G">ujjhitānaṁ mahāpathe;</div> </td> </tr> <tr> <td> <div class="G">Saṅghāṭiṁ dhārayissāmi,</div> </td> </tr> <tr> <td> <div class="G">taṁ kudāssu bhavissati.</div> </td> </tr> </table> </div>
</div>
<div class="q" id="p_23J_1553"> <div class="divNumber">235.</div> <div class="p"> <table class="singleColumn"> <tr> <td> <div class="pN">1553</div> <div class="G">Kadāhaṁ sattāhasammeghe,</div> </td> </tr> <tr> <td> <div class="G">ovaṭṭho allacīvaro;</div> </td> </tr> <tr> <td> <div class="G">Piṇḍikāya carissāmi,</div> </td> </tr> <tr> <td> <div class="G">taṁ kudāssu bhavissati.</div> </td> </tr> </table> </div>
</div>
<div class="q" id="p_23J_1554"> <div class="divNumber">236.</div> <div class="p"> <table class="singleColumn"> <tr> <td> <div class="pN">1554</div> <div class="G">Kadāhaṁ sabbattha gantvā,</div> </td> </tr> <tr> <td> <div class="G">rukkhā rukkhaṁ vanā vanaṁ;</div> </td> </tr> <tr> <td> <div class="G">Anapekkho gamissāmi,</div> </td> </tr> <tr> <td> <div class="G">taṁ kudāssu bhavissati.</div> </td> </tr> </table> </div>
</div>
<div class="q" id="p_23J_1555"> <div class="divNumber">237.</div> <div class="p"> <table class="singleColumn"> <tr> <td> <div class="pN">1555</div> <div class="G">Kadāhaṁ giriduggesu,</div> </td> </tr> <tr> <td> <div class="G">pahīnabhayabheravo;</div> </td> </tr> <tr> <td> <div class="G">Adutiyo gamissāmi,</div> </td> </tr> <tr> <td> <div class="G">taṁ kudāssu bhavissati.</div> </td> </tr> </table> </div>
</div>
<div class="q" id="p_23J_1556"> <div class="divNumber">238.</div> <div class="p"> <table class="singleColumn"> <tr> <td> <div class="pN">1556</div> <div class="G">Kadāhaṁ vīṇaṁva rujjako,</div> </td> </tr> <tr> <td> <div class="G">sattatantiṁ manoramaṁ;</div> </td> </tr> <tr> <td> <div class="G">Cittaṁ ujuṁ karissāmi,</div> </td> </tr> <tr> <td> <div class="G">taṁ kudāssu bhavissati.</div> </td> </tr> </table> </div>
</div>
<div class="q" id="p_23J_1557"> <div class="divNumber">239.</div> <div class="p"> <table class="singleColumn"> <tr> <td> <div class="pN">1557</div> <div class="G">Kadāhaṁ rathakārova,</div> </td> </tr> <tr> <td> <div class="G">parikantaṁ upāhanaṁ;</div> </td> </tr> <tr> <td> <div class="G">Kāmasaṁyojane checchaṁ,</div> </td> </tr> <tr> <td> <div class="G">ye dibbe ye ca mānuse”.</div> </td> </tr> </table> </div>
</div>
<div class="q" id="p_23J_1558"> <div class="divNumber">240.</div> <div class="p"> <table class="singleColumn"> <tr> <td> <div class="pN">1558</div> <div class="G">Tā ca sattasatā bhariyā,</div> </td> </tr> <tr> <td> <div class="G">sabbālaṅkārabhūsitā;</div> </td> </tr> <tr> <td> <div class="G">Bāhā paggayha pakkanduṁ,</div> </td> </tr> <tr> <td> <div class="G">“kasmā no vijahissasi”.</div> </td> </tr> </table> </div>
</div>
<div class="q" id="p_23J_1559"> <div class="divNumber">241.</div> <div class="p"> <table class="singleColumn"> <tr> <td> <div class="pN">1559</div> <div class="G">Tā ca sattasatā bhariyā,</div> </td> </tr> <tr> <td> <div class="G">susaññā tanumajjhimā;</div> </td> </tr> <tr> <td> <div class="G">Bāhā paggayha pakkanduṁ,</div> </td> </tr> <tr> <td> <div class="G">“kasmā no vijahissasi”.</div> </td> </tr> </table> </div>
</div>
<div class="q" id="p_23J_1560"> <div class="divNumber">242.</div> <div class="p"> <table class="singleColumn"> <tr> <td> <div class="pN">1560</div> <div class="G">Tā ca sattasatā bhariyā,</div> </td> </tr> <tr> <td> <div class="G">assavā piyabhāṇinī;</div> </td> </tr> <tr> <td> <div class="G">Bāhā paggayha pakkanduṁ,</div> </td> </tr> <tr> <td> <div class="G">“kasmā no vijahissasi”.</div> </td> </tr> </table> </div>
</div>
<div class="q" id="p_23J_1561"> <div class="divNumber">243.</div> <div class="p"> <table class="singleColumn"> <tr> <td> <div class="pN">1561</div> <div class="G">Tā ca sattasatā bhariyā,</div> </td> </tr> <tr> <td> <div class="G">sabbālaṅkārabhūsitā;</div> </td> </tr> <tr> <td> <div class="G">Hitvā sampaddavī rājā,</div> </td> </tr> <tr> <td> <div class="G">pabbajjāya purakkhato.</div> </td> </tr> </table> </div>
</div>
<div class="q" id="p_23J_1562"> <div class="divNumber">244.</div> <div class="p"> <table class="singleColumn"> <tr> <td> <div class="pN">1562</div> <div class="G">Tā ca sattasatā bhariyā,</div> </td> </tr> <tr> <td> <div class="G">susaññā tanumajjhimā;</div> </td> </tr> <tr> <td> <div class="G">Hitvā sampaddavī rājā,</div> </td> </tr> <tr> <td> <div class="G">pabbajjāya purakkhato.</div> </td> </tr> </table> </div>
</div>
<div class="q" id="p_23J_1563"> <div class="divNumber">245.</div> <div class="p"> <table class="singleColumn"> <tr> <td> <div class="pN">1563</div> <div class="G">Tā ca sattasatā bhariyā,</div> </td> </tr> <tr> <td> <div class="G">assavā piyabhāṇinī;</div> </td> </tr> <tr> <td> <div class="G">Hitvā sampaddavī rājā,</div> </td> </tr> <tr> <td> <div class="G">pabbajjāya purakkhato.</div> </td> </tr> </table> </div>
</div>
<div class="q" id="p_23J_1564"> <div class="divNumber">246.</div> <div class="p"> <table class="singleColumn"> <tr> <td> <div class="pN">1564</div> <div class="G">Hitvā satapalaṁ kaṁsaṁ,</div> </td> </tr> <tr> <td> <div class="G">sovaṇṇaṁ satarājikaṁ;</div> </td> </tr> <tr> <td> <div class="G">Aggahī mattikaṁ pattaṁ,</div> </td> </tr> <tr> <td> <div class="G">taṁ dutiyābhisecanaṁ.</div> </td> </tr> </table> </div>
</div>
<div class="q" id="p_23J_1565"> <div class="divNumber">247.</div> <div class="p"> <table class="singleColumn"> <tr> <td> <div class="pN">1565</div> <div class="G">“Bhesmā aggisamā jālā,</div> </td> </tr> <tr> <td> <div class="G">kosā ḍayhanti bhāgaso;</div> </td> </tr> <tr> <td> <div class="G">Rajataṁ jātarūpañca,</div> </td> </tr> <tr> <td> <div class="G">muttā veḷuriyā bahū.</div> </td> </tr> </table> </div>
</div>
<div class="q" id="p_23J_1566"> <div class="divNumber">248.</div> <div class="p"> <table class="singleColumn"> <tr> <td> <div class="pN">1566</div> <div class="G">Maṇayo saṅkhamuttā ca,</div> </td> </tr> <tr> <td> <div class="G">vatthikaṁ haricandanaṁ;</div> </td> </tr> <tr> <td> <div class="G">Ajinaṁ dantabhaṇḍañca,</div> </td> </tr> <tr> <td> <div class="G">lohaṁ kāḷāyasaṁ bahū;</div> </td> </tr> <tr> <td> <div class="G">Ehi rāja nivattassu,</div> </td> </tr> <tr> <td> <div class="G">mā tetaṁ vinasā dhanaṁ”.</div> </td> </tr> </table> </div>
</div>
<div class="q" id="p_23J_1567"> <div class="divNumber">249.</div> <div class="p"> <table class="singleColumn"> <tr> <td> <div class="pN">1567</div> <div class="G">“Susukhaṁ vata jīvāma,</div> </td> </tr> <tr> <td> <div class="G">yesaṁ no natthi kiñcanaṁ;</div> </td> </tr> <tr> <td> <div class="G">Mithilā dayhamānāya,</div> </td> </tr> <tr> <td> <div class="G">na me kiñci adayhatha”.</div> </td> </tr> </table> </div>
</div>
<div class="q" id="p_23J_1568"> <div class="divNumber">250.</div> <div class="p"> <table class="singleColumn"> <tr> <td> <div class="pN">1568</div> <div class="G">“Aṭaviyo samuppannā,</div> </td> </tr> <tr> <td> <div class="G">raṭṭhaṁ viddhaṁsayanti taṁ;</div> </td> </tr> <tr> <td> <div class="G">Ehi rāja nivattassu,</div> </td> </tr> <tr> <td> <div class="G">mā raṭṭhaṁ vinasā idaṁ”.</div> </td> </tr> </table> </div>
</div>
<div class="q" id="p_23J_1569"> <div class="divNumber">251.</div> <div class="p"> <table class="singleColumn"> <tr> <td> <div class="pN">1569</div> <div class="G">“Susukhaṁ vata jīvāma,</div> </td> </tr> <tr> <td> <div class="G">yesaṁ no natthi kiñcanaṁ;</div> </td> </tr> <tr> <td> <div class="G">Raṭṭhe vilumpamānamhi,</div> </td> </tr> <tr> <td> <div class="G">na me kiñci ahīratha.</div> </td> </tr> </table> </div>
</div>
<div class="q" id="p_23J_1570"> <div class="divNumber">252.</div> <div class="p"> <table class="singleColumn"> <tr> <td> <div class="pN">1570</div> <div class="G">Susukhaṁ vata jīvāma,</div> </td> </tr> <tr> <td> <div class="G">yesaṁ no natthi kiñcanaṁ;</div> </td> </tr> <tr> <td> <div class="G">Pītibhakkhā bhavissāma,</div> </td> </tr> <tr> <td> <div class="G">devā ābhassarā yathā”.</div> </td> </tr> </table> </div>
</div>
<div class="q" id="p_23J_1571"> <div class="divNumber">253.</div> <div class="p"> <table class="singleColumn"> <tr> <td> <div class="pN">1571</div> <div class="G">“Kimheso mahato ghoso,</div> </td> </tr> <tr> <td> <div class="G">kā nu gāmeva kīḷiyā;</div> </td> </tr> <tr> <td> <div class="G">Samaṇa teva pucchāma,</div> </td> </tr> <tr> <td> <div class="G">kattheso abhisaṭo jano”.</div> </td> </tr> </table> </div>
</div>
<div class="q" id="p_23J_1572"> <div class="divNumber">254.</div> <div class="p"> <table class="singleColumn"> <tr> <td> <div class="pN">1572</div> <div class="G">“Mamaṁ ohāya gacchantaṁ,</div> </td> </tr> <tr> <td> <div class="G">ettheso abhisaṭo jano;</div> </td> </tr> <tr> <td> <div class="G">Sīmātikkamanaṁ yantaṁ,</div> </td> </tr> <tr> <td> <div class="G">munimonassa pattiyā;</div> </td> </tr> <tr> <td> <div class="G">Missaṁ nandīhi gacchantaṁ,</div> </td> </tr> <tr> <td> <div class="G">kiṁ jānamanupucchasi”.</div> </td> </tr> </table> </div>
</div>
<div class="q" id="p_23J_1573"> <div class="divNumber">255.</div> <div class="p"> <table class="singleColumn"> <tr> <td> <div class="pN">1573</div> <div class="G">“Māssu tiṇṇo amaññittha,</div> </td> </tr> <tr> <td> <div class="G">sarīraṁ dhārayaṁ imaṁ;</div> </td> </tr> <tr> <td> <div class="G">Atīraṇeyya yamidaṁ,</div> </td> </tr> <tr> <td> <div class="G">bahū hi paripanthayo”.</div> </td> </tr> </table> </div>
</div>
<div class="q" id="p_23J_1574"> <div class="divNumber">256.</div> <div class="p"> <table class="singleColumn"> <tr> <td> <div class="pN">1574</div> <div class="G">“Ko nu me paripanthassa,</div> </td> </tr> <tr> <td> <div class="G">mamaṁ evaṁvihārino;</div> </td> </tr> <tr> <td> <div class="G">Yo neva diṭṭhe nādiṭṭhe,</div> </td> </tr> <tr> <td> <div class="G">kāmānamabhipatthaye”.</div> </td> </tr> </table> </div>
</div>
<div class="q" id="p_23J_1575"> <div class="divNumber">257.</div> <div class="p"> <table class="singleColumn"> <tr> <td> <div class="pN">1575</div> <div class="G">“Niddā tandī vijambhitā,</div> </td> </tr> <tr> <td> <div class="G">aratī bhattasammado;</div> </td> </tr> <tr> <td> <div class="G">Āvasanti sarīraṭṭhā,</div> </td> </tr> <tr> <td> <div class="G">bahū hi paripanthayo”.</div> </td> </tr> </table> </div>
</div>
<div class="q" id="p_23J_1576"> <div class="divNumber">258.</div> <div class="p"> <table class="singleColumn"> <tr> <td> <div class="pN">1576</div> <div class="G">“Kalyāṇaṁ vata maṁ bhavaṁ,</div> </td> </tr> <tr> <td> <div class="G">brāhmaṇa manusāsati;</div> </td> </tr> <tr> <td> <div class="G">Brāhmaṇa teva pucchāmi,</div> </td> </tr> <tr> <td> <div class="G">ko nu tvamasi mārisa”.</div> </td> </tr> </table> </div>
</div>
<div class="q" id="p_23J_1577"> <div class="divNumber">259.</div> <div class="p"> <table class="singleColumn"> <tr> <td> <div class="pN">1577</div> <div class="G">“Nārado iti me nāmaṁ,</div> </td> </tr> <tr> <td> <div class="G">kassapo iti maṁ vidū;</div> </td> </tr> <tr> <td> <div class="G">Bhoto sakāsamāgacchiṁ,</div> </td> </tr> <tr> <td> <div class="G">sādhu sabbhi samāgamo.</div> </td> </tr> </table> </div>
</div>
<div class="q" id="p_23J_1578"> <div class="divNumber">260.</div> <div class="p"> <table class="singleColumn"> <tr> <td> <div class="pN">1578</div> <div class="G">Tassa te sabbo ānando,</div> </td> </tr> <tr> <td> <div class="G">vihāro upavattatu;</div> </td> </tr> <tr> <td> <div class="G">Yaṁ ūnaṁ taṁ paripūrehi,</div> </td> </tr> <tr> <td> <div class="G">khantiyā upasamena ca.</div> </td> </tr> </table> </div>
</div>
<div class="q" id="p_23J_1579"> <div class="divNumber">261.</div> <div class="p"> <table class="singleColumn"> <tr> <td> <div class="pN">1579</div> <div class="G">Pasāraya sannatañca,</div> </td> </tr> <tr> <td> <div class="G">unnatañca pasāraya;</div> </td> </tr> <tr> <td> <div class="G">Kammaṁ vijjañca dhammañca,</div> </td> </tr> <tr> <td> <div class="G">sakkatvāna paribbaja.</div> </td> </tr> </table> </div>
</div>
<div class="q" id="p_23J_1580"> <div class="divNumber">262.</div> <div class="p"> <table class="singleColumn"> <tr> <td> <div class="pN">1580</div> <div class="G">Bahū hatthī ca asse ca,</div> </td> </tr> <tr> <td> <div class="G">nagare janapadāni ca;</div> </td> </tr> <tr> <td> <div class="G">Hitvā janaka pabbajito,</div> </td> </tr> <tr> <td> <div class="G">kapāle ratimajjhagā.</div> </td> </tr> </table> </div>
</div>
<div class="q" id="p_23J_1581"> <div class="divNumber">263.</div> <div class="p"> <table class="singleColumn"> <tr> <td> <div class="pN">1581</div> <div class="G">Kacci nu te jānapadā,</div> </td> </tr> <tr> <td> <div class="G">mittāmaccā ca ñātakā;</div> </td> </tr> <tr> <td> <div class="G">Dubbhimakaṁsu janaka,</div> </td> </tr> <tr> <td> <div class="G">kasmā tetaṁ aruccatha”.</div> </td> </tr> </table> </div>
</div>
<div class="q" id="p_23J_1582"> <div class="divNumber">264.</div> <div class="p"> <table class="singleColumn"> <tr> <td> <div class="pN">1582</div> <div class="G">“Na migājina jātucche,</div> </td> </tr> <tr> <td> <div class="G">ahaṁ kañci kudācanaṁ;</div> </td> </tr> <tr> <td> <div class="G">Adhammena jine ñātiṁ,</div> </td> </tr> <tr> <td> <div class="G">na cāpi ñātayo mamaṁ.</div> </td> </tr> </table> </div>
</div>
<div class="q" id="p_23J_1583"> <div class="divNumber">265.</div> <div class="p"> <table class="singleColumn"> <tr> <td> <div class="pN">1583</div> <div class="G">Disvāna lokavattantaṁ,</div> </td> </tr> <tr> <td> <div class="G">khajjantaṁ kaddamīkataṁ;</div> </td> </tr> <tr> <td> <div class="G">Haññare bajjhare cettha,</div> </td> </tr> <tr> <td> <div class="G">yattha sanno puthujjano;</div> </td> </tr> <tr> <td> <div class="G">Etāhaṁ upamaṁ katvā,</div> </td> </tr> <tr> <td> <div class="G">bhikkhakosmi migājina”.</div> </td> </tr> </table> </div>
</div>
<div class="q" id="p_23J_1584"> <div class="divNumber">266.</div> <div class="p"> <table class="singleColumn"> <tr> <td> <div class="pN">1584</div> <div class="G">“Ko nu te bhagavā satthā,</div> </td> </tr> <tr> <td> <div class="G">kassetaṁ vacanaṁ suci;</div> </td> </tr> <tr> <td> <div class="G">Na hi kappaṁ vā vijjaṁ vā,</div> </td> </tr> <tr> <td> <div class="G">paccakkhāya rathesabha;</div> </td> </tr> <tr> <td> <div class="G">Samaṇaṁ āhu vattantaṁ,</div> </td> </tr> <tr> <td> <div class="G">yathā dukkhassatikkamo.</div> </td> </tr> </table> </div>
</div>
<div class="q" id="p_23J_1585"> <div class="divNumber">267.</div> <div class="p"> <table class="singleColumn"> <tr> <td> <div class="pN">1585</div> <div class="G">Na migājina jātucche,</div> </td> </tr> <tr> <td> <div class="G">ahaṁ kañci kudācanaṁ;</div> </td> </tr> <tr> <td> <div class="G">Samaṇaṁ brāhmaṇaṁ vāpi,</div> </td> </tr> <tr> <td> <div class="G">sakkatvā anupāvisiṁ”.</div> </td> </tr> </table> </div>
</div>
<div class="q" id="p_23J_1586"> <div class="divNumber">268.</div> <div class="p"> <table class="singleColumn"> <tr> <td> <div class="pN">1586</div> <div class="G">“Mahatā cānubhāvena,</div> </td> </tr> <tr> <td> <div class="G">gacchanto siriyā jalaṁ;</div> </td> </tr> <tr> <td> <div class="G">Gīyamānesu gītesu,</div> </td> </tr> <tr> <td> <div class="G">vajjamānesu vaggusu.</div> </td> </tr> </table> </div>
</div>
<div class="q" id="p_23J_1587"> <div class="divNumber">269.</div> <div class="p"> <table class="singleColumn"> <tr> <td> <div class="pN">1587</div> <div class="G">Tūriyatāḷasaṅghuṭṭhe,</div> </td> </tr> <tr> <td> <div class="G">Sammatālasamāhite;</div> </td> </tr> <tr> <td> <div class="G">Sa migājina maddakkhiṁ,</div> </td> </tr> <tr> <td> <div class="G">Phaliṁ ambaṁ tirocchadaṁ;</div> </td> </tr> <tr> <td> <div class="G">Haññamānaṁ manussehi,</div> </td> </tr> <tr> <td> <div class="G">Phalakāmehi jantubhi.</div> </td> </tr> </table> </div>
</div>
<div class="q" id="p_23J_1588"> <div class="divNumber">270.</div> <div class="p"> <table class="singleColumn"> <tr> <td> <div class="pN">1588</div> <div class="G">So khohaṁ taṁ siriṁ hitvā,</div> </td> </tr> <tr> <td> <div class="G">orohitvā migājina;</div> </td> </tr> <tr> <td> <div class="G">Mūlaṁ ambassupāgacchiṁ,</div> </td> </tr> <tr> <td> <div class="G">phalino nipphalassa ca.</div> </td> </tr> </table> </div>
</div>
<div class="q" id="p_23J_1589"> <div class="divNumber">271.</div> <div class="p"> <table class="singleColumn"> <tr> <td> <div class="pN">1589</div> <div class="G">Phaliṁ ambaṁ hataṁ disvā,</div> </td> </tr> <tr> <td> <div class="G">viddhaṁstaṁ vinaḷīkataṁ;</div> </td> </tr> <tr> <td> <div class="G">Athekaṁ itaraṁ ambaṁ,</div> </td> </tr> <tr> <td> <div class="G">nīlobhāsaṁ manoramaṁ.</div> </td> </tr> </table> </div>
</div>
<div class="q" id="p_23J_1590"> <div class="divNumber">272.</div> <div class="p"> <table class="singleColumn"> <tr> <td> <div class="pN">1590</div> <div class="G">Evameva nūnamhepi,</div> </td> </tr> <tr> <td> <div class="G">issare bahukaṇṭake;</div> </td> </tr> <tr> <td> <div class="G">Amittā no vadhissanti,</div> </td> </tr> <tr> <td> <div class="G">yathā ambo phalī hato.</div> </td> </tr> </table> </div>
</div>
<div class="q" id="p_23J_1591"> <div class="divNumber">273.</div> <div class="p"> <table class="singleColumn"> <tr> <td> <div class="pN">1591</div> <div class="G">Ajinamhi haññate dīpi,</div> </td> </tr> <tr> <td> <div class="G">nāgo dantehi haññate;</div> </td> </tr> <tr> <td> <div class="G">Dhanamhi dhanino hanti,</div> </td> </tr> <tr> <td> <div class="G">aniketamasanthavaṁ;</div> </td> </tr> <tr> <td> <div class="G">Phalī ambo aphalo ca,</div> </td> </tr> <tr> <td> <div class="G">te satthāro ubho mama”.</div> </td> </tr> </table> </div>
</div>
<div class="q" id="p_23J_1592"> <div class="divNumber">274.</div> <div class="p"> <table class="singleColumn"> <tr> <td> <div class="pN">1592</div> <div class="G">“Sabbo jano pabyathito,</div> </td> </tr> <tr> <td> <div class="G">rājā pabbajito iti;</div> </td> </tr> <tr> <td> <div class="G">Hatthārohā anīkaṭṭhā,</div> </td> </tr> <tr> <td> <div class="G">rathikā pattikārakā.</div> </td> </tr> </table> </div>
</div>
<div class="q" id="p_23J_1593"> <div class="divNumber">275.</div> <div class="p"> <table class="singleColumn"> <tr> <td> <div class="pN">1593</div> <div class="G">Assāsayitvā janataṁ,</div> </td> </tr> <tr> <td> <div class="G">ṭhapayitvā paṭicchadaṁ;</div> </td> </tr> <tr> <td> <div class="G">Puttaṁ rajje ṭhapetvāna,</div> </td> </tr> <tr> <td> <div class="G">atha pacchā pabbajissasi”.</div> </td> </tr> </table> </div>
</div>
<div class="q" id="p_23J_1594"> <div class="divNumber">276.</div> <div class="p"> <table class="singleColumn"> <tr> <td> <div class="pN">1594</div> <div class="G">“Cattā mayā jānapadā,</div> </td> </tr> <tr> <td> <div class="G">mittāmaccā ca ñātakā;</div> </td> </tr> <tr> <td> <div class="G">Santi puttā videhānaṁ,</div> </td> </tr> <tr> <td> <div class="G">dīghāvu raṭṭhavaḍḍhano;</div> </td> </tr> <tr> <td> <div class="G">Te rajjaṁ kārayissanti,</div> </td> </tr> <tr> <td> <div class="G">mithilāyaṁ pajāpati.</div> </td> </tr> </table> </div>
</div>
<div class="q" id="p_23J_1595"> <div class="divNumber">277.</div> <div class="p"> <table class="singleColumn"> <tr> <td> <div class="pN">1595</div> <div class="G">Ehi taṁ anusikkhāmi,</div> </td> </tr> <tr> <td> <div class="G">yaṁ vākyaṁ mama ruccati;</div> </td> </tr> <tr> <td> <div class="G">Rajjaṁ tuvaṁ kārayasi,</div> </td> </tr> <tr> <td> <div class="G">pāpaṁ duccaritaṁ bahuṁ;</div> </td> </tr> <tr> <td> <div class="G">Kāyena vācā manasā,</div> </td> </tr> <tr> <td> <div class="G">yena gacchasi duggatiṁ.</div> </td> </tr> </table> </div>
</div>
<div class="q" id="p_23J_1596"> <div class="divNumber">278.</div> <div class="p"> <table class="singleColumn"> <tr> <td> <div class="pN">1596</div> <div class="G">Paradinnakena paraniṭṭhitena,</div> </td> </tr> <tr> <td> <div class="G">Piṇḍena yāpehi sa dhīradhammo”.</div> </td> </tr> </table> </div>
</div>
<div class="q" id="p_23J_1597"> <div class="divNumber">279.</div> <div class="p"> <table class="singleColumn"> <tr> <td> <div class="pN">1597</div> <div class="G">“Yopi catutthe bhattakāle na bhuñje,</div> </td> </tr> <tr> <td> <div class="G">Ajuṭṭhamārīva khudāya miyye;</div> </td> </tr> <tr> <td> <div class="G">Na tveva piṇḍaṁ luḷitaṁ anariyaṁ,</div> </td> </tr> <tr> <td> <div class="G">Kulaputtarūpo sappuriso na seve;</div> </td> </tr> <tr> <td> <div class="G">Tayidaṁ na sādhu tayidaṁ na suṭṭhu,</div> </td> </tr> <tr> <td> <div class="G">Sunakhucchiṭṭhakaṁ janaka bhuñjase tuvaṁ”.</div> </td> </tr> </table> </div>
</div>
<div class="q" id="p_23J_1598"> <div class="divNumber">280.</div> <div class="p"> <table class="singleColumn"> <tr> <td> <div class="pN">1598</div> <div class="G">“Na cāpi me sīvali so abhakkho,</div> </td> </tr> <tr> <td> <div class="G">Yaṁ hoti cattaṁ gihino sunassa vā;</div> </td> </tr> <tr> <td> <div class="G">Ye keci bhogā idha dhammaladdhā,</div> </td> </tr> <tr> <td> <div class="G">Sabbo so bhakkho anavayoti vutto”.</div> </td> </tr> </table> </div>
</div>
<div class="q" id="p_23J_1599"> <div class="divNumber">281.</div> <div class="p"> <table class="singleColumn"> <tr> <td> <div class="pN">1599</div> <div class="G">“Kumārike upaseniye,</div> </td> </tr> <tr> <td> <div class="G">Niccaṁ niggaḷamaṇḍite;</div> </td> </tr> <tr> <td> <div class="G">Kasmā te eko bhujo janati,</div> </td> </tr> <tr> <td> <div class="G">Eko te na janatī bhujo”.</div> </td> </tr> </table> </div>
</div>
<div class="q" id="p_23J_1600"> <div class="divNumber">282.</div> <div class="p"> <table class="singleColumn"> <tr> <td> <div class="pN">1600</div> <div class="G">“Imasmiṁ me samaṇa hatthe,</div> </td> </tr> <tr> <td> <div class="G">paṭimukkā dunīvarā;</div> </td> </tr> <tr> <td> <div class="G">Saṅghātā jāyate saddo,</div> </td> </tr> <tr> <td> <div class="G">dutiyasseva sā gati.</div> </td> </tr> </table> </div>
</div>
<div class="q" id="p_23J_1601"> <div class="divNumber">283.</div> <div class="p"> <table class="singleColumn"> <tr> <td> <div class="pN">1601</div> <div class="G">Imasmiṁ me samaṇa hatthe,</div> </td> </tr> <tr> <td> <div class="G">paṭimukko ekanīvaro;</div> </td> </tr> <tr> <td> <div class="G">So adutiyo na janati,</div> </td> </tr> <tr> <td> <div class="G">munibhūtova tiṭṭhati.</div> </td> </tr> </table> </div>
</div>
<div class="q" id="p_23J_1602"> <div class="divNumber">284.</div> <div class="p"> <table class="singleColumn"> <tr> <td> <div class="pN">1602</div> <div class="G">Vivādappatto dutiyo,</div> </td> </tr> <tr> <td> <div class="G">keneko vivadissati;</div> </td> </tr> <tr> <td> <div class="G">Tassa te saggakāmassa,</div> </td> </tr> <tr> <td> <div class="G">ekattamuparocataṁ”.</div> </td> </tr> </table> </div>
</div>
<div class="q" id="p_23J_1603"> <div class="divNumber">285.</div> <div class="p"> <table class="singleColumn"> <tr> <td> <div class="pN">1603</div> <div class="G">“Suṇāsi sīvali kathā,</div> </td> </tr> <tr> <td> <div class="G">kumāriyā paveditā;</div> </td> </tr> <tr> <td> <div class="G">Pesiyā maṁ garahittho,</div> </td> </tr> <tr> <td> <div class="G">dutiyasseva sā gati.</div> </td> </tr> </table> </div>
</div>
<div class="q" id="p_23J_1604"> <div class="divNumber">286.</div> <div class="p"> <table class="singleColumn"> <tr> <td> <div class="pN">1604</div> <div class="G">Ayaṁ dvedhāpatho bhadde,</div> </td> </tr> <tr> <td> <div class="G">anuciṇṇo pathāvihi;</div> </td> </tr> <tr> <td> <div class="G">Tesaṁ tvaṁ ekaṁ gaṇhāhi,</div> </td> </tr> <tr> <td> <div class="G">ahamekaṁ punāparaṁ.</div> </td> </tr> </table> </div>
</div>
<div class="q" id="p_23J_1605"> <div class="divNumber">287.</div> <div class="p"> <table class="singleColumn"> <tr> <td> <div class="pN">1605</div> <div class="G">Māvaca maṁ tvaṁ pati meti,</div> </td> </tr> <tr> <td> <div class="G">nāhaṁ bhariyāti vā puna”;</div> </td> </tr> <tr> <td> <div class="G">Imameva kathayantā,</div> </td> </tr> <tr> <td> <div class="G">thūṇaṁ nagarupāgamuṁ.</div> </td> </tr> </table> </div>
</div>
<div class="q" id="p_23J_1606"> <div class="divNumber">288.</div> <div class="p"> <table class="singleColumn"> <tr> <td> <div class="pN">1606</div> <div class="G">Koṭṭhake usukārassa,</div> </td> </tr> <tr> <td> <div class="G">bhattakāle upaṭṭhite;</div> </td> </tr> <tr> <td> <div class="G">Tatrā ca so usukāro,</div> </td> </tr> <tr> <td> <div class="G">ekaṁ daṇḍaṁ ujuṁ kataṁ;</div> </td> </tr> <tr> <td> <div class="G">Ekañca cakkhuṁ niggayha,</div> </td> </tr> <tr> <td> <div class="G">jimhamekena pekkhati.</div> </td> </tr> </table> </div>
</div>
<div class="q" id="p_23J_1607"> <div class="divNumber">289.</div> <div class="p"> <table class="singleColumn"> <tr> <td> <div class="pN">1607</div> <div class="G">“Evaṁ no sādhu passasi,</div> </td> </tr> <tr> <td> <div class="G">usukāra suṇohi me;</div> </td> </tr> <tr> <td> <div class="G">Yadekaṁ cakkhuṁ niggayha,</div> </td> </tr> <tr> <td> <div class="G">jimhamekena pekkhasi”.</div> </td> </tr> </table> </div>
</div>
<div class="q" id="p_23J_1608"> <div class="divNumber">290.</div> <div class="p"> <table class="singleColumn"> <tr> <td> <div class="pN">1608</div> <div class="G">“Dvīhi samaṇa cakkhūhi,</div> </td> </tr> <tr> <td> <div class="G">Visālaṁ viya khāyati;</div> </td> </tr> <tr> <td> <div class="G">Asampatvā paramaṁ liṅgaṁ,</div> </td> </tr> <tr> <td> <div class="G">Nujubhāvāya kappati.</div> </td> </tr> </table> </div>
</div>
<div class="q" id="p_23J_1609"> <div class="divNumber">291.</div> <div class="p"> <table class="singleColumn"> <tr> <td> <div class="pN">1609</div> <div class="G">Ekañca cakkhuṁ niggayha,</div> </td> </tr> <tr> <td> <div class="G">jimhamekena pekkhato;</div> </td> </tr> <tr> <td> <div class="G">Sampatvā paramaṁ liṅgaṁ,</div> </td> </tr> <tr> <td> <div class="G">ujubhāvāya kappati.</div> </td> </tr> </table> </div>
</div>
<div class="q" id="p_23J_1610"> <div class="divNumber">292.</div> <div class="p"> <table class="singleColumn"> <tr> <td> <div class="pN">1610</div> <div class="G">Vivādappatto dutiyo,</div> </td> </tr> <tr> <td> <div class="G">keneko vivadissati;</div> </td> </tr> <tr> <td> <div class="G">Tassa te saggakāmassa,</div> </td> </tr> <tr> <td> <div class="G">ekattamuparocataṁ”.</div> </td> </tr> </table> </div>
</div>
<div class="q" id="p_23J_1611"> <div class="divNumber">293.</div> <div class="p"> <table class="singleColumn"> <tr> <td> <div class="pN">1611</div> <div class="G">“Suṇāsi sīvali kathā,</div> </td> </tr> <tr> <td> <div class="G">usukārena veditā;</div> </td> </tr> <tr> <td> <div class="G">Pesiyā maṁ garahittho,</div> </td> </tr> <tr> <td> <div class="G">dutiyasseva sā gati.</div> </td> </tr> </table> </div>
</div>
<div class="q" id="p_23J_1612"> <div class="divNumber">294.</div> <div class="p"> <table class="singleColumn"> <tr> <td> <div class="pN">1612</div> <div class="G">Ayaṁ dvedhāpatho bhadde,</div> </td> </tr> <tr> <td> <div class="G">anuciṇṇo pathāvihi;</div> </td> </tr> <tr> <td> <div class="G">Tesaṁ tvaṁ ekaṁ gaṇhāhi,</div> </td> </tr> <tr> <td> <div class="G">ahamekaṁ punāparaṁ.</div> </td> </tr> </table> </div>
</div>
<div class="q" id="p_23J_1613"> <div class="divNumber">295.</div> <div class="p"> <table class="singleColumn"> <tr> <td> <div class="pN">1613</div> <div class="G">Māvaca maṁ tvaṁ pati meti,</div> </td> </tr> <tr> <td> <div class="G">nāhaṁ bhariyāti vā puna;</div> </td> </tr> <tr> <td> <div class="G">Muñjāvesikā pavāḷhā,</div> </td> </tr> <tr> <td> <div class="G">ekā vihara sīvalī”ti.</div> </td> </tr> </table> </div>
</div>
<div class="CENTER" id="p_23J_1614">
<span class="pN">1614</span>Mahājanakajātakaṁ dutiyaṁ.</div>
</html>

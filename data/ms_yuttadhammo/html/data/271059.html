<html>
<div class="i">1.1.1.12 Vacanasodhana</div>
<div class="h">Mahāpaṇṇāsaka</div>
<div class="h">Paṭhamavagga</div>
<div class="h">Puggalakathā</div>
<div class="h">Vacanasodhana</div>
<div class="q" id="p_32Kv_155"> <div class="divNumber">55.</div> <div class="p">
<span class="pN">155</span>๐Puggalo upalabbhati, upalabbhati puggaloti? Puggalo upalabbhati, upalabbhati kehici puggalo kehici na puggaloti. Puggalo kehici upalabbhati kehici na upalabbhatīti? Na hevaṁ vattabbe…pe…. </div>
</div>
<div class="q" id="p_32Kv_156"> <div class="divNumber">56.</div> <div class="p">
<span class="pN">156</span>๐Puggalo saccikaṭṭho, saccikaṭṭho puggaloti? Puggalo saccikaṭṭho, saccikaṭṭho kehici puggalo kehici na puggaloti. Puggalo kehici saccikaṭṭho kehici na saccikaṭṭhoti? Na hevaṁ vattabbe…pe…. </div>
</div>
<div class="q" id="p_32Kv_157"> <div class="divNumber">57.</div> <div class="p">
<span class="pN">157</span>๐Puggalo vijjamāno, vijjamāno puggaloti? Puggalo vijjamāno, vijjamāno kehici puggalo kehici na puggaloti. Puggalo kehici vijjamāno kehici na vijjamānoti? Na hevaṁ vattabbe…pe…. </div>
</div>
<div class="q" id="p_32Kv_158"> <div class="divNumber">58.</div> <div class="p">
<span class="pN">158</span>๐Puggalo saṁvijjamāno, saṁvijjamāno puggaloti? Puggalo saṁvijjamāno, saṁvijjamāno kehici puggalo kehici na puggaloti. Puggalo kehici saṁvijjamāno kehici na saṁvijjamānoti? Na hevaṁ vattabbe…pe…. </div>
</div>
<div class="q" id="p_32Kv_159"> <div class="divNumber">59.</div> <div class="p">
<span class="pN">159</span>๐Puggalo atthi, atthi puggaloti? Puggalo atthi, atthi kehici puggalo kehici na puggaloti. Puggalo kehici atthi kehici natthīti? Na hevaṁ vattabbe…pe…. </div>
</div>
<div class="q" id="p_32Kv_160"> <div class="divNumber">60.</div> <div class="p">
<span class="pN">160</span>๐Puggalo atthi, atthi na sabbo puggaloti? Āmantā…pe… puggalo natthi, natthi na sabbo puggaloti? Na hevaṁ vattabbe. (Saṁkhittaṁ.) </div>
</div>
<div class="CENTER" id="p_32Kv_161">
<span class="pN">161</span>Vacanasodhanaṁ.</div>
</html>

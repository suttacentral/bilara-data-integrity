<html>
<div class="i">27.10 Taraṇiyattheraapadāna</div>
<div class="h">Padumukkhipavagga</div>
<div class="h">Taraṇiyattheraapadāna</div>
<div class="q" id="p_20Ap1_3214"> <div class="divNumber">39.</div> <div class="p"> <table class="singleColumn"> <tr> <td> <div class="pN">3214</div> <div class="G">“Suvaṇṇavaṇṇo sambuddho,</div> </td> </tr> <tr> <td> <div class="G">vipassī dakkhiṇāraho;</div> </td> </tr> <tr> <td> <div class="G">Nadītīre ṭhito satthā,</div> </td> </tr> <tr> <td> <div class="G">bhikkhusaṁghapurakkhato.</div> </td> </tr> </table> </div>
</div>
<div class="q" id="p_20Ap1_3215"> <div class="divNumber">40.</div> <div class="p"> <table class="singleColumn"> <tr> <td> <div class="pN">3215</div> <div class="G">Nāvā na vijjate tattha,</div> </td> </tr> <tr> <td> <div class="G">santāraṇī mahaṇṇave;</div> </td> </tr> <tr> <td> <div class="G">Nadiyā abhinikkhamma,</div> </td> </tr> <tr> <td> <div class="G">tāresiṁ lokanāyakaṁ.</div> </td> </tr> </table> </div>
</div>
<div class="q" id="p_20Ap1_3216"> <div class="divNumber">41.</div> <div class="p"> <table class="singleColumn"> <tr> <td> <div class="pN">3216</div> <div class="G">Ekanavutito kappe,</div> </td> </tr> <tr> <td> <div class="G">yaṁ tāresiṁ naruttamaṁ;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">taraṇāya idaṁ phalaṁ.</div> </td> </tr> </table> </div>
</div>
<div class="q" id="p_20Ap1_3217"> <div class="divNumber">42.</div> <div class="p"> <table class="singleColumn"> <tr> <td> <div class="pN">3217</div> <div class="G">Paṭisambhidā catasso,</div> </td> </tr> <tr> <td> <div class="G">…pe…</div> </td> </tr> <tr> <td> <div class="G">kataṁ buddhassa sāsanaṁ”. (2577)</div> </td> </tr> </table> </div>
</div>
<div class="q" id="p_20Ap1_3218"> <div class="p">
<span class="pN">3218</span>Itthaṁ sudaṁ āyasmā taraṇiyo thero imā gāthāyo abhāsitthāti. </div>
</div>
<div class="CENTER" id="p_20Ap1_3219">
<span class="pN">3219</span>Taraṇiyattherassāpadānaṁ dasamaṁ.</div>
<div class="ENDH3" id="p_20Ap1_3220">
<span class="pN">3220</span>Padumukkhipavaggo sattavīsatimo.</div>
<div class="SUMMARY" id="p_20Ap1_3221">
<span class="pN">3221</span><span class="firstLetter">T</span>assuddānaṁ</div>
<div class="q" id="p_20Ap1_3222"> <div class="p"> <table class="singleColumn"> <tr> <td> <div class="pN">3222</div> <div class="G">Ukkhipī telacandī ca,</div> </td> </tr> <tr> <td> <div class="G">dīpado ca biḷālido;</div> </td> </tr> <tr> <td> <div class="G">Maccho javo saḷalado,</div> </td> </tr> <tr> <td> <div class="G">rakkhaso taraṇo dasa;</div> </td> </tr> <tr> <td> <div class="G">Gāthāyo cettha saṅkhātā,</div> </td> </tr> <tr> <td> <div class="G">tālīsaṁ cekameva cāti.</div> </td> </tr> </table> </div>
</div>
</html>

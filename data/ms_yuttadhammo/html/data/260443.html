<html>
<div class="i">2.1.5.3 Anulomapuggalokāsa</div>
<div class="h">Pavattivāra</div>
<div class="h">Uppādavāra</div>
<div class="h">Paccuppannānāgatavāra</div>
<div class="h">Anulomapuggalokāsa</div>
<div class="q" id="p_35Y10_3331"> <div class="divNumber">376.</div> <div class="p">
<span class="pN">3331</span>»  Yassa yattha cakkhundriyaṁ uppajjati tassa tattha sotindriyaṁ uppajjissatīti? </div>
</div>
<div class="q" id="p_35Y10_3332"> <div class="p">
<span class="pN">3332</span>Pacchimabhavikānaṁ pañcavokāraṁ upapajjantānaṁ tesaṁ tattha cakkhundriyaṁ uppajjati, no ca tesaṁ tattha sotindriyaṁ uppajjissati. Itaresaṁ sacakkhukānaṁ upapajjantānaṁ tesaṁ tattha cakkhundriyañca uppajjati sotindriyañca uppajjissati. </div>
</div>
<div class="q" id="p_35Y10_3333"> <div class="p">
<span class="pN">3333</span>«  Yassa vā pana yattha sotindriyaṁ uppajjissati tassa tattha cakkhundriyaṁ uppajjatīti? </div>
</div>
<div class="q" id="p_35Y10_3334"> <div class="p">
<span class="pN">3334</span>Pañcavokārā cavantānaṁ acakkhukānaṁ kāmāvacaraṁ upapajjantānaṁ tesaṁ tattha sotindriyaṁ uppajjissati, no ca tesaṁ tattha cakkhundriyaṁ uppajjati. Sacakkhukānaṁ upapajjantānaṁ tesaṁ tattha sotindriyañca uppajjissati cakkhundriyañca uppajjati. </div>
</div>
<div class="q" id="p_35Y10_3335"> <div class="p">
<span class="pN">3335</span>»  Yassa yattha cakkhundriyaṁ uppajjati tassa tattha ghānindriyaṁ uppajjissatīti? </div>
</div>
<div class="q" id="p_35Y10_3336"> <div class="p">
<span class="pN">3336</span>Pacchimabhavikānaṁ kāmāvacaraṁ upapajjantānaṁ rūpāvacaraṁ upapajjantānaṁ tesaṁ tattha cakkhundriyaṁ uppajjati, no ca tesaṁ tattha ghānindriyaṁ uppajjissati. Itaresaṁ sacakkhukānaṁ kāmāvacaraṁ upapajjantānaṁ tesaṁ tattha cakkhundriyañca uppajjati ghānindriyañca uppajjissati. </div>
</div>
<div class="q" id="p_35Y10_3337"> <div class="p">
<span class="pN">3337</span>«  Yassa vā pana yattha ghānindriyaṁ uppajjissati tassa tattha cakkhundriyaṁ uppajjatīti? </div>
</div>
<div class="q" id="p_35Y10_3338"> <div class="p">
<span class="pN">3338</span>Kāmāvacarā cavantānaṁ acakkhukānaṁ kāmāvacaraṁ upapajjantānaṁ tesaṁ tattha ghānindriyaṁ uppajjissati, no ca tesaṁ tattha cakkhundriyaṁ uppajjati. Sacakkhukānaṁ kāmāvacaraṁ upapajjantānaṁ tesaṁ tattha ghānindriyañca uppajjissati cakkhundriyañca uppajjati. </div>
</div>
<div class="q" id="p_35Y10_3339"> <div class="p">
<span class="pN">3339</span>»  Yassa yattha cakkhundriyaṁ uppajjati tassa tattha itthindriyaṁ uppajjissatīti? </div>
</div>
<div class="q" id="p_35Y10_3340"> <div class="p">
<span class="pN">3340</span>Pacchimabhavikānaṁ kāmāvacaraṁ upapajjantānaṁ rūpāvacaraṁ upapajjantānaṁ ye ca purisā eteneva bhāvena katici bhave dassetvā parinibbāyissanti tesaṁ upapajjantānaṁ tesaṁ tattha cakkhundriyaṁ uppajjati, no ca tesaṁ tattha itthindriyaṁ uppajjissati. Itaresaṁ sacakkhukānaṁ kāmāvacaraṁ upapajjantānaṁ tesaṁ tattha cakkhundriyañca uppajjati itthindriyañca uppajjissati. </div>
</div>
<div class="q" id="p_35Y10_3341"> <div class="p">
<span class="pN">3341</span>«  Yassa vā pana yattha itthindriyaṁ uppajjissati tassa tattha cakkhundriyaṁ uppajjatīti? </div>
</div>
<div class="q" id="p_35Y10_3342"> <div class="p">
<span class="pN">3342</span>Kāmāvacarā cavantānaṁ acakkhukānaṁ kāmāvacaraṁ upapajjantānaṁ tesaṁ tattha itthindriyaṁ uppajjissati, no ca tesaṁ tattha cakkhundriyaṁ uppajjati. Sacakkhukānaṁ kāmāvacaraṁ upapajjantānaṁ tesaṁ tattha itthindriyañca uppajjissati cakkhundriyañca uppajjati. </div>
</div>
<div class="q" id="p_35Y10_3343"> <div class="p">
<span class="pN">3343</span>»  Yassa yattha cakkhundriyaṁ uppajjati tassa tattha purisindriyaṁ uppajjissatīti? </div>
</div>
<div class="q" id="p_35Y10_3344"> <div class="p">
<span class="pN">3344</span>Pacchimabhavikānaṁ kāmāvacaraṁ upapajjantānaṁ rūpāvacaraṁ upapajjantānaṁ yā ca itthiyo eteneva bhāvena katici bhave dassetvā parinibbāyissanti tāsaṁ upapajjantīnaṁ tesaṁ tattha cakkhundriyaṁ uppajjati, no ca tesaṁ tattha purisindriyaṁ uppajjissati. Itaresaṁ sacakkhukānaṁ kāmāvacaraṁ upapajjantānaṁ tesaṁ tattha cakkhundriyañca uppajjati purisindriyañca uppajjissati. </div>
</div>
<div class="q" id="p_35Y10_3345"> <div class="p">
<span class="pN">3345</span>«  Yassa vā pana yattha purisindriyaṁ uppajjissati tassa tattha cakkhundriyaṁ uppajjatīti? </div>
</div>
<div class="q" id="p_35Y10_3346"> <div class="p">
<span class="pN">3346</span>Kāmāvacarā cavantānaṁ acakkhukānaṁ kāmāvacaraṁ upapajjantānaṁ tesaṁ tattha purisindriyaṁ uppajjissati, no ca tesaṁ tattha cakkhundriyaṁ uppajjati. Sacakkhukānaṁ kāmāvacaraṁ upapajjantānaṁ tesaṁ tattha purisindriyañca uppajjissati cakkhundriyañca uppajjati. </div>
</div>
<div class="q" id="p_35Y10_3347"> <div class="p">
<span class="pN">3347</span>»  Yassa yattha cakkhundriyaṁ uppajjati tassa tattha jīvitindriyaṁ uppajjissatīti? </div>
</div>
<div class="q" id="p_35Y10_3348"> <div class="p">
<span class="pN">3348</span>Pacchimabhavikānaṁ pañcavokāraṁ upapajjantānaṁ tesaṁ tattha cakkhundriyaṁ uppajjati, no ca tesaṁ tattha jīvitindriyaṁ uppajjissati. Itaresaṁ sacakkhukānaṁ upapajjantānaṁ tesaṁ tattha cakkhundriyañca uppajjati jīvitindriyañca uppajjissati. </div>
</div>
<div class="q" id="p_35Y10_3349"> <div class="p">
<span class="pN">3349</span>«  Yassa vā pana yattha jīvitindriyaṁ uppajjissati tassa tattha cakkhundriyaṁ uppajjatīti? </div>
</div>
<div class="q" id="p_35Y10_3350"> <div class="p">
<span class="pN">3350</span>Sabbesaṁ cavantānaṁ acakkhukānaṁ upapajjantānaṁ tesaṁ tattha jīvitindriyaṁ uppajjissati, no ca tesaṁ tattha cakkhundriyaṁ uppajjati. Sacakkhukānaṁ upapajjantānaṁ tesaṁ tattha jīvitindriyañca uppajjissati cakkhundriyañca uppajjati. </div>
</div>
<div class="q" id="p_35Y10_3351"> <div class="p">
<span class="pN">3351</span>»  Yassa yattha cakkhundriyaṁ uppajjati tassa tattha somanassindriyaṁ uppajjissatīti? </div>
</div>
<div class="q" id="p_35Y10_3352"> <div class="p">
<span class="pN">3352</span>Pacchimabhavikānaṁ pañcavokāraṁ upapajjantānaṁ ye ca sacakkhukā upekkhāya upapajjitvā parinibbāyissanti tesaṁ upapajjantānaṁ tesaṁ tattha cakkhundriyaṁ uppajjati, no ca tesaṁ tattha somanassindriyaṁ uppajjissati. Itaresaṁ sacakkhukānaṁ upapajjantānaṁ tesaṁ tattha cakkhundriyañca uppajjati somanassindriyañca uppajjissati. </div>
</div>
<div class="q" id="p_35Y10_3353"> <div class="p">
<span class="pN">3353</span>«  Yassa vā pana yattha somanassindriyaṁ uppajjissati tassa tattha cakkhundriyaṁ uppajjatīti? </div>
</div>
<div class="q" id="p_35Y10_3354"> <div class="p">
<span class="pN">3354</span>Pañcavokārā cavantānaṁ acakkhukānaṁ kāmāvacaraṁ upapajjantānaṁ tesaṁ tattha somanassindriyaṁ uppajjissati, no ca tesaṁ tattha cakkhundriyaṁ uppajjati. Sacakkhukānaṁ upapajjantānaṁ tesaṁ tattha somanassindriyañca uppajjissati cakkhundriyañca uppajjati. </div>
</div>
<div class="q" id="p_35Y10_3355"> <div class="p">
<span class="pN">3355</span>»  Yassa yattha cakkhundriyaṁ uppajjati tassa tattha upekkhindriyaṁ uppajjissatīti? </div>
</div>
<div class="q" id="p_35Y10_3356"> <div class="p">
<span class="pN">3356</span>Pacchimabhavikānaṁ pañcavokāraṁ upapajjantānaṁ ye ca sacakkhukā somanassena upapajjitvā parinibbāyissanti tesaṁ upapajjantānaṁ tesaṁ tattha cakkhundriyaṁ uppajjati, no ca tesaṁ tattha upekkhindriyaṁ uppajjissati. Itaresaṁ sacakkhukānaṁ upapajjantānaṁ tesaṁ tattha cakkhundriyañca uppajjati upekkhindriyañca uppajjissati. </div>
</div>
<div class="q" id="p_35Y10_3357"> <div class="p">
<span class="pN">3357</span>«  Yassa vā pana yattha upekkhindriyaṁ uppajjissati tassa tattha cakkhundriyaṁ uppajjatīti? </div>
</div>
<div class="q" id="p_35Y10_3358"> <div class="p">
<span class="pN">3358</span>Pañcavokārā cavantānaṁ acakkhukānaṁ kāmāvacaraṁ upapajjantānaṁ arūpānaṁ tesaṁ tattha upekkhindriyaṁ uppajjissati, no ca tesaṁ tattha cakkhundriyaṁ uppajjati. Sacakkhukānaṁ upapajjantānaṁ tesaṁ tattha upekkhindriyañca uppajjissati cakkhundriyañca uppajjati. </div>
</div>
<div class="q" id="p_35Y10_3359"> <div class="p">
<span class="pN">3359</span>»  Yassa yattha cakkhundriyaṁ uppajjati tassa tattha saddhindriyaṁ…pe…  paññindriyaṁ…pe…  manindriyaṁ uppajjissatīti? </div>
</div>
<div class="q" id="p_35Y10_3360"> <div class="p">
<span class="pN">3360</span>Pacchimabhavikānaṁ pañcavokāraṁ upapajjantānaṁ tesaṁ tattha cakkhundriyaṁ uppajjati, no ca tesaṁ tattha manindriyaṁ uppajjissati. Itaresaṁ sacakkhukānaṁ upapajjantānaṁ tesaṁ tattha cakkhundriyañca uppajjati manindriyañca uppajjissati. </div>
</div>
<div class="q" id="p_35Y10_3361"> <div class="p">
<span class="pN">3361</span>«  Yassa vā pana yattha manindriyaṁ uppajjissati tassa tattha cakkhundriyaṁ uppajjatīti? </div>
</div>
<div class="q" id="p_35Y10_3362"> <div class="p">
<span class="pN">3362</span>Pañcavokārā cavantānaṁ acakkhukānaṁ kāmāvacaraṁ upapajjantānaṁ arūpānaṁ tesaṁ tattha manindriyaṁ uppajjissati, no ca tesaṁ tattha cakkhundriyaṁ uppajjati. Sacakkhukānaṁ upapajjantānaṁ tesaṁ tattha manindriyaṁ uppajjissati cakkhundriyañca uppajjati. (Cakkhundriyamūlakaṁ.) </div>
</div>
<div class="q" id="p_35Y10_3363"> <div class="divNumber">377.</div> <div class="p">
<span class="pN">3363</span>»  Yassa yattha ghānindriyaṁ uppajjati tassa tattha itthindriyaṁ uppajjissatīti? </div>
</div>
<div class="q" id="p_35Y10_3364"> <div class="p">
<span class="pN">3364</span>Pacchimabhavikānaṁ kāmāvacaraṁ upapajjantānaṁ ye ca purisā eteneva bhāvena katici bhave dassetvā parinibbāyissanti tesaṁ upapajjantānaṁ tesaṁ tattha ghānindriyaṁ uppajjati, no ca tesaṁ tattha itthindriyaṁ uppajjissati. Itaresaṁ saghānakānaṁ upapajjantānaṁ tesaṁ tattha ghānindriyañca uppajjati itthindriyañca uppajjissati. </div>
</div>
<div class="q" id="p_35Y10_3365"> <div class="p">
<span class="pN">3365</span>«  Yassa vā pana yattha itthindriyaṁ uppajjissati tassa tattha ghānindriyaṁ uppajjatīti? </div>
</div>
<div class="q" id="p_35Y10_3366"> <div class="p">
<span class="pN">3366</span>Kāmāvacarā cavantānaṁ aghānakānaṁ kāmāvacaraṁ upapajjantānaṁ tesaṁ tattha itthindriyaṁ uppajjissati, no ca tesaṁ tattha ghānindriyaṁ uppajjati. Saghānakānaṁ upapajjantānaṁ tesaṁ tattha itthindriyañca uppajjissati ghānindriyañca uppajjati. </div>
</div>
<div class="q" id="p_35Y10_3367"> <div class="p">
<span class="pN">3367</span>»  Yassa yattha ghānindriyaṁ uppajjati tassa tattha purisindriyaṁ uppajjissatīti? </div>
</div>
<div class="q" id="p_35Y10_3368"> <div class="p">
<span class="pN">3368</span>Pacchimabhavikānaṁ kāmāvacaraṁ upapajjantānaṁ yā ca itthiyo eteneva bhāvena katici bhave dassetvā parinibbāyissanti tāsaṁ upapajjantīnaṁ tesaṁ tattha ghānindriyaṁ uppajjati, no ca tesaṁ tattha purisindriyaṁ uppajjissati. Itaresaṁ saghānakānaṁ upapajjantānaṁ tesaṁ tattha ghānindriyañca uppajjati purisindriyañca uppajjissati. </div>
</div>
<div class="q" id="p_35Y10_3369"> <div class="p">
<span class="pN">3369</span>«  Yassa vā pana yattha purisindriyaṁ uppajjissati tassa tattha ghānindriyaṁ uppajjatīti? </div>
</div>
<div class="q" id="p_35Y10_3370"> <div class="p">
<span class="pN">3370</span>Kāmāvacarā cavantānaṁ aghānakānaṁ kāmāvacaraṁ upapajjantānaṁ tesaṁ tattha purisindriyaṁ uppajjissati, no ca tesaṁ tattha ghānindriyaṁ uppajjati. Saghānakānaṁ upapajjantānaṁ tesaṁ tattha purisindriyañca uppajjissati ghānindriyañca uppajjati. </div>
</div>
<div class="q" id="p_35Y10_3371"> <div class="p">
<span class="pN">3371</span>»  Yassa yattha ghānindriyaṁ uppajjati tassa tattha jīvitindriyaṁ uppajjissatīti? </div>
</div>
<div class="q" id="p_35Y10_3372"> <div class="p">
<span class="pN">3372</span>Pacchimabhavikānaṁ kāmāvacaraṁ upapajjantānaṁ tesaṁ tattha ghānindriyaṁ uppajjati, no ca tesaṁ tattha jīvitindriyaṁ uppajjissati. Itaresaṁ saghānakānaṁ upapajjantānaṁ tesaṁ tattha ghānindriyañca uppajjati jīvitindriyañca uppajjissati. </div>
</div>
<div class="q" id="p_35Y10_3373"> <div class="p">
<span class="pN">3373</span>«  Yassa vā pana yattha jīvitindriyaṁ uppajjissati tassa tattha ghānindriyaṁ uppajjatīti? </div>
</div>
<div class="q" id="p_35Y10_3374"> <div class="p">
<span class="pN">3374</span>Sabbesaṁ cavantānaṁ aghānakānaṁ upapajjantānaṁ tesaṁ tattha jīvitindriyaṁ uppajjissati, no ca tesaṁ tattha ghānindriyaṁ uppajjati. Saghānakānaṁ upapajjantānaṁ tesaṁ tattha jīvitindriyañca uppajjissati ghānindriyañca uppajjati. </div>
</div>
<div class="q" id="p_35Y10_3375"> <div class="p">
<span class="pN">3375</span>»  Yassa yattha ghānindriyaṁ uppajjati tassa tattha somanassindriyaṁ uppajjissatīti? </div>
</div>
<div class="q" id="p_35Y10_3376"> <div class="p">
<span class="pN">3376</span>Pacchimabhavikānaṁ kāmāvacaraṁ upapajjantānaṁ ye ca saghānakā upekkhāya upapajjitvā parinibbāyissanti tesaṁ upapajjantānaṁ tesaṁ tattha ghānindriyaṁ uppajjati, no ca tesaṁ tattha somanassindriyaṁ uppajjissati. Itaresaṁ saghānakānaṁ upapajjantānaṁ tesaṁ tattha ghānindriyañca uppajjati somanassindriyañca uppajjissati. </div>
</div>
<div class="q" id="p_35Y10_3377"> <div class="p">
<span class="pN">3377</span>«  Yassa vā pana yattha somanassindriyaṁ uppajjissati tassa tattha ghānindriyaṁ uppajjatīti? </div>
</div>
<div class="q" id="p_35Y10_3378"> <div class="p">
<span class="pN">3378</span>Kāmāvacarā cavantānaṁ aghānakānaṁ kāmāvacaraṁ upapajjantānaṁ rūpāvacarānaṁ tesaṁ tattha somanassindriyaṁ uppajjissati, no ca tesaṁ tattha ghānindriyaṁ uppajjati. Saghānakānaṁ upapajjantānaṁ tesaṁ tattha somanassindriyañca uppajjissati ghānindriyañca uppajjati. </div>
</div>
<div class="q" id="p_35Y10_3379"> <div class="p">
<span class="pN">3379</span>»  Yassa yattha ghānindriyaṁ uppajjati tassa tattha upekkhindriyaṁ uppajjissatīti? </div>
</div>
<div class="q" id="p_35Y10_3380"> <div class="p">
<span class="pN">3380</span>Pacchimabhavikānaṁ kāmāvacaraṁ upapajjantānaṁ ye ca saghānakā somanassena upapajjitvā parinibbāyissanti tesaṁ upapajjantānaṁ tesaṁ tattha ghānindriyaṁ uppajjati, no ca tesaṁ tattha upekkhindriyaṁ uppajjissati. Itaresaṁ saghānakānaṁ upapajjantānaṁ tesaṁ tattha ghānindriyañca uppajjati upekkhindriyañca uppajjissati. </div>
</div>
<div class="q" id="p_35Y10_3381"> <div class="p">
<span class="pN">3381</span>«  Yassa vā pana yattha upekkhindriyaṁ uppajjissati tassa tattha ghānindriyaṁ uppajjatīti? </div>
</div>
<div class="q" id="p_35Y10_3382"> <div class="p">
<span class="pN">3382</span>Kāmāvacarā cavantānaṁ aghānakānaṁ kāmāvacaraṁ upapajjantānaṁ rūpāvacarānaṁ arūpāvacarānaṁ tesaṁ tattha upekkhindriyaṁ uppajjissati, no ca tesaṁ tattha ghānindriyaṁ uppajjati. Saghānakānaṁ upapajjantānaṁ tesaṁ tattha upekkhindriyañca uppajjissati ghānindriyañca uppajjati. </div>
</div>
<div class="q" id="p_35Y10_3383"> <div class="p">
<span class="pN">3383</span>»  Yassa yattha ghānindriyaṁ uppajjati tassa tattha saddhindriyaṁ…pe…  paññindriyaṁ…pe…  manindriyaṁ uppajjissatīti? </div>
</div>
<div class="q" id="p_35Y10_3384"> <div class="p">
<span class="pN">3384</span>Pacchimabhavikānaṁ kāmāvacaraṁ upapajjantānaṁ tesaṁ tattha ghānindriyaṁ uppajjati, no ca tesaṁ tattha manindriyaṁ uppajjissati. Itaresaṁ saghānakānaṁ upapajjantānaṁ tesaṁ tattha ghānindriyañca uppajjati manindriyañca uppajjissati. </div>
</div>
<div class="q" id="p_35Y10_3385"> <div class="p">
<span class="pN">3385</span>«  Yassa vā pana yattha manindriyaṁ uppajjissati tassa tattha ghānindriyaṁ uppajjatīti? </div>
</div>
<div class="q" id="p_35Y10_3386"> <div class="p">
<span class="pN">3386</span>Kāmāvacarā cavantānaṁ aghānakānaṁ kāmāvacaraṁ upapajjantānaṁ rūpāvacarānaṁ arūpāvacarānaṁ tesaṁ tattha manindriyaṁ uppajjissati, no ca tesaṁ tattha ghānindriyaṁ uppajjati. Saghānakānaṁ upapajjantānaṁ tesaṁ tattha manindriyañca uppajjissati ghānindriyañca uppajjati. (Ghānindriyamūlakaṁ.) </div>
</div>
<div class="q" id="p_35Y10_3387"> <div class="divNumber">378.</div> <div class="p">
<span class="pN">3387</span>»  Yassa yattha itthindriyaṁ uppajjati tassa tattha purisindriyaṁ uppajjissatīti? </div>
</div>
<div class="q" id="p_35Y10_3388"> <div class="p">
<span class="pN">3388</span>Pacchimabhavikānaṁ itthīnaṁ upapajjantīnaṁ yā ca itthiyo eteneva bhāvena katici bhave dassetvā parinibbāyissanti tāsaṁ upapajjantīnaṁ tāsaṁ tattha itthindriyaṁ uppajjati, no ca tāsaṁ tattha purisindriyaṁ uppajjissati. Itarāsaṁ itthīnaṁ upapajjantīnaṁ tāsaṁ tattha itthindriyañca uppajjati purisindriyañca uppajjissati. </div>
</div>
<div class="q" id="p_35Y10_3389"> <div class="p">
<span class="pN">3389</span>«  Yassa vā pana yattha purisindriyaṁ uppajjissati tassa tattha itthindriyaṁ uppajjatīti? </div>
</div>
<div class="q" id="p_35Y10_3390"> <div class="p">
<span class="pN">3390</span>Kāmāvacarā cavantānaṁ na itthīnaṁ kāmāvacaraṁ upapajjantānaṁ tesaṁ tattha purisindriyaṁ uppajjissati, no ca tesaṁ tattha itthindriyaṁ uppajjati. Itthīnaṁ upapajjantīnaṁ tāsaṁ tattha purisindriyañca uppajjissati itthindriyañca uppajjati. </div>
</div>
<div class="q" id="p_35Y10_3391"> <div class="p">
<span class="pN">3391</span>»  Yassa yattha itthindriyaṁ uppajjati tassa tattha jīvitindriyaṁ uppajjissatīti? </div>
</div>
<div class="q" id="p_35Y10_3392"> <div class="p">
<span class="pN">3392</span>Pacchimabhavikānaṁ itthīnaṁ upapajjantīnaṁ tāsaṁ tattha itthindriyaṁ uppajjati, no ca tāsaṁ tattha jīvitindriyaṁ uppajjissati. Itarāsaṁ itthīnaṁ upapajjantīnaṁ tāsaṁ tattha itthindriyañca uppajjati jīvitindriyañca uppajjissati. </div>
</div>
<div class="q" id="p_35Y10_3393"> <div class="p">
<span class="pN">3393</span>«  Yassa vā pana yattha jīvitindriyaṁ uppajjissati tassa tattha itthindriyaṁ uppajjatīti? </div>
</div>
<div class="q" id="p_35Y10_3394"> <div class="p">
<span class="pN">3394</span>Kāmāvacarā cavantānaṁ na itthīnaṁ kāmāvacaraṁ upapajjantānaṁ rūpāvacarānaṁ arūpāvacarānaṁ tesaṁ tattha jīvitindriyaṁ uppajjissati, no ca tesaṁ tattha itthindriyaṁ uppajjati. Itthīnaṁ upapajjantīnaṁ tāsaṁ tattha jīvitindriyañca uppajjissati itthindriyañca uppajjati. </div>
</div>
<div class="q" id="p_35Y10_3395"> <div class="p">
<span class="pN">3395</span>»  Yassa yattha itthindriyaṁ uppajjati tassa tattha somanassindriyaṁ uppajjissatīti? </div>
</div>
<div class="q" id="p_35Y10_3396"> <div class="p">
<span class="pN">3396</span>Pacchimabhavikānaṁ itthīnaṁ upapajjantīnaṁ yā ca itthiyo upekkhāya upapajjitvā parinibbāyissanti tāsaṁ upapajjantīnaṁ tāsaṁ tattha itthindriyaṁ uppajjati, no ca tāsaṁ tattha somanassindriyaṁ uppajjissati. Itarāsaṁ itthīnaṁ upapajjantīnaṁ tāsaṁ tattha itthindriyañca uppajjati somanassindriyañca uppajjissati. </div>
</div>
<div class="q" id="p_35Y10_3397"> <div class="p">
<span class="pN">3397</span>«  Yassa vā pana yattha somanassindriyaṁ uppajjissati tassa tattha itthindriyaṁ uppajjatīti? </div>
</div>
<div class="q" id="p_35Y10_3398"> <div class="p">
<span class="pN">3398</span>Kāmāvacarā cavantānaṁ na itthīnaṁ kāmāvacaraṁ upapajjantānaṁ rūpāvacarānaṁ tesaṁ tattha somanassindriyaṁ uppajjissati, no ca tesaṁ tattha itthindriyaṁ uppajjati. Itthīnaṁ upapajjantīnaṁ tāsaṁ tattha somanassindriyañca uppajjissati itthindriyañca uppajjati. </div>
</div>
<div class="q" id="p_35Y10_3399"> <div class="p">
<span class="pN">3399</span>»  Yassa yattha itthindriyaṁ uppajjati tassa tattha upekkhindriyaṁ uppajjissatīti? </div>
</div>
<div class="q" id="p_35Y10_3400"> <div class="p">
<span class="pN">3400</span>Pacchimabhavikānaṁ itthīnaṁ upapajjantīnaṁ yā ca itthiyo somanassena upapajjitvā parinibbāyissanti tāsaṁ upapajjantīnaṁ tāsaṁ tattha itthindriyaṁ uppajjati, no ca tāsaṁ tattha upekkhindriyaṁ uppajjissati. Itarāsaṁ itthīnaṁ upapajjantīnaṁ tāsaṁ tattha itthindriyañca uppajjati upekkhindriyañca uppajjissati. </div>
</div>
<div class="q" id="p_35Y10_3401"> <div class="p">
<span class="pN">3401</span>«  Yassa vā pana yattha upekkhindriyaṁ uppajjissati tassa tattha itthindriyaṁ uppajjatīti? </div>
</div>
<div class="q" id="p_35Y10_3402"> <div class="p">
<span class="pN">3402</span>Kāmāvacarā cavantānaṁ na itthīnaṁ kāmāvacaraṁ upapajjantānaṁ rūpāvacarānaṁ arūpāvacarānaṁ tesaṁ tattha upekkhindriyaṁ uppajjissati, no ca tesaṁ tattha itthindriyaṁ uppajjati. Itthīnaṁ upapajjantīnaṁ tāsaṁ tattha upekkhindriyañca uppajjissati itthindriyañca uppajjati. </div>
</div>
<div class="q" id="p_35Y10_3403"> <div class="p">
<span class="pN">3403</span>»  Yassa yattha itthindriyaṁ uppajjati tassa tattha saddhindriyaṁ…pe…  paññindriyaṁ…pe…  manindriyaṁ uppajjissatīti? </div>
</div>
<div class="q" id="p_35Y10_3404"> <div class="p">
<span class="pN">3404</span>Pacchimabhavikānaṁ itthīnaṁ upapajjantīnaṁ tāsaṁ tattha itthindriyaṁ uppajjati, no ca tāsaṁ tattha manindriyaṁ uppajjissati. Itarāsaṁ itthīnaṁ upapajjantīnaṁ tāsaṁ tattha itthindriyañca uppajjati manindriyañca uppajjissati. </div>
</div>
<div class="q" id="p_35Y10_3405"> <div class="p">
<span class="pN">3405</span>«  Yassa vā pana yattha manindriyaṁ uppajjissati tassa tattha itthindriyaṁ uppajjatīti? </div>
</div>
<div class="q" id="p_35Y10_3406"> <div class="p">
<span class="pN">3406</span>Kāmāvacarā cavantānaṁ na itthīnaṁ kāmāvacaraṁ upapajjantānaṁ rūpāvacarānaṁ arūpāvacarānaṁ tesaṁ tattha manindriyaṁ uppajjissati, no ca tesaṁ tattha itthindriyaṁ uppajjati. Itthīnaṁ upapajjantīnaṁ tāsaṁ tattha manindriyañca uppajjissati itthindriyañca uppajjati. (Itthindriyamūlakaṁ.) </div>
</div>
<div class="q" id="p_35Y10_3407"> <div class="divNumber">379.</div> <div class="p">
<span class="pN">3407</span>»  Yassa yattha purisindriyaṁ uppajjati tassa tattha jīvitindriyaṁ uppajjissatīti? </div>
</div>
<div class="q" id="p_35Y10_3408"> <div class="p">
<span class="pN">3408</span>Pacchimabhavikānaṁ purisānaṁ upapajjantānaṁ tesaṁ tattha purisindriyaṁ uppajjati, no ca tesaṁ tattha jīvitindriyaṁ uppajjissati. Itaresaṁ purisānaṁ upapajjantānaṁ tesaṁ tattha purisindriyañca uppajjati jīvitindriyañca uppajjissati. </div>
</div>
<div class="q" id="p_35Y10_3409"> <div class="p">
<span class="pN">3409</span>«  Yassa vā pana yattha jīvitindriyaṁ uppajjissati tassa tattha purisindriyaṁ uppajjatīti? </div>
</div>
<div class="q" id="p_35Y10_3410"> <div class="p">
<span class="pN">3410</span>Kāmāvacarā cavantānaṁ na purisānaṁ kāmāvacaraṁ upapajjantānaṁ rūpāvacarānaṁ arūpāvacarānaṁ tesaṁ tattha jīvitindriyaṁ uppajjissati, no ca tesaṁ tattha purisindriyaṁ uppajjati. Purisānaṁ upapajjantānaṁ tesaṁ tattha jīvitindriyañca uppajjissati purisindriyañca uppajjati. </div>
</div>
<div class="q" id="p_35Y10_3411"> <div class="p">
<span class="pN">3411</span>»  Yassa yattha purisindriyaṁ uppajjati tassa tattha somanassindriyaṁ uppajjissatīti? </div>
</div>
<div class="q" id="p_35Y10_3412"> <div class="p">
<span class="pN">3412</span>Pacchimabhavikānaṁ purisānaṁ upapajjantānaṁ ye ca purisā upekkhāya upapajjitvā parinibbāyissanti tesaṁ upapajjantānaṁ tesaṁ tattha purisindriyaṁ uppajjati, no ca tesaṁ tattha somanassindriyaṁ uppajjissati. Itaresaṁ purisānaṁ upapajjantānaṁ tesaṁ tattha purisindriyañca uppajjati somanassindriyañca uppajjissati. </div>
</div>
<div class="q" id="p_35Y10_3413"> <div class="p">
<span class="pN">3413</span>«  Yassa vā pana yattha somanassindriyaṁ uppajjissati tassa tattha purisindriyaṁ uppajjatīti? </div>
</div>
<div class="q" id="p_35Y10_3414"> <div class="p">
<span class="pN">3414</span>Kāmāvacarā cavantānaṁ na purisānaṁ kāmāvacaraṁ upapajjantānaṁ rūpāvacarānaṁ tesaṁ tattha somanassindriyaṁ uppajjissati, no ca tesaṁ tattha purisindriyaṁ uppajjati. Purisānaṁ upapajjantānaṁ tesaṁ tattha somanassindriyañca uppajjissati purisindriyañca uppajjati. </div>
</div>
<div class="q" id="p_35Y10_3415"> <div class="p">
<span class="pN">3415</span>»  Yassa yattha purisindriyaṁ uppajjati tassa tattha upekkhindriyaṁ uppajjissatīti? </div>
</div>
<div class="q" id="p_35Y10_3416"> <div class="p">
<span class="pN">3416</span>Pacchimabhavikānaṁ purisānaṁ upapajjantānaṁ ye ca purisā somanassena upapajjitvā parinibbāyissanti tesaṁ upapajjantānaṁ tesaṁ tattha purisindriyaṁ uppajjati, no ca tesaṁ tattha upekkhindriyaṁ uppajjissati. Itaresaṁ purisānaṁ upapajjantānaṁ tesaṁ tattha purisindriyañca uppajjati upekkhindriyañca uppajjissati. </div>
</div>
<div class="q" id="p_35Y10_3417"> <div class="p">
<span class="pN">3417</span>«  Yassa vā pana yattha upekkhindriyaṁ uppajjissati tassa tattha purisindriyaṁ uppajjatīti? </div>
</div>
<div class="q" id="p_35Y10_3418"> <div class="p">
<span class="pN">3418</span>Kāmāvacarā cavantānaṁ na purisānaṁ kāmāvacaraṁ upapajjantānaṁ rūpāvacarānaṁ arūpāvacarānaṁ tesaṁ tattha upekkhindriyaṁ uppajjissati, no ca tesaṁ tattha purisindriyaṁ uppajjati. Purisānaṁ upapajjantānaṁ tesaṁ tattha upekkhindriyañca uppajjissati purisindriyañca uppajjati. </div>
</div>
<div class="q" id="p_35Y10_3419"> <div class="p">
<span class="pN">3419</span>»  Yassa yattha purisindriyaṁ uppajjati tassa tattha saddhindriyaṁ…pe…  paññindriyaṁ…pe…  manindriyaṁ uppajjissatīti? </div>
</div>
<div class="q" id="p_35Y10_3420"> <div class="p">
<span class="pN">3420</span>Pacchimabhavikānaṁ purisānaṁ upapajjantānaṁ tesaṁ tattha purisindriyaṁ uppajjati, no ca tesaṁ tattha manindriyaṁ uppajjissati. Itaresaṁ purisānaṁ upapajjantānaṁ tesaṁ tattha purisindriyañca uppajjati manindriyañca uppajjissati. </div>
</div>
<div class="q" id="p_35Y10_3421"> <div class="p">
<span class="pN">3421</span>«  Yassa vā pana yattha manindriyaṁ uppajjissati tassa tattha purisindriyaṁ uppajjatīti? </div>
</div>
<div class="q" id="p_35Y10_3422"> <div class="p">
<span class="pN">3422</span>Kāmāvacarā cavantānaṁ na purisānaṁ kāmāvacaraṁ upapajjantānaṁ rūpāvacarānaṁ arūpāvacarānaṁ tesaṁ tattha manindriyaṁ uppajjissati, no ca tesaṁ tattha purisindriyaṁ uppajjati. Purisānaṁ upapajjantānaṁ tesaṁ tattha manindriyañca uppajjissati purisindriyañca uppajjati. (Purisindriyamūlakaṁ.) </div>
</div>
<div class="q" id="p_35Y10_3423"> <div class="divNumber">380.</div> <div class="p">
<span class="pN">3423</span>»  Yassa yattha jīvitindriyaṁ uppajjati tassa tattha somanassindriyaṁ uppajjissatīti? </div>
</div>
<div class="q" id="p_35Y10_3424"> <div class="p">
<span class="pN">3424</span>Pacchimacittassa uppādakkhaṇe yassa cittassa anantarā upekkhāsampayuttapacchimacittaṁ uppajjissati tassa cittassa uppādakkhaṇe asaññasattaṁ upapajjantānaṁ tesaṁ tattha jīvitindriyaṁ uppajjati, no ca tesaṁ tattha somanassindriyaṁ uppajjissati. Itaresaṁ catuvokāraṁ pañcavokāraṁ upapajjantānaṁ pavatte cittassa uppādakkhaṇe tesaṁ tattha jīvitindriyañca uppajjati somanassindriyañca uppajjissati. </div>
</div>
<div class="q" id="p_35Y10_3425"> <div class="p">
<span class="pN">3425</span>«  Yassa vā pana yattha somanassindriyaṁ uppajjissati tassa tattha jīvitindriyaṁ uppajjatīti? </div>
</div>
<div class="q" id="p_35Y10_3426"> <div class="p">
<span class="pN">3426</span>Catuvokārā pañcavokārā cavantānaṁ pavatte cittassa bhaṅgakkhaṇe tesaṁ tattha somanassindriyaṁ uppajjissati, no ca tesaṁ tattha jīvitindriyaṁ uppajjati. Catuvokāraṁ pañcavokāraṁ upapajjantānaṁ pavatte cittassa uppādakkhaṇe tesaṁ tattha somanassindriyañca uppajjissati jīvitindriyañca uppajjati. </div>
</div>
<div class="q" id="p_35Y10_3427"> <div class="p">
<span class="pN">3427</span>»  Yassa yattha jīvitindriyaṁ uppajjati tassa tattha upekkhindriyaṁ uppajjissatīti? </div>
</div>
<div class="q" id="p_35Y10_3428"> <div class="p">
<span class="pN">3428</span>Pacchimacittassa uppādakkhaṇe yassa cittassa anantarā somanassasampayuttapacchimacittaṁ uppajjissati tassa cittassa uppādakkhaṇe asaññasattaṁ upapajjantānaṁ tesaṁ tattha jīvitindriyaṁ uppajjati, no ca tesaṁ tattha upekkhindriyaṁ uppajjissati. Itaresaṁ catuvokāraṁ pañcavokāraṁ upapajjantānaṁ pavatte cittassa uppādakkhaṇe tesaṁ tattha jīvitindriyañca uppajjati upekkhindriyañca uppajjissati. </div>
</div>
<div class="q" id="p_35Y10_3429"> <div class="p">
<span class="pN">3429</span>«  Yassa vā pana yattha upekkhindriyaṁ uppajjissati tassa tattha jīvitindriyaṁ uppajjatīti? </div>
</div>
<div class="q" id="p_35Y10_3430"> <div class="p">
<span class="pN">3430</span>Catuvokārā pañcavokārā cavantānaṁ pavatte cittassa bhaṅgakkhaṇe tesaṁ tattha upekkhindriyaṁ uppajjissati, no ca tesaṁ tattha jīvitindriyaṁ uppajjati. Catuvokāraṁ pañcavokāraṁ upapajjantānaṁ pavatte cittassa uppādakkhaṇe tesaṁ tattha upekkhindriyañca uppajjissati jīvitindriyañca uppajjati. </div>
</div>
<div class="q" id="p_35Y10_3431"> <div class="p">
<span class="pN">3431</span>»  Yassa yattha jīvitindriyaṁ uppajjati tassa tattha saddhindriyaṁ…pe…  paññindriyaṁ…pe…  manindriyaṁ uppajjissatīti? </div>
</div>
<div class="q" id="p_35Y10_3432"> <div class="p">
<span class="pN">3432</span>Pacchimacittassa uppādakkhaṇe asaññasattaṁ upapajjantānaṁ tesaṁ tattha jīvitindriyaṁ uppajjati, no ca tesaṁ tattha manindriyaṁ uppajjissati. Itaresaṁ catuvokāraṁ pañcavokāraṁ upapajjantānaṁ pavatte cittassa uppādakkhaṇe tesaṁ tattha jīvitindriyañca uppajjati manindriyañca uppajjissati. </div>
</div>
<div class="q" id="p_35Y10_3433"> <div class="p">
<span class="pN">3433</span>«  Yassa vā pana yattha manindriyaṁ uppajjissati tassa tattha jīvitindriyaṁ uppajjatīti? </div>
</div>
<div class="q" id="p_35Y10_3434"> <div class="p">
<span class="pN">3434</span>Catuvokārā pañcavokārā cavantānaṁ pavatte cittassa bhaṅgakkhaṇe tesaṁ tattha manindriyaṁ uppajjissati, no ca tesaṁ tattha jīvitindriyaṁ uppajjati. Catuvokāraṁ pañcavokāraṁ upapajjantānaṁ pavatte cittassa uppādakkhaṇe tesaṁ tattha manindriyañca uppajjissati jīvitindriyañca uppajjati. (Jīvitindriyamūlakaṁ.) </div>
</div>
<div class="q" id="p_35Y10_3435"> <div class="divNumber">381.</div> <div class="p">
<span class="pN">3435</span>»  Yassa yattha somanassindriyaṁ uppajjati tassa tattha upekkhindriyaṁ uppajjissatīti? </div>
</div>
<div class="q" id="p_35Y10_3436"> <div class="p">
<span class="pN">3436</span>Somanassasampayuttapacchimacittassa uppādakkhaṇe yassa cittassa anantarā somanassasampayuttapacchimacittaṁ uppajjissati tassa cittassa uppādakkhaṇe tesaṁ tattha somanassindriyaṁ uppajjati, no ca tesaṁ tattha upekkhindriyaṁ uppajjissati. Itaresaṁ somanassena upapajjantānaṁ pavatte somanassasampayuttacittassa uppādakkhaṇe tesaṁ tattha somanassindriyañca uppajjati upekkhindriyañca uppajjissati. </div>
</div>
<div class="q" id="p_35Y10_3437"> <div class="p">
<span class="pN">3437</span>«  Yassa vā pana yattha upekkhindriyaṁ uppajjissati tassa tattha somanassindriyaṁ uppajjatīti? </div>
</div>
<div class="q" id="p_35Y10_3438"> <div class="p">
<span class="pN">3438</span>Sabbesaṁ cittassa bhaṅgakkhaṇe somanassavippayuttacittassa uppādakkhaṇe tesaṁ tattha upekkhindriyaṁ uppajjissati, no ca tesaṁ tattha somanassindriyaṁ uppajjati. Somanassena upapajjantānaṁ pavatte somanassasampayuttacittassa uppādakkhaṇe tesaṁ tattha upekkhindriyañca uppajjissati somanassindriyañca uppajjati. </div>
</div>
<div class="q" id="p_35Y10_3439"> <div class="p">
<span class="pN">3439</span>»  Yassa yattha somanassindriyaṁ uppajjati tassa tattha saddhindriyaṁ…pe…  paññindriyaṁ…pe…  manindriyaṁ uppajjissatīti? </div>
</div>
<div class="q" id="p_35Y10_3440"> <div class="p">
<span class="pN">3440</span>Somanassasampayuttapacchimacittassa uppādakkhaṇe tesaṁ tattha somanassindriyaṁ uppajjati, no ca tesaṁ tattha manindriyaṁ uppajjissati. Itaresaṁ somanassena upapajjantānaṁ pavatte somanassasampayuttacittassa uppādakkhaṇe tesaṁ tattha somanassindriyañca uppajjati manindriyañca uppajjissati. </div>
</div>
<div class="q" id="p_35Y10_3441"> <div class="p">
<span class="pN">3441</span>«  Yassa vā pana yattha manindriyaṁ uppajjissati tassa tattha somanassindriyaṁ uppajjatīti? </div>
</div>
<div class="q" id="p_35Y10_3442"> <div class="p">
<span class="pN">3442</span>Sabbesaṁ cittassa bhaṅgakkhaṇe somanassavippayuttacittassa uppādakkhaṇe tesaṁ tattha manindriyaṁ uppajjissati, no ca tesaṁ tattha somanassindriyaṁ uppajjati. Somanassena upapajjantānaṁ pavatte somanassasampayuttacittassa uppādakkhaṇe tesaṁ tattha manindriyañca uppajjissati somanassindriyañca uppajjati. (Somanassindriyamūlakaṁ.) </div>
</div>
<div class="q" id="p_35Y10_3443"> <div class="divNumber">382.</div> <div class="p">
<span class="pN">3443</span>»  Yassa yattha upekkhindriyaṁ uppajjati tassa tattha saddhindriyaṁ…pe…  paññindriyaṁ…pe…  manindriyaṁ uppajjissatīti? </div>
</div>
<div class="q" id="p_35Y10_3444"> <div class="p">
<span class="pN">3444</span>Upekkhāsampayuttapacchimacittassa uppādakkhaṇe tesaṁ tattha upekkhindriyaṁ uppajjati, no ca tesaṁ tattha manindriyaṁ uppajjissati. Itaresaṁ upekkhāya upapajjantānaṁ pavatte upekkhāsampayuttacittassa uppādakkhaṇe tesaṁ tattha upekkhindriyañca uppajjati manindriyañca uppajjissati. </div>
</div>
<div class="q" id="p_35Y10_3445"> <div class="p">
<span class="pN">3445</span>«  Yassa vā pana yattha manindriyaṁ uppajjissati tassa tattha upekkhindriyaṁ uppajjatīti? </div>
</div>
<div class="q" id="p_35Y10_3446"> <div class="p">
<span class="pN">3446</span>Sabbesaṁ cittassa bhaṅgakkhaṇe upekkhāvippayuttacittassa uppādakkhaṇe tesaṁ tattha manindriyaṁ uppajjissati, no ca tesaṁ tattha upekkhindriyaṁ uppajjati. Upekkhāya upapajjantānaṁ pavatte upekkhāsampayuttacittassa uppādakkhaṇe tesaṁ tattha manindriyañca uppajjissati upekkhindriyañca uppajjati. (Upekkhindriyamūlakaṁ.) </div>
</div>
<div class="q" id="p_35Y10_3447"> <div class="divNumber">383.</div> <div class="p">
<span class="pN">3447</span>»  Yassa yattha saddhindriyaṁ uppajjati tassa tattha paññindriyaṁ…pe…  manindriyaṁ uppajjissatīti? </div>
</div>
<div class="q" id="p_35Y10_3448"> <div class="p">
<span class="pN">3448</span>Pacchimacittassa uppādakkhaṇe tesaṁ tattha saddhindriyaṁ uppajjati, no ca tesaṁ tattha manindriyaṁ uppajjissati. Itaresaṁ sahetukānaṁ upapajjantānaṁ pavatte saddhāsampayuttacittassa uppādakkhaṇe tesaṁ tattha saddhindriyañca uppajjati manindriyañca uppajjissati. </div>
</div>
<div class="q" id="p_35Y10_3449"> <div class="p">
<span class="pN">3449</span>«  Yassa vā pana yattha manindriyaṁ uppajjissati tassa tattha saddhindriyaṁ uppajjatīti? </div>
</div>
<div class="q" id="p_35Y10_3450"> <div class="p">
<span class="pN">3450</span>Sabbesaṁ cittassa bhaṅgakkhaṇe saddhāvippayuttacittassa uppādakkhaṇe tesaṁ tattha manindriyaṁ uppajjissati, no ca tesaṁ tattha saddhindriyaṁ uppajjati. Sahetukānaṁ upapajjantānaṁ pavatte saddhāsampayuttacittassa uppādakkhaṇe tesaṁ tattha manindriyañca uppajjissati saddhindriyañca uppajjati. (Saddhindriyamūlakaṁ.) </div>
</div>
<div class="q" id="p_35Y10_3451"> <div class="divNumber">384.</div> <div class="p">
<span class="pN">3451</span>»  Yassa yattha paññindriyaṁ uppajjati tassa tattha manindriyaṁ uppajjissatīti? </div>
</div>
<div class="q" id="p_35Y10_3452"> <div class="p">
<span class="pN">3452</span>Pacchimacittassa uppādakkhaṇe tesaṁ tattha paññindriyaṁ uppajjati, no ca tesaṁ tattha manindriyaṁ uppajjissati. Itaresaṁ ñāṇasampayuttānaṁ upapajjantānaṁ pavatte ñāṇasampayuttacittassa uppādakkhaṇe tesaṁ tattha paññindriyañca uppajjati manindriyañca uppajjissati. </div>
</div>
<div class="q" id="p_35Y10_3453"> <div class="p">
<span class="pN">3453</span>«  Yassa vā pana yattha manindriyaṁ uppajjissati tassa tattha paññindriyaṁ uppajjatīti? </div>
</div>
<div class="q" id="p_35Y10_3454"> <div class="p">
<span class="pN">3454</span>Sabbesaṁ cittassa bhaṅgakkhaṇe ñāṇavippayuttacittassa uppādakkhaṇe tesaṁ tattha manindriyaṁ uppajjissati, no ca tesaṁ tattha paññindriyaṁ uppajjati. Ñāṇasampayuttānaṁ upapajjantānaṁ pavatte ñāṇasampayuttacittassa uppādakkhaṇe tesaṁ tattha manindriyañca uppajjissati paññindriyañca uppajjati. (Paññindriyamūlakaṁ.) </div>
</div>
</html>

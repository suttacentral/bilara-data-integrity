<html>
<div class="i">4.1.2 Bhaguttheragāthā</div>
<div class="h">Catukkanipāta</div>
<div class="h">Paṭhamavagga</div>
<div class="h">Bhaguttheragāthā</div>
<div class="q" id="p_19Th1_508"> <div class="divNumber">271.</div> <div class="p"> <table class="singleColumn"> <tr> <td> <div class="pN">508</div> <div class="G">“Ahaṁ middhena pakato,</div> </td> </tr> <tr> <td> <div class="G">vihārā upanikkhamiṁ;</div> </td> </tr> <tr> <td> <div class="G">Caṅkamaṁ abhiruhanto,</div> </td> </tr> <tr> <td> <div class="G">tattheva papatiṁ chamā.</div> </td> </tr> </table> </div>
</div>
<div class="q" id="p_19Th1_509"> <div class="divNumber">272.</div> <div class="p"> <table class="singleColumn"> <tr> <td> <div class="pN">509</div> <div class="G">Gattāni parimajjitvā,</div> </td> </tr> <tr> <td> <div class="G">punapāruyha caṅkamaṁ;</div> </td> </tr> <tr> <td> <div class="G">Caṅkame caṅkamiṁ sohaṁ,</div> </td> </tr> <tr> <td> <div class="G">ajjhattaṁ susamāhito.</div> </td> </tr> </table> </div>
</div>
<div class="q" id="p_19Th1_510"> <div class="divNumber">273.</div> <div class="p"> <table class="singleColumn"> <tr> <td> <div class="pN">510</div> <div class="G">Tato me manasīkāro,</div> </td> </tr> <tr> <td> <div class="G">yoniso udapajjatha;</div> </td> </tr> <tr> <td> <div class="G">Ādīnavo pāturahu,</div> </td> </tr> <tr> <td> <div class="G">nibbidā samatiṭṭhatha.</div> </td> </tr> </table> </div>
</div>
<div class="q" id="p_19Th1_511"> <div class="divNumber">274.</div> <div class="p"> <table class="singleColumn"> <tr> <td> <div class="pN">511</div> <div class="G">Tato cittaṁ vimucci me,</div> </td> </tr> <tr> <td> <div class="G">passa dhammasudhammataṁ;</div> </td> </tr> <tr> <td> <div class="G">Tisso vijjā anuppattā,</div> </td> </tr> <tr> <td> <div class="G">kataṁ buddhassa sāsanan”ti.</div> </td> </tr> </table> </div>
</div>
<div class="CENTER" id="p_19Th1_512">
<span class="pN">512</span>… Bhagutthero….</div>
</html>

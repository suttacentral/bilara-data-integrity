<html>
<div class="i"> Hetu</div>
<div class="h">Upādānagocchaka</div>
<div class="h">Upādānaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Hetu</div>
<div class="q" id="p_38P2_3570"> <div class="divNumber">17.</div> <div class="p">
<span class="pN">3570</span>Upādāno dhammo upādānassa dhammassa hetupaccayena paccayo— upādānā hetū sampayuttakānaṁ upādānānaṁ hetupaccayena paccayo. (Mūlaṁ kātabbaṁ.) Upādānā hetū sampayuttakānaṁ khandhānaṁ cittasamuṭṭhānānañca rūpānaṁ hetupaccayena paccayo. (Mūlaṁ kātabbaṁ.) Upādānā hetū sampayuttakānaṁ khandhānaṁ upādānānañca cittasamuṭṭhānānaṁ rūpānaṁ hetupaccayena paccayo. (3) </div>
</div>
<div class="q" id="p_38P2_3571"> <div class="divNumber">18.</div> <div class="p">
<span class="pN">3571</span>Noupādāno dhammo noupādānassa dhammassa hetupaccayena paccayo— noupādānā hetū sampayuttakānaṁ khandhānaṁ cittasamuṭṭhānānañca rūpānaṁ hetupaccayena paccayo; paṭisandhikkhaṇe…pe…. (1) </div>
</div>
<div class="q" id="p_38P2_3572"> <div class="p">
<span class="pN">3572</span>Noupādāno dhammo upādānassa dhammassa hetupaccayena paccayo— noupādānā hetū sampayuttakānaṁ upādānānaṁ hetupaccayena paccayo. (Mūlaṁ kātabbaṁ.) Noupādānā hetū sampayuttakānaṁ khandhānaṁ upādānānañca cittasamuṭṭhānānaṁ rūpānaṁ hetupaccayena paccayo. (3) </div>
</div>
<div class="q" id="p_38P2_3573"> <div class="divNumber">19.</div> <div class="p">
<span class="pN">3573</span>Upādāno ca noupādāno ca dhammā upādānassa dhammassa hetupaccayena paccayo— upādānā ca noupādānā ca hetū sampayuttakānaṁ upādānānaṁ hetupaccayena paccayo. (Mūlaṁ kātabbaṁ.) Upādānā ca noupādānā ca hetū sampayuttakānaṁ khandhānaṁ cittasamuṭṭhānānañca rūpānaṁ hetupaccayena paccayo. (Mūlaṁ kātabbaṁ.) Upādānā ca noupādānā ca hetū sampayuttakānaṁ khandhānaṁ upādānānañca cittasamuṭṭhānānaṁ rūpānaṁ hetupaccayena paccayo. (3) </div>
</div>
</html>

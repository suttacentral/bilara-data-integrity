<html>
<div class="i"> Purejāta</div>
<div class="h">Ācayagāmittika</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Purejāta</div>
<div class="q" id="p_37P1_1598"> <div class="divNumber">57.</div> <div class="p">
<span class="pN">1598</span>Nevācayagāmināpacayagāmī dhammo nevācayagāmināpacayagāmissa dhammassa purejātapaccayena paccayo—  ārammaṇapurejātaṁ, vatthupurejātaṁ. <span class="bold">Ārammaṇapurejātaṁ</span>—  arahā cakkhuṁ…pe…  vatthuṁ aniccato dukkhato anattato vipassati, dibbena cakkhunā rūpaṁ passati, dibbāya sotadhātuyā saddaṁ suṇāti, rūpāyatanaṁ cakkhuviññāṇassa…pe…  phoṭṭhabbāyatanaṁ kāyaviññāṇassa purejātapaccayena paccayo. <span class="bold">Vatthupurejātaṁ</span>—  cakkhāyatanaṁ cakkhuviññāṇassa…pe…  kāyāyatanaṁ kāyaviññāṇassa…pe…  vatthu nevācayagāmināpacayagāmīnaṁ khandhānaṁ purejātapaccayena paccayo. (1) </div>
</div>
<div class="q" id="p_37P1_1599"> <div class="p">
<span class="pN">1599</span>Nevācayagāmināpacayagāmī dhammo ācayagāmissa dhammassa purejātapaccayena paccayo—  ārammaṇapurejātaṁ, vatthupurejātaṁ. <span class="bold">Ārammaṇapurejātaṁ</span>—  sekkhā vā puthujjanā vā cakkhuṁ…pe…  vatthuṁ aniccato dukkhato anattato vipassanti, assādenti abhinandanti; taṁ ārabbha rāgo uppajjati…pe…  domanassaṁ uppajjati, dibbena cakkhunā rūpaṁ passati, dibbāya sotadhātuyā saddaṁ suṇāti. <span class="bold">Vatthupurejātaṁ</span>—  vatthu ācayagāmīnaṁ khandhānaṁ purejātapaccayena paccayo. (2) </div>
</div>
<div class="q" id="p_37P1_1600"> <div class="p">
<span class="pN">1600</span>Nevācayagāmināpacayagāmī dhammo apacayagāmissa dhammassa purejātapaccayena paccayo. <span class="bold">Vatthupurejātaṁ</span>—  vatthu apacayagāmīnaṁ khandhānaṁ purejātapaccayena paccayo. (3) </div>
</div>
</html>

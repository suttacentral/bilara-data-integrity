<html>
<div class="i">3.3.9 Parikuppasutta</div>
<div class="h">Tatiyapaṇṇāsaka</div>
<div class="h">Gilānavagga</div>
<div class="h">Parikuppasutta</div>
<div class="q" id="p_16A5_725"> <div class="divNumber">129.</div> <div class="p">
<span class="pN">725</span>“Pañcime, bhikkhave, āpāyikā nerayikā parikuppā atekicchā. Katame pañca? Mātā jīvitā voropitā hoti, pitā jīvitā voropito hoti, arahaṁ jīvitā voropito hoti, tathāgatassa duṭṭhena cittena lohitaṁ uppāditaṁ hoti, saṁgho bhinno hoti. Ime kho, bhikkhave, pañca āpāyikā nerayikā parikuppā atekicchā”ti. </div>
</div>
<div class="CENTER" id="p_16A5_726">
<span class="pN">726</span>Navamaṁ.</div>
</html>

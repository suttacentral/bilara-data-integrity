<html>
<div class="i"> Adhipati</div>
<div class="h">Vitakkattika</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Adhipati</div>
<div class="q" id="p_37P1_303"> <div class="divNumber">74.</div> <div class="p">
<span class="pN">303</span>Savitakkasavicāro dhammo savitakkasavicārassa dhammassa adhipatipaccayena paccayo— ārammaṇādhipati, sahajātādhipati. <span class="bold">Ārammaṇādhipati</span>— dānaṁ datvā sīlaṁ samādiyitvā uposathakammaṁ katvā taṁ garuṁ katvā paccavekkhati; pubbe suciṇṇāni garuṁ katvā paccavekkhati. Savitakkasavicārā jhānā vuṭṭhahitvā, maggā vuṭṭhahitvā, phalā vuṭṭhahitvā phalaṁ garuṁ katvā paccavekkhati. Savitakkasavicāre khandhe garuṁ katvā assādeti abhinandati; taṁ garuṁ katvā rāgo uppajjati, diṭṭhi uppajjati. <span class="bold">Sahajātādhipati</span>— savitakkasavicārā adhipati sampayuttakānaṁ khandhānaṁ adhipatipaccayena paccayo. (1) </div>
</div>
<div class="q" id="p_37P1_304"> <div class="p">
<span class="pN">304</span>Savitakkasavicāro dhammo avitakkavicāramattassa dhammassa adhipatipaccayena paccayo— ārammaṇādhipati, sahajātādhipati. <span class="bold">Ārammaṇādhipati</span>— dānaṁ datvā sīlaṁ samādiyitvā uposathakammaṁ katvā taṁ garuṁ katvā paccavekkhati; taṁ garuṁ katvā vitakko uppajjati. Pubbe suciṇṇāni garuṁ katvā paccavekkhati. Savitakkasavicārā jhānā vuṭṭhahitvā, maggā vuṭṭhahitvā, phalā vuṭṭhahitvā phalaṁ garuṁ katvā paccavekkhanti; taṁ garuṁ katvā vitakko uppajjati. Savitakkasavicāre khandhe garuṁ katvā assādeti abhinandati; taṁ garuṁ katvā vitakko uppajjati. <span class="bold">Sahajātādhipati</span>— savitakkasavicārā adhipati vitakkassa adhipatipaccayena paccayo. (2) </div>
</div>
<div class="q" id="p_37P1_305"> <div class="p">
<span class="pN">305</span>Savitakkasavicāro dhammo avitakkaavicārassa dhammassa adhipatipaccayena paccayo. <span class="bold">Sahajātādhipati</span>— savitakkasavicārā adhipati cittasamuṭṭhānānaṁ rūpānaṁ adhipatipaccayena paccayo. (3) </div>
</div>
<div class="q" id="p_37P1_306"> <div class="p">
<span class="pN">306</span>Savitakkasavicāro dhammo savitakkasavicārassa ca avitakkaavicārassa ca dhammassa adhipatipaccayena paccayo. <span class="bold">Sahajātādhipati</span>— savitakkasavicārā adhipati sampayuttakānaṁ khandhānaṁ cittasamuṭṭhānānañca rūpānaṁ adhipatipaccayena paccayo. (4) </div>
</div>
<div class="q" id="p_37P1_307"> <div class="p">
<span class="pN">307</span>Savitakkasavicāro dhammo avitakkavicāramattassa ca avitakkaavicārassa ca dhammassa adhipatipaccayena paccayo. <span class="bold">Sahajātādhipati</span>— savitakkasavicārā adhipati vitakkassa ca cittasamuṭṭhānānañca rūpānaṁ adhipatipaccayena paccayo. (5) </div>
</div>
<div class="q" id="p_37P1_308"> <div class="p">
<span class="pN">308</span>Savitakkasavicāro dhammo savitakkasavicārassa ca avitakkavicāramattassa ca dhammassa adhipatipaccayena paccayo— ārammaṇādhipati sahajātādhipati. <span class="bold">Ārammaṇādhipati</span>— dānaṁ datvā sīlaṁ samādiyitvā, uposathakammaṁ katvā taṁ garuṁ katvā paccavekkhati; taṁ garuṁ katvā savitakkasavicārā khandhā ca vitakko ca uppajjanti. Pubbe suciṇṇāni garuṁ katvā paccavekkhati, savitakkasavicārā jhānā vuṭṭhahitvā, maggā vuṭṭhahitvā, phalā vuṭṭhahitvā phalaṁ garuṁ katvā paccavekkhati; taṁ garuṁ katvā savitakkasavicārā khandhā ca vitakko ca uppajjanti. Savitakkasavicāre khandhe garuṁ katvā assādeti abhinandati; taṁ garuṁ katvā savitakkasavicārā khandhā ca vitakko ca uppajjanti. <span class="bold">Sahajātādhipati</span>— savitakkasavicārā adhipati sampayuttakānaṁ khandhānaṁ vitakkassa ca adhipatipaccayena paccayo. (6) </div>
</div>
<div class="q" id="p_37P1_309"> <div class="p">
<span class="pN">309</span>Savitakkasavicāro dhammo savitakkasavicārassa ca avitakkavicāramattassa ca avitakkaavicārassa ca dhammassa adhipatipaccayena paccayo. <span class="bold">Sahajātādhipati</span>— savitakkasavicārā adhipati sampayuttakānaṁ khandhānaṁ vitakkassa ca cittasamuṭṭhānānañca rūpānaṁ adhipatipaccayena paccayo. (7) </div>
</div>
<div class="q" id="p_37P1_310"> <div class="divNumber">75.</div> <div class="p">
<span class="pN">310</span>Avitakkavicāramatto dhammo avitakkavicāramattassa dhammassa adhipatipaccayena paccayo— ārammaṇādhipati, sahajātādhipati. <span class="bold">Ārammaṇādhipati</span>— avitakkavicāramattā jhānā vuṭṭhahitvā, maggā vuṭṭhahitvā, phalā vuṭṭhahitvā phalaṁ garuṁ katvā paccavekkhati; taṁ garuṁ katvā vitakko uppajjati. Avitakkavicāramatte khandhe ca vitakkañca garuṁ katvā assādeti abhinandati; taṁ garuṁ katvā vitakko uppajjati. <span class="bold">Sahajātādhipati</span>— avitakkavicāramattā adhipati sampayuttakānaṁ khandhānaṁ adhipatipaccayena paccayo. (1) </div>
</div>
<div class="q" id="p_37P1_311"> <div class="p">
<span class="pN">311</span>Avitakkavicāramatto dhammo savitakkasavicārassa dhammassa adhipatipaccayena paccayo. <span class="bold">Ārammaṇādhipati</span>— avitakkavicāramattā jhānā vuṭṭhahitvā, maggā vuṭṭhahitvā, phalā vuṭṭhahitvā phalaṁ garuṁ katvā paccavekkhati; taṁ garuṁ katvā savitakkasavicārā khandhā uppajjanti. Avitakkavicāramatte khandhe ca vitakkañca garuṁ katvā assādeti abhinandati; taṁ garuṁ katvā rāgo uppajjati, diṭṭhi uppajjati. (2) </div>
</div>
<div class="q" id="p_37P1_312"> <div class="p">
<span class="pN">312</span>Avitakkavicāramatto dhammo avitakkaavicārassa dhammassa adhipatipaccayena paccayo. <span class="bold">Sahajātādhipati</span>— avitakkavicāramattā adhipati vicārassa cittasamuṭṭhānānañca rūpānaṁ adhipatipaccayena paccayo. (3) </div>
</div>
<div class="q" id="p_37P1_313"> <div class="p">
<span class="pN">313</span>Avitakkavicāramatto dhammo avitakkavicāramattassa ca avitakkaavicārassa ca dhammassa adhipatipaccayena paccayo. <span class="bold">Sahajātādhipati</span>— avitakkavicāramattā adhipati sampayuttakānaṁ khandhānaṁ vicārassa ca cittasamuṭṭhānānañca rūpānaṁ adhipatipaccayena paccayo. (4) </div>
</div>
<div class="q" id="p_37P1_314"> <div class="p">
<span class="pN">314</span>Avitakkavicāramatto dhammo savitakkasavicārassa ca avitakkavicāramattassa ca dhammassa adhipatipaccayena paccayo. <span class="bold">Ārammaṇādhipati</span>— avitakkavicāramattā jhānā vuṭṭhahitvā, maggā vuṭṭhahitvā, phalā vuṭṭhahitvā phalaṁ garuṁ katvā paccavekkhati; taṁ garuṁ katvā savitakkasavicārā khandhā ca vitakko ca uppajjanti. Avitakkavicāramatte khandhe ca vitakkañca garuṁ katvā assādeti abhinandati; taṁ garuṁ katvā savitakkasavicārā khandhā ca vitakko ca uppajjanti. (5) </div>
</div>
<div class="q" id="p_37P1_315"> <div class="divNumber">76.</div> <div class="p">
<span class="pN">315</span>Avitakkaavicāro dhammo avitakkaavicārassa dhammassa adhipatipaccayena paccayo— ārammaṇādhipati, sahajātādhipati. <span class="bold">Ārammaṇādhipati</span>— nibbānaṁ avitakkaavicārassa maggassa phalassa vicārassa ca adhipatipaccayena paccayo. <span class="bold">Sahajātādhipati</span>— avitakkaavicārā adhipati sampayuttakānaṁ khandhānaṁ cittasamuṭṭhānānañca rūpānaṁ adhipatipaccayena paccayo. (1) </div>
</div>
<div class="q" id="p_37P1_316"> <div class="p">
<span class="pN">316</span>Avitakkaavicāro dhammo savitakkasavicārassa dhammassa adhipatipaccayena paccayo. <span class="bold">Ārammaṇādhipati</span>— ariyā avitakkaavicārā jhānā vuṭṭhahitvā, maggā vuṭṭhahitvā, phalā vuṭṭhahitvā phalaṁ garuṁ katvā paccavekkhanti; taṁ garuṁ katvā savitakkasavicārā khandhā uppajjanti, ariyā nibbānaṁ garuṁ katvā paccavekkhanti; nibbānaṁ gotrabhussa vodānassa savitakkasavicārassa maggassa phalassa adhipatipaccayena paccayo. Cakkhuṁ garuṁ katvā assādeti abhinandati; taṁ garuṁ katvā rāgo uppajjati, diṭṭhi uppajjati. Sotaṁ… ghānaṁ… jivhaṁ… kāyaṁ… rūpe… sadde… gandhe… rase… phoṭṭhabbe… vatthuṁ… avitakkaavicāre khandhe ca vicārañca garuṁ katvā assādeti abhinandati; taṁ garuṁ katvā rāgo uppajjati, diṭṭhi uppajjati. (2) </div>
</div>
<div class="q" id="p_37P1_317"> <div class="p">
<span class="pN">317</span>Avitakkaavicāro dhammo avitakkavicāramattassa dhammassa adhipatipaccayena paccayo. <span class="bold">Ārammaṇādhipati</span>— ariyā avitakkaavicārā jhānā vuṭṭhahitvā, maggā vuṭṭhahitvā, phalā vuṭṭhahitvā phalaṁ garuṁ katvā paccavekkhanti; taṁ garuṁ katvā vitakko uppajjati, ariyā nibbānaṁ garuṁ katvā paccavekkhanti; nibbānaṁ avitakkavicāramattassa maggassa phalassa vitakkassa ca adhipatipaccayena paccayo. Cakkhuṁ…pe… vatthuṁ… avitakkaavicāre khandhe ca vicārañca garuṁ katvā assādeti abhinandati; taṁ garuṁ katvā vitakko uppajjati. (3) </div>
</div>
<div class="q" id="p_37P1_318"> <div class="p">
<span class="pN">318</span>Avitakkaavicāro dhammo avitakkavicāramattassa ca avitakkaavicārassa ca dhammassa adhipatipaccayena paccayo. <span class="bold">Ārammaṇādhipati</span>— nibbānaṁ avitakkavicāramattassa maggassa phalassa vicārassa ca adhipatipaccayena paccayo. (4) </div>
</div>
<div class="q" id="p_37P1_319"> <div class="p">
<span class="pN">319</span>Avitakkaavicāro dhammo savitakkasavicārassa ca avitakkavicāramattassa ca dhammassa adhipatipaccayena paccayo. <span class="bold">Ārammaṇādhipati</span>— ariyā avitakkaavicārā jhānā vuṭṭhahitvā, maggā vuṭṭhahitvā, phalā vuṭṭhahitvā phalaṁ garuṁ katvā paccavekkhanti; taṁ garuṁ katvā savitakkasavicārā khandhā ca vitakko ca uppajjanti, ariyā nibbānaṁ garuṁ katvā paccavekkhanti; nibbānaṁ gotrabhussa vitakkassa ca vodānassa vitakkassa ca savitakkasavicārassa maggassa vitakkassa ca savitakkasavicārassa phalassa vitakkassa ca adhipatipaccayena paccayo. Cakkhuṁ garuṁ katvā…pe… vatthuṁ… avitakkaavicāre khandhe ca vicārañca garuṁ katvā assādeti abhinandati; taṁ garuṁ katvā savitakkasavicārā khandhā ca vitakko ca uppajjanti. (5) </div>
</div>
<div class="q" id="p_37P1_320"> <div class="divNumber">77.</div> <div class="p">
<span class="pN">320</span>Avitakkavicāramatto ca avitakkaavicāro ca dhammā savitakkasavicārassa dhammassa adhipatipaccayena paccayo. <span class="bold">Ārammaṇādhipati</span>— avitakkavicāramatte khandhe ca vicārañca garuṁ katvā savitakkasavicārā khandhā uppajjanti. (1) </div>
</div>
<div class="q" id="p_37P1_321"> <div class="p">
<span class="pN">321</span>Avitakkavicāramatto ca avitakkaavicāro ca dhammā avitakkavicāramattassa dhammassa adhipatipaccayena paccayo. <span class="bold">Ārammaṇādhipati</span>— avitakkavicāramatte khandhe ca vicārañca garuṁ katvā vitakko uppajjati. (2) </div>
</div>
<div class="q" id="p_37P1_322"> <div class="p">
<span class="pN">322</span>Avitakkavicāramatto ca avitakkaavicāro ca dhammā savitakkasavicārassa ca avitakkavicāramattassa ca dhammassa adhipatipaccayena paccayo. <span class="bold">Ārammaṇādhipati</span>— avitakkavicāramatte khandhe ca vicārañca garuṁ katvā savitakkasavicārā khandhā ca vitakko ca uppajjanti. (3) </div>
</div>
<div class="q" id="p_37P1_323"> <div class="divNumber">78.</div> <div class="p">
<span class="pN">323</span>Savitakkasavicāro ca avitakkavicāramatto ca dhammā savitakkasavicārassa dhammassa adhipatipaccayena paccayo. <span class="bold">Ārammaṇādhipati</span>— savitakkasavicāre khandhe ca vitakkañca garuṁ katvā savitakkasavicārā khandhā uppajjanti. (1) </div>
</div>
<div class="q" id="p_37P1_324"> <div class="p">
<span class="pN">324</span>Savitakkasavicāro ca avitakkavicāramatto ca dhammā avitakkavicāramattassa dhammassa adhipatipaccayena paccayo. <span class="bold">Ārammaṇādhipati</span>— savitakkasavicāre khandhe ca vitakkañca garuṁ katvā vitakko uppajjati. (2) </div>
</div>
<div class="q" id="p_37P1_325"> <div class="p">
<span class="pN">325</span>Savitakkasavicāro ca avitakkavicāramatto ca dhammā savitakkasavicārassa ca avitakkavicāramattassa ca dhammassa adhipatipaccayena paccayo. <span class="bold">Ārammaṇādhipati</span>— savitakkasavicāre khandhe ca vitakkañca garuṁ katvā savitakkasavicārā khandhā ca vitakko ca uppajjanti. (3) </div>
</div>
</html>

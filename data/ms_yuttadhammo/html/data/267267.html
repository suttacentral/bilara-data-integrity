<html>
<div class="i">14.3 Candanapūjanakattheraapadāna</div>
<div class="h">Sobhitavagga</div>
<div class="h">Candanapūjanakattheraapadāna</div>
<div class="q" id="p_20Ap1_2202"> <div class="divNumber">17.</div> <div class="p"> <table class="singleColumn"> <tr> <td> <div class="pN">2202</div> <div class="G">“Candabhāgānadītīre,</div> </td> </tr> <tr> <td> <div class="G">ahosiṁ kinnaro tadā;</div> </td> </tr> <tr> <td> <div class="G">Pupphabhakkho cahaṁ āsiṁ,</div> </td> </tr> <tr> <td> <div class="G">pupphānivasano tathā.</div> </td> </tr> </table> </div>
</div>
<div class="q" id="p_20Ap1_2203"> <div class="divNumber">18.</div> <div class="p"> <table class="singleColumn"> <tr> <td> <div class="pN">2203</div> <div class="G">Atthadassī tu bhagavā,</div> </td> </tr> <tr> <td> <div class="G">lokajeṭṭho narāsabho;</div> </td> </tr> <tr> <td> <div class="G">Vipinaggena niyyāsi,</div> </td> </tr> <tr> <td> <div class="G">haṁsarājāva ambare.</div> </td> </tr> </table> </div>
</div>
<div class="q" id="p_20Ap1_2204"> <div class="divNumber">19.</div> <div class="p"> <table class="singleColumn"> <tr> <td> <div class="pN">2204</div> <div class="G">Namo te purisājañña,</div> </td> </tr> <tr> <td> <div class="G">cittaṁ te suvisodhitaṁ;</div> </td> </tr> <tr> <td> <div class="G">Pasannamukhavaṇṇosi,</div> </td> </tr> <tr> <td> <div class="G">vippasannamukhindriyo.</div> </td> </tr> </table> </div>
</div>
<div class="q" id="p_20Ap1_2205"> <div class="divNumber">20.</div> <div class="p"> <table class="singleColumn"> <tr> <td> <div class="pN">2205</div> <div class="G">Orohitvāna ākāsā,</div> </td> </tr> <tr> <td> <div class="G">bhūripañño sumedhaso;</div> </td> </tr> <tr> <td> <div class="G">Saṅghāṭiṁ pattharitvāna,</div> </td> </tr> <tr> <td> <div class="G">pallaṅkena upāvisi.</div> </td> </tr> </table> </div>
</div>
<div class="q" id="p_20Ap1_2206"> <div class="divNumber">21.</div> <div class="p"> <table class="singleColumn"> <tr> <td> <div class="pN">2206</div> <div class="G">Vilīnaṁ candanādāya,</div> </td> </tr> <tr> <td> <div class="G">agamāsiṁ jinantikaṁ;</div> </td> </tr> <tr> <td> <div class="G">Pasannacitto sumano,</div> </td> </tr> <tr> <td> <div class="G">buddhassa abhiropayiṁ.</div> </td> </tr> </table> </div>
</div>
<div class="q" id="p_20Ap1_2207"> <div class="divNumber">22.</div> <div class="p"> <table class="singleColumn"> <tr> <td> <div class="pN">2207</div> <div class="G">Abhivādetvāna sambuddhaṁ,</div> </td> </tr> <tr> <td> <div class="G">lokajeṭṭhaṁ narāsabhaṁ;</div> </td> </tr> <tr> <td> <div class="G">Pāmojjaṁ janayitvāna,</div> </td> </tr> <tr> <td> <div class="G">pakkāmiṁ uttarāmukho.</div> </td> </tr> </table> </div>
</div>
<div class="q" id="p_20Ap1_2208"> <div class="divNumber">23.</div> <div class="p"> <table class="singleColumn"> <tr> <td> <div class="pN">2208</div> <div class="G">Aṭṭhārase kappasate,</div> </td> </tr> <tr> <td> <div class="G">candanaṁ yaṁ apūjayiṁ;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">buddhapūjāyidaṁ phalaṁ.</div> </td> </tr> </table> </div>
</div>
<div class="q" id="p_20Ap1_2209"> <div class="divNumber">24.</div> <div class="p"> <table class="singleColumn"> <tr> <td> <div class="pN">2209</div> <div class="G">Catuddase kappasate,</div> </td> </tr> <tr> <td> <div class="G">ito āsiṁsu te tayo;</div> </td> </tr> <tr> <td> <div class="G">Rohaṇī nāma nāmena,</div> </td> </tr> <tr> <td> <div class="G">cakkavattī mahabbalā.</div> </td> </tr> </table> </div>
</div>
<div class="q" id="p_20Ap1_2210"> <div class="divNumber">25.</div> <div class="p"> <table class="singleColumn"> <tr> <td> <div class="pN">2210</div> <div class="G">Paṭisambhidā catasso,</div> </td> </tr> <tr> <td> <div class="G">…pe…</div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_2211"> <div class="p">
<span class="pN">2211</span>Itthaṁ sudaṁ āyasmā candanapūjanako thero imā gāthāyo abhāsitthāti. </div>
</div>
<div class="CENTER" id="p_20Ap1_2212">
<span class="pN">2212</span>Candanapūjanakattherassāpadānaṁ tatiyaṁ.<br> Aṭṭhamabhāṇavāraṁ.</div>
</html>

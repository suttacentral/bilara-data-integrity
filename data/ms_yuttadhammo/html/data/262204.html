<html>
<div class="i"> Aññamañña</div>
<div class="h">Kusalattika</div>
<div class="h">Paccayavāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Aññamañña</div>
<div class="q" id="p_36P1_449"> <div class="divNumber">121.</div> <div class="p">
<span class="pN">449</span>Kusalaṁ dhammaṁ paccayā kusalo dhammo uppajjati aññamaññapaccayā… ekaṁ. </div>
</div>
<div class="q" id="p_36P1_450"> <div class="p">
<span class="pN">450</span>Akusalaṁ dhammaṁ paccayā akusalo dhammo uppajjati aññamaññapaccayā… ekaṁ. </div>
</div>
<div class="q" id="p_36P1_451"> <div class="p">
<span class="pN">451</span>Abyākataṁ dhammaṁ paccayā abyākato dhammo uppajjati aññamaññapaccayā— vipākābyākataṁ kiriyābyākataṁ ekaṁ khandhaṁ paccayā tayo khandhā…pe… dve khandhe paccayā dve khandhā; paṭisandhikkhaṇe vipākābyākataṁ ekaṁ khandhaṁ paccayā tayo khandhā vatthu ca…pe… dve khandhe paccayā dve khandhā vatthu ca, khandhe paccayā vatthu, vatthuṁ paccayā khandhā; ekaṁ mahābhūtaṁ paccayā tayo mahābhūtā…pe… dve mahābhūte paccayā dve mahābhūtā; bāhiraṁ… āhārasamuṭṭhānaṁ… utusamuṭṭhānaṁ… asaññasattānaṁ ekaṁ mahābhūtaṁ paccayā tayo mahābhūtā…pe… dve mahābhūte paccayā dve mahābhūtā, cakkhāyatanaṁ paccayā cakkhuviññāṇaṁ…pe… kāyāyatanaṁ paccayā kāyaviññāṇaṁ, vatthuṁ paccayā vipākābyākatā kiriyābyākatā khandhā. </div>
</div>
<div class="q" id="p_36P1_452"> <div class="p">
<span class="pN">452</span>Abyākataṁ dhammaṁ paccayā kusalo dhammo uppajjati aññamaññapaccayā— vatthuṁ paccayā kusalā khandhā. </div>
</div>
<div class="CENTER" id="p_36P1_453">
<span class="pN">453</span>(Yathā ārammaṇapaccayaṁ, evaṁ vitthāretabbaṁ.)</div>
</html>

<html>
<div class="i"> Atthi</div>
<div class="h">Hetugocchaka</div>
<div class="h">Sahetukaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Atthi</div>
<div class="q" id="p_38P2_323"> <div class="divNumber">116.</div> <div class="p">
<span class="pN">323</span>Sahetuko dhammo sahetukassa dhammassa atthipaccayena paccayo—  sahetuko eko khandho tiṇṇannaṁ khandhānaṁ…pe…  dve khandhā…pe…  paṭisandhikkhaṇe…pe… . (1) </div>
</div>
<div class="q" id="p_38P2_324"> <div class="p">
<span class="pN">324</span>Sahetuko dhammo ahetukassa dhammassa atthipaccayena paccayo—  sahajātaṁ, pacchājātaṁ. <span class="bold">Sahajātā</span>—  sahetukā khandhā cittasamuṭṭhānānaṁ rūpānaṁ atthipaccayena paccayo; vicikicchāsahagatā uddhaccasahagatā khandhā mohassa ca cittasamuṭṭhānānañca rūpānaṁ atthipaccayena paccayo; paṭisandhikkhaṇe…pe… . <span class="bold">Pacchājātā</span>—  sahetukā khandhā purejātassa imassa kāyassa atthipaccayena paccayo. (2) </div>
</div>
<div class="q" id="p_38P2_325"> <div class="p">
<span class="pN">325</span>Sahetuko dhammo sahetukassa ca ahetukassa ca dhammassa atthipaccayena paccayo—  sahetuko eko khandho tiṇṇannaṁ khandhānaṁ cittasamuṭṭhānānañca rūpānaṁ atthipaccayena paccayo; vicikicchāsahagato uddhaccasahagato eko khandho tiṇṇannaṁ khandhānaṁ mohassa ca cittasamuṭṭhānānañca rūpānaṁ atthipaccayena paccayo…pe…  dve khandhā…pe…  paṭisandhikkhaṇe sahetuko…pe… . (3) </div>
</div>
<div class="q" id="p_38P2_326"> <div class="divNumber">117.</div> <div class="p">
<span class="pN">326</span>Ahetuko dhammo ahetukassa dhammassa atthipaccayena paccayo—  sahajātaṁ, purejātaṁ, pacchājātaṁ, āhāraṁ, indriyaṁ. <span class="bold">Sahajāto</span>—  ahetuko eko khandho tiṇṇannaṁ khandhānaṁ cittasamuṭṭhānānañca rūpānaṁ atthipaccayena paccayo…pe…  dve khandhā…pe…  vicikicchāsahagato uddhaccasahagato moho cittasamuṭṭhānānaṁ rūpānaṁ atthipaccayena paccayo; paṭisandhikkhaṇe…pe…  (yāva asaññasattā kātabbaṁ). <span class="bold">Purejātaṁ</span>—  cakkhuṁ…pe…  vatthuṁ aniccato…pe…  domanassaṁ uppajjati, kusalākusale niruddhe ahetuko vipāko tadārammaṇatā uppajjati; rūpāyatanaṁ cakkhuviññāṇassa…pe…  phoṭṭhabbāyatanaṁ kāyaviññāṇassa…pe…  cakkhāyatanaṁ cakkhuviññāṇassa…pe…  kāyāyatanaṁ kāyaviññāṇassa atthipaccayena paccayo; vatthu ahetukānaṁ khandhānaṁ mohassa ca atthipaccayena paccayo. <span class="bold">Pacchājātā</span>—  ahetukā khandhā ca moho ca purejātassa imassa kāyassa atthipaccayena paccayo. <span class="bold">Kabaḷīkāro āhāro</span>—  imassa kāyassa atthipaccayena paccayo. <span class="bold">Rūpajīvitindriyaṁ</span>—  kaṭattārūpānaṁ atthipaccayena paccayo. (1) </div>
</div>
<div class="q" id="p_38P2_327"> <div class="p">
<span class="pN">327</span>Ahetuko dhammo sahetukassa dhammassa atthipaccayena paccayo—  sahajātaṁ, purejātaṁ. <span class="bold">Sahajāto</span>—  vicikicchāsahagato uddhaccasahagato moho sampayuttakānaṁ khandhānaṁ atthipaccayena paccayo; paṭisandhikkhaṇe vatthu sahetukānaṁ khandhānaṁ atthipaccayena paccayo. <span class="bold">Purejātaṁ</span>—  cakkhuṁ…pe…  vatthuṁ aniccato…pe…  domanassaṁ uppajjati; kusalākusale niruddhe sahetuko vipāko tadārammaṇatā uppajjati; dibbena cakkhunā rūpaṁ passati, dibbāya sotadhātuyā saddaṁ suṇāti, vatthu sahetukānaṁ khandhānaṁ atthipaccayena paccayo. (2) </div>
</div>
<div class="q" id="p_38P2_328"> <div class="p">
<span class="pN">328</span>Ahetuko dhammo sahetukassa ca ahetukassa ca dhammassa atthipaccayena paccayo—  sahajātaṁ, purejātaṁ. <span class="bold">Sahajāto</span>—  vicikicchāsahagato uddhaccasahagato moho sampayuttakānaṁ khandhānaṁ cittasamuṭṭhānānañca rūpānaṁ atthipaccayena paccayo. <span class="bold">Purejātaṁ</span>—  cakkhuṁ…pe…  vatthuṁ ārabbha vicikicchāsahagatā uddhaccasahagatā khandhā ca moho ca uppajjanti, vatthu vicikicchāsahagatānaṁ uddhaccasahagatānaṁ khandhānaṁ mohassa ca atthipaccayena paccayo. (3) </div>
</div>
<div class="q" id="p_38P2_329"> <div class="divNumber">118.</div> <div class="p">
<span class="pN">329</span>Sahetuko ca ahetuko ca dhammā sahetukassa dhammassa atthipaccayena paccayo—  sahajātaṁ, purejātaṁ. <span class="bold">Sahajāto</span>—  vicikicchāsahagato uddhaccasahagato eko khandho ca moho ca tiṇṇannaṁ khandhānaṁ atthipaccayena paccayo…pe…  dve khandhā ca…pe…  paṭisandhikkhaṇe sahetuko eko khandho ca vatthu ca tiṇṇannaṁ khandhānaṁ atthipaccayena paccayo…pe…  dve khandhā ca…pe… . <span class="bold">Sahajāto</span>—  sahetuko eko khandho ca vatthu ca tiṇṇannaṁ khandhānaṁ atthipaccayena paccayo…pe…  dve khandhā ca…pe… . (1) </div>
</div>
<div class="q" id="p_38P2_330"> <div class="p">
<span class="pN">330</span>Sahetuko ca ahetuko ca dhammā ahetukassa dhammassa atthipaccayena paccayo—  sahajātaṁ, purejātaṁ, pacchājātaṁ, āhāraṁ, indriyaṁ. <span class="bold">Sahajātā</span>—  sahetukā khandhā ca mahābhūtā ca cittasamuṭṭhānānaṁ rūpānaṁ atthipaccayena paccayo; vicikicchāsahagatā uddhaccasahagatā khandhā ca moho ca cittasamuṭṭhānānaṁ rūpānaṁ atthipaccayena paccayo; paṭisandhikkhaṇe sahetukā khandhā ca mahābhūtā ca kaṭattārūpānaṁ atthipaccayena paccayo. <span class="bold">Sahajātā</span>—  vicikicchāsahagatā uddhaccasahagatā khandhā ca vatthu ca mohassa atthipaccayena paccayo. <span class="bold">Pacchājātā</span>—  vicikicchāsahagatā uddhaccasahagatā khandhā ca moho ca purejātassa imassa kāyassa atthipaccayena paccayo. <span class="bold">Pacchājātā</span>—  sahetukā khandhā ca kabaḷīkāro āhāro ca imassa kāyassa atthipaccayena paccayo. <span class="bold">Pacchājātā</span>—  sahetukā khandhā ca rūpajīvitindriyañca kaṭattārūpānaṁ atthipaccayena paccayo. (2) </div>
</div>
<div class="q" id="p_38P2_331"> <div class="p">
<span class="pN">331</span>Sahetuko ca ahetuko ca dhammā sahetukassa ca ahetukassa ca dhammassa atthipaccayena paccayo—  sahajātaṁ, purejātaṁ. <span class="bold">Sahajāto</span>—  vicikicchāsahagato uddhaccasahagato eko khandho ca moho ca tiṇṇannaṁ khandhānaṁ cittasamuṭṭhānānañca rūpānaṁ atthipaccayena paccayo…pe… . <span class="bold">Sahajāto</span>—  vicikicchāsahagato uddhaccasahagato eko khandho ca vatthu ca tiṇṇannaṁ khandhānaṁ mohassa ca atthipaccayena paccayo…pe…  dve khandhā ca…pe… . (3) </div>
</div>
</html>

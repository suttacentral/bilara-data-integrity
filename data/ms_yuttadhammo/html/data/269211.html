<html>
<div class="i">4.2.8 Kaṇaverajātaka</div>
<div class="h">Catukkanipāta</div>
<div class="h">Pucimandavagga</div>
<div class="h">Kaṇaverajātaka</div>
<div class="q" id="p_22J_970"> <div class="divNumber">69.</div> <div class="p"> <table class="singleColumn"> <tr> <td> <div class="pN">970</div> <div class="G">“Yaṁ taṁ vasantasamaye,</div> </td> </tr> <tr> <td> <div class="G">kaṇaveresu bhāṇusu;</div> </td> </tr> <tr> <td> <div class="G">Sāmaṁ bāhāya pīḷesi,</div> </td> </tr> <tr> <td> <div class="G">sā taṁ ārogyamabravi”.</div> </td> </tr> </table> </div>
</div>
<div class="q" id="p_22J_971"> <div class="divNumber">70.</div> <div class="p"> <table class="singleColumn"> <tr> <td> <div class="pN">971</div> <div class="G">“Ambho na kira saddheyyaṁ,</div> </td> </tr> <tr> <td> <div class="G">yaṁ vāto pabbataṁ vahe;</div> </td> </tr> <tr> <td> <div class="G">Pabbatañce vahe vāto,</div> </td> </tr> <tr> <td> <div class="G">sabbampi pathaviṁ vahe;</div> </td> </tr> <tr> <td> <div class="G">Yattha sāmā kālakatā,</div> </td> </tr> <tr> <td> <div class="G">sā maṁ ārogyamabravi”.</div> </td> </tr> </table> </div>
</div>
<div class="q" id="p_22J_972"> <div class="divNumber">71.</div> <div class="p"> <table class="singleColumn"> <tr> <td> <div class="pN">972</div> <div class="G">“Na ceva sā kālakatā,</div> </td> </tr> <tr> <td> <div class="G">na ca sā aññamicchati;</div> </td> </tr> <tr> <td> <div class="G">Ekabhattikinī sāmā,</div> </td> </tr> <tr> <td> <div class="G">tameva abhikaṅkhati”.</div> </td> </tr> </table> </div>
</div>
<div class="q" id="p_22J_973"> <div class="divNumber">72.</div> <div class="p"> <table class="singleColumn"> <tr> <td> <div class="pN">973</div> <div class="G">“Asanthutaṁ maṁ cirasanthutena,</div> </td> </tr> <tr> <td> <div class="G">Nimīni sāmā adhuvaṁ dhuvena;</div> </td> </tr> <tr> <td> <div class="G">Mayāpi sāmā nimineyya aññaṁ,</div> </td> </tr> <tr> <td> <div class="G">Ito ahaṁ dūrataraṁ gamissan”ti.</div> </td> </tr> </table> </div>
</div>
<div class="CENTER" id="p_22J_974">
<span class="pN">974</span>Kaṇaverajātakaṁ aṭṭhamaṁ.</div>
</html>

<html>
<div class="i">4.1.4 Aṭṭhapaññāpaṭilābhakāraṇa</div>
<div class="h">Meṇḍakapañhārambhakathā</div>
<div class="h">Upāsakaguṇavagga</div>
<div class="h">Aṭṭhapaññāpaṭilābhakāraṇa</div>
<div class="q" id="p_28Mi_540"> <div class="divNumber">117.</div> <div class="p">
<span class="pN">540</span>“Bhante nāgasena, aṭṭhahi kāraṇehi buddhi pariṇamati paripākaṁ gacchati. Katamehi aṭṭhahi? Vayapariṇāmena buddhi pariṇamati paripākaṁ gacchati, yasapariṇāmena buddhi pariṇamati paripākaṁ gacchati, paripucchāya buddhi pariṇamati paripākaṁ gacchati, titthasaṁvāsena buddhi pariṇamati paripākaṁ gacchati, yoniso manasikārena buddhi pariṇamati paripākaṁ gacchati, sākacchāya buddhi pariṇamati paripākaṁ gacchati, snehūpasevanena buddhi pariṇamati paripākaṁ gacchati, patirūpadesavāsena buddhi pariṇamati paripākaṁ gacchati. Bhavatīha— </div>
</div>
<div class="q" id="p_28Mi_541"> <div class="p"> <table class="singleColumn"> <tr> <td> <div class="pN">541</div> <div class="G">‘Vayena yasapucchāhi,</div> </td> </tr> <tr> <td> <div class="G">titthavāsena yoniso;</div> </td> </tr> <tr> <td> <div class="G">Sākacchā snehasaṁsevā,</div> </td> </tr> <tr> <td> <div class="G">patirūpavasena ca.</div> </td> </tr> </table> </div>
</div>
<div class="q" id="p_28Mi_542"> <div class="p"> <table class="singleColumn"> <tr> <td> <div class="pN">542</div> <div class="G">Etāni aṭṭha ṭhānāni,</div> </td> </tr> <tr> <td> <div class="G">buddhivisadakāraṇā;</div> </td> </tr> <tr> <td> <div class="G">Yesaṁ etāni sambhonti,</div> </td> </tr> <tr> <td> <div class="G">tesaṁ buddhi pabhijjatī’”ti.</div> </td> </tr> </table> </div>
</div>
<div class="CENTER" id="p_28Mi_543">
<span class="pN">543</span>Aṭṭha paññāpaṭilābhakāraṇāni.</div>
</html>

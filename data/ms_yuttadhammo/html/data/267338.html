<html>
<div class="i">21.4 Taraṇiyattheraapadāna</div>
<div class="h">Kaṇikārapupphiyavagga</div>
<div class="h">Taraṇiyattheraapadāna</div>
<div class="q" id="p_20Ap1_2770"> <div class="divNumber">15.</div> <div class="p"> <table class="singleColumn"> <tr> <td> <div class="pN">2770</div> <div class="G">“Atthadassī tu bhagavā,</div> </td> </tr> <tr> <td> <div class="G">dvipadindo narāsabho;</div> </td> </tr> <tr> <td> <div class="G">Purakkhato sāvakehi,</div> </td> </tr> <tr> <td> <div class="G">gaṅgātīramupāgami.</div> </td> </tr> </table> </div>
</div>
<div class="q" id="p_20Ap1_2771"> <div class="divNumber">16.</div> <div class="p"> <table class="singleColumn"> <tr> <td> <div class="pN">2771</div> <div class="G">Samatitti kākapeyyā,</div> </td> </tr> <tr> <td> <div class="G">gaṅgā āsi duruttarā;</div> </td> </tr> <tr> <td> <div class="G">Uttārayiṁ bhikkhusaṁghaṁ,</div> </td> </tr> <tr> <td> <div class="G">buddhañca dvipaduttamaṁ.</div> </td> </tr> </table> </div>
</div>
<div class="q" id="p_20Ap1_2772"> <div class="divNumber">17.</div> <div class="p"> <table class="singleColumn"> <tr> <td> <div class="pN">2772</div> <div class="G">Aṭṭhārase kappasate,</div> </td> </tr> <tr> <td> <div class="G">yaṁ kammamakariṁ tadā;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">taraṇāya idaṁ phalaṁ.</div> </td> </tr> </table> </div>
</div>
<div class="q" id="p_20Ap1_2773"> <div class="divNumber">18.</div> <div class="p"> <table class="singleColumn"> <tr> <td> <div class="pN">2773</div> <div class="G">Teraseto kappasate,</div> </td> </tr> <tr> <td> <div class="G">pañca sabbobhavā ahuṁ;</div> </td> </tr> <tr> <td> <div class="G">Sattaratanasampannā,</div> </td> </tr> <tr> <td> <div class="G">cakkavattī mahabbalā.</div> </td> </tr> </table> </div>
</div>
<div class="q" id="p_20Ap1_2774"> <div class="divNumber">19.</div> <div class="p"> <table class="singleColumn"> <tr> <td> <div class="pN">2774</div> <div class="G">Pacchime ca bhave asmiṁ,</div> </td> </tr> <tr> <td> <div class="G">jātohaṁ brāhmaṇe kule;</div> </td> </tr> <tr> <td> <div class="G">Saddhiṁ tīhi sahāyehi,</div> </td> </tr> <tr> <td> <div class="G">pabbajiṁ satthu sāsane.</div> </td> </tr> </table> </div>
</div>
<div class="q" id="p_20Ap1_2775"> <div class="divNumber">20.</div> <div class="p"> <table class="singleColumn"> <tr> <td> <div class="pN">2775</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_2776"> <div class="p">
<span class="pN">2776</span>Itthaṁ sudaṁ āyasmā taraṇiyo thero imā gāthāyo abhāsitthāti. </div>
</div>
<div class="CENTER" id="p_20Ap1_2777">
<span class="pN">2777</span>Taraṇiyattherassāpadānaṁ catutthaṁ.</div>
</html>

<html>
<div class="i"> Atthyādi</div>
<div class="h">Cūḷantaraduka</div>
<div class="h">Lokiyaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Atthyādi</div>
<div class="q" id="p_38P2_927"> <div class="divNumber">167.</div> <div class="p">
<span class="pN">927</span>Lokiyo dhammo lokiyassa dhammassa atthipaccayena paccayo—  sahajātaṁ, purejātaṁ, pacchājātaṁ, āhāraṁ, indriyaṁ. <span class="bold">Sahajāto</span>—  lokiyo eko khandho tiṇṇannaṁ khandhānaṁ cittasamuṭṭhānānañca rūpānaṁ…pe…  (yāva asaññasattā). <span class="bold">Purejātaṁ</span>—  cakkhuṁ…pe…  vatthuṁ…pe…  (purejātasadisaṁ). Vatthu lokiyānaṁ khandhānaṁ atthipaccayena paccayo. <span class="bold">Pacchājātā</span>—  lokiyā khandhā purejātassa imassa kāyassa atthipaccayena paccayo. <span class="bold">Kabaḷīkāro āhāro</span>—  imassa kāyassa atthipaccayena paccayo. <span class="bold">Rūpajīvitindriyaṁ</span>—  kaṭattārūpānaṁ atthipaccayena paccayo. (1) </div>
</div>
<div class="q" id="p_38P2_928"> <div class="p">
<span class="pN">928</span>Lokiyo dhammo lokuttarassa dhammassa atthipaccayena paccayo. <span class="bold">Purejātaṁ</span>—  vatthu lokuttarānaṁ khandhānaṁ atthipaccayena paccayo. (2) </div>
</div>
<div class="q" id="p_38P2_929"> <div class="divNumber">168.</div> <div class="p">
<span class="pN">929</span>Lokuttaro dhammo lokuttarassa dhammassa atthipaccayena paccayo—  lokuttaro eko khandho tiṇṇannaṁ khandhānaṁ atthipaccayena paccayo…pe…  dve khandhā…pe… . (1) </div>
</div>
<div class="q" id="p_38P2_930"> <div class="p">
<span class="pN">930</span>Lokuttaro dhammo lokiyassa dhammassa atthipaccayena paccayo—  sahajātaṁ, pacchājātaṁ. <span class="bold">Sahajātā</span>—  lokuttarā khandhā cittasamuṭṭhānānaṁ rūpānaṁ atthipaccayena paccayo. <span class="bold">Pacchājātā</span>—  lokuttarā khandhā purejātassa imassa kāyassa atthipaccayena paccayo. (2) </div>
</div>
<div class="q" id="p_38P2_931"> <div class="p">
<span class="pN">931</span>Lokuttaro dhammo lokiyassa ca lokuttarassa ca dhammassa atthipaccayena paccayo—  lokuttaro eko khandho tiṇṇannaṁ khandhānaṁ cittasamuṭṭhānānañca rūpānaṁ atthipaccayena paccayo…pe…  dve khandhā…pe… . (3) </div>
</div>
<div class="q" id="p_38P2_932"> <div class="divNumber">169.</div> <div class="p">
<span class="pN">932</span>Lokiyo ca lokuttaro ca dhammā lokiyassa dhammassa atthipaccayena paccayo—  sahajātaṁ, pacchājātaṁ, āhāraṁ, indriyaṁ. <span class="bold">Sahajātā</span>—  lokuttarā khandhā ca mahābhūtā ca cittasamuṭṭhānānaṁ rūpānaṁ atthipaccayena paccayo. <span class="bold">Pacchājātā</span>—  lokuttarā khandhā ca kabaḷīkāro āhāro ca imassa kāyassa atthipaccayena paccayo. <span class="bold">Pacchājātā</span>—  lokuttarā khandhā ca rūpajīvitindriyañca kaṭattārūpānaṁ atthipaccayena paccayo. (1) </div>
</div>
<div class="q" id="p_38P2_933"> <div class="p">
<span class="pN">933</span>Lokiyo ca lokuttaro ca dhammā lokuttarassa dhammassa atthipaccayena paccayo—  sahajātaṁ, purejātaṁ. <span class="bold">Sahajāto</span>—  lokuttaro eko khandho ca vatthu ca tiṇṇannaṁ khandhānaṁ atthipaccayena paccayo…pe…  dve khandhā ca…pe… . (2) </div>
</div>
<div class="q" id="p_38P2_934"> <div class="p">
<span class="pN">934</span>Natthipaccayena paccayo…  vigatapaccayena paccayo…  avigatapaccayena paccayo. (2) </div>
</div>
</html>

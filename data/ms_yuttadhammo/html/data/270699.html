<html>
<div class="i">2.2.2.2 Duka</div>
<div class="h">Niddesa</div>
<div class="h">Rūpakaṇḍa</div>
<div class="h">Mātikā</div>
<div class="h">Duka</div>
<div class="q" id="p_29Dhs_1098"> <div class="p">
<span class="pN">1098</span>Duvidhena rūpasaṅgaho—  </div>
</div>
<div class="q" id="p_29Dhs_1099"> <div class="p">
<span class="pN">1099</span>Atthi rūpaṁ upādā, atthi rūpaṁ no upādā. </div>
</div>
<div class="q" id="p_29Dhs_1100"> <div class="p">
<span class="pN">1100</span>Atthi rūpaṁ upādinnaṁ, atthi rūpaṁ anupādinnaṁ. </div>
</div>
<div class="q" id="p_29Dhs_1101"> <div class="p">
<span class="pN">1101</span>Atthi rūpaṁ upādinnupādāniyaṁ, atthi rūpaṁ anupādinnupādāniyaṁ. </div>
</div>
<div class="q" id="p_29Dhs_1102"> <div class="p">
<span class="pN">1102</span>Atthi rūpaṁ sanidassanaṁ, atthi rūpaṁ anidassanaṁ. </div>
</div>
<div class="q" id="p_29Dhs_1103"> <div class="p">
<span class="pN">1103</span>Atthi rūpaṁ sappaṭighaṁ, atthi rūpaṁ appaṭighaṁ. </div>
</div>
<div class="q" id="p_29Dhs_1104"> <div class="p">
<span class="pN">1104</span>Atthi rūpaṁ indriyaṁ, atthi rūpaṁ na indriyaṁ. </div>
</div>
<div class="q" id="p_29Dhs_1105"> <div class="p">
<span class="pN">1105</span>Atthi rūpaṁ mahābhūtaṁ, atthi rūpaṁ na mahābhūtaṁ. </div>
</div>
<div class="q" id="p_29Dhs_1106"> <div class="p">
<span class="pN">1106</span>Atthi rūpaṁ viññatti, atthi rūpaṁ na viññatti. </div>
</div>
<div class="q" id="p_29Dhs_1107"> <div class="p">
<span class="pN">1107</span>Atthi rūpaṁ cittasamuṭṭhānaṁ, atthi rūpaṁ na cittasamuṭṭhānaṁ. </div>
</div>
<div class="q" id="p_29Dhs_1108"> <div class="p">
<span class="pN">1108</span>Atthi rūpaṁ cittasahabhu, atthi rūpaṁ na cittasahabhu. </div>
</div>
<div class="q" id="p_29Dhs_1109"> <div class="p">
<span class="pN">1109</span>Atthi rūpaṁ cittānuparivatti, atthi rūpaṁ na cittānuparivatti. </div>
</div>
<div class="q" id="p_29Dhs_1110"> <div class="p">
<span class="pN">1110</span>Atthi rūpaṁ ajjhattikaṁ, atthi rūpaṁ bāhiraṁ. </div>
</div>
<div class="q" id="p_29Dhs_1111"> <div class="p">
<span class="pN">1111</span>Atthi rūpaṁ oḷārikaṁ, atthi rūpaṁ sukhumaṁ. </div>
</div>
<div class="q" id="p_29Dhs_1112"> <div class="p">
<span class="pN">1112</span>Atthi rūpaṁ dūre, atthi rūpaṁ santike. [14] </div>
</div>
<div class="CENTER" id="p_29Dhs_1113">
<span class="pN">1113</span>Pakiṇṇakadukaṁ.</div>
<div class="q" id="p_29Dhs_1114"> <div class="p">
<span class="pN">1114</span>Atthi rūpaṁ cakkhusamphassassa vatthu, atthi rūpaṁ cakkhusamphassassa na vatthu. Atthi rūpaṁ cakkhusamphassajāya vedanāya…pe…  saññāya…pe…  cetanāya…pe…  cakkhuviññāṇassa vatthu, atthi rūpaṁ cakkhuviññāṇassa na vatthu. </div>
</div>
<div class="q" id="p_29Dhs_1115"> <div class="p">
<span class="pN">1115</span>Atthi rūpaṁ sotasamphassassa…pe…  ghānasamphassassa…pe…  jivhāsamphassassa…pe…  kāyasamphassassa vatthu, atthi rūpaṁ kāyasamphassassa na vatthu. Atthi rūpaṁ kāyasamphassajāya vedanāya…pe…  saññāya…pe…  cetanāya…pe…  kāyaviññāṇassa vatthu, atthi rūpaṁ kāyaviññāṇassa na vatthu. [25] </div>
</div>
<div class="CENTER" id="p_29Dhs_1116">
<span class="pN">1116</span>Vatthudukaṁ.</div>
<div class="q" id="p_29Dhs_1117"> <div class="p">
<span class="pN">1117</span>Atthi rūpaṁ cakkhusamphassassa ārammaṇaṁ, atthi rūpaṁ cakkhusamphassassa nārammaṇaṁ. Atthi rūpaṁ cakkhusamphassajāya vedanāya…pe…  saññāya…pe…  cetanāya…pe…  cakkhuviññāṇassa ārammaṇaṁ, atthi rūpaṁ cakkhuviññāṇassa nārammaṇaṁ. </div>
</div>
<div class="q" id="p_29Dhs_1118"> <div class="p">
<span class="pN">1118</span>Atthi rūpaṁ sotasamphassassa…pe…  ghānasamphassassa…pe…  jivhāsamphassassa…pe…  kāyasamphassassa ārammaṇaṁ, atthi rūpaṁ kāyasamphassassa nārammaṇaṁ. Atthi rūpaṁ kāyasamphassajāya vedanāya…pe…  saññāya…pe…  cetanāya…pe…  kāyaviññāṇassa ārammaṇaṁ, atthi rūpaṁ kāyaviññāṇassa nārammaṇaṁ. [25] </div>
</div>
<div class="CENTER" id="p_29Dhs_1119">
<span class="pN">1119</span>Ārammaṇadukaṁ.</div>
<div class="q" id="p_29Dhs_1120"> <div class="p">
<span class="pN">1120</span>Atthi rūpaṁ cakkhāyatanaṁ, atthi rūpaṁ na cakkhāyatanaṁ. Atthi rūpaṁ sotāyatanaṁ…pe…  ghānāyatanaṁ…pe…  jivhāyatanaṁ…pe…  kāyāyatanaṁ, atthi rūpaṁ na kāyāyatanaṁ. </div>
</div>
<div class="q" id="p_29Dhs_1121"> <div class="p">
<span class="pN">1121</span>Atthi rūpaṁ rūpāyatanaṁ, atthi rūpaṁ na rūpāyatanaṁ. Atthi rūpaṁ saddāyatanaṁ…pe…  gandhāyatanaṁ…pe…  rasāyatanaṁ…pe…  phoṭṭhabbāyatanaṁ, atthi rūpaṁ na phoṭṭhabbāyatanaṁ. [10] </div>
</div>
<div class="CENTER" id="p_29Dhs_1122">
<span class="pN">1122</span>Āyatanadukaṁ.</div>
<div class="q" id="p_29Dhs_1123"> <div class="p">
<span class="pN">1123</span>Atthi rūpaṁ cakkhudhātu, atthi rūpaṁ na cakkhudhātu. Atthi rūpaṁ sotadhātu…pe…  ghānadhātu…pe…  jivhādhātu…pe…  kāyadhātu, atthi rūpaṁ na kāyadhātu. </div>
</div>
<div class="q" id="p_29Dhs_1124"> <div class="p">
<span class="pN">1124</span>Atthi rūpaṁ rūpadhātu, atthi rūpaṁ na rūpadhātu. Atthi rūpaṁ saddadhātu…pe…  gandhadhātu…pe…  rasadhātu…pe…  phoṭṭhabbadhātu, atthi rūpaṁ na phoṭṭhabbadhātu. [10] </div>
</div>
<div class="CENTER" id="p_29Dhs_1125">
<span class="pN">1125</span>Dhātudukaṁ.</div>
<div class="q" id="p_29Dhs_1126"> <div class="p">
<span class="pN">1126</span>Atthi rūpaṁ cakkhundriyaṁ, atthi rūpaṁ na cakkhundriyaṁ. Atthi rūpaṁ sotindriyaṁ…pe…  ghānindriyaṁ…pe…  jivhindriyaṁ…pe…  kāyindriyaṁ, atthi rūpaṁ na kāyindriyaṁ. </div>
</div>
<div class="q" id="p_29Dhs_1127"> <div class="p">
<span class="pN">1127</span>Atthi rūpaṁ itthindriyaṁ, atthi rūpaṁ na itthindriyaṁ. </div>
</div>
<div class="q" id="p_29Dhs_1128"> <div class="p">
<span class="pN">1128</span>Atthi rūpaṁ purisindriyaṁ, atthi rūpaṁ na purisindriyaṁ. </div>
</div>
<div class="q" id="p_29Dhs_1129"> <div class="p">
<span class="pN">1129</span>Atthi rūpaṁ jīvitindriyaṁ, atthi rūpaṁ na jīvitindriyaṁ. [8] </div>
</div>
<div class="CENTER" id="p_29Dhs_1130">
<span class="pN">1130</span>Indriyadukaṁ.</div>
<div class="q" id="p_29Dhs_1131"> <div class="p">
<span class="pN">1131</span>Atthi rūpaṁ kāyaviññatti, atthi rūpaṁ na kāyaviññatti. </div>
</div>
<div class="q" id="p_29Dhs_1132"> <div class="p">
<span class="pN">1132</span>Atthi rūpaṁ vacīviññatti, atthi rūpaṁ na vacīviññatti. </div>
</div>
<div class="q" id="p_29Dhs_1133"> <div class="p">
<span class="pN">1133</span>Atthi rūpaṁ ākāsadhātu, atthi rūpaṁ na ākāsadhātu. </div>
</div>
<div class="q" id="p_29Dhs_1134"> <div class="p">
<span class="pN">1134</span>Atthi rūpaṁ āpodhātu, atthi rūpaṁ na āpodhātu. </div>
</div>
<div class="q" id="p_29Dhs_1135"> <div class="p">
<span class="pN">1135</span>Atthi rūpaṁ rūpassa lahutā, atthi rūpaṁ rūpassa na lahutā. </div>
</div>
<div class="q" id="p_29Dhs_1136"> <div class="p">
<span class="pN">1136</span>Atthi rūpaṁ rūpassa mudutā, atthi rūpaṁ rūpassa na mudutā. </div>
</div>
<div class="q" id="p_29Dhs_1137"> <div class="p">
<span class="pN">1137</span>Atthi rūpaṁ rūpassa kammaññatā, atthi rūpaṁ rūpassa na kammaññatā. </div>
</div>
<div class="q" id="p_29Dhs_1138"> <div class="p">
<span class="pN">1138</span>Atthi rūpaṁ rūpassa upacayo, atthi rūpaṁ rūpassa na upacayo. </div>
</div>
<div class="q" id="p_29Dhs_1139"> <div class="p">
<span class="pN">1139</span>Atthi rūpaṁ rūpassa santati, atthi rūpaṁ rūpassa na santati. </div>
</div>
<div class="q" id="p_29Dhs_1140"> <div class="p">
<span class="pN">1140</span>Atthi rūpaṁ rūpassa jaratā, atthi rūpaṁ rūpassa na jaratā. </div>
</div>
<div class="q" id="p_29Dhs_1141"> <div class="p">
<span class="pN">1141</span>Atthi rūpaṁ rūpassa aniccatā, atthi rūpaṁ rūpassa na aniccatā. </div>
</div>
<div class="q" id="p_29Dhs_1142"> <div class="p">
<span class="pN">1142</span>Atthi rūpaṁ kabaḷīkāro āhāro, atthi rūpaṁ na kabaḷīkāro āhāro. [12] </div>
</div>
<div class="CENTER" id="p_29Dhs_1143">
<span class="pN">1143</span>Evaṁ duvidhena rūpasaṅgaho.<br> Sukhumarūpadukaṁ.<br> Dukaṁ.</div>
</html>

<html>
<div class="i">8.9 Ṭhitañjaliyattheraapadāna</div>
<div class="h">Nāgasamālavagga</div>
<div class="h">Ṭhitañjaliyattheraapadāna</div>
<div class="q" id="p_20Ap1_1646"> <div class="divNumber">42.</div> <div class="p"> <table class="singleColumn"> <tr> <td> <div class="pN">1646</div> <div class="G">“Migaluddo pure āsiṁ,</div> </td> </tr> <tr> <td> <div class="G">Araññe kānane ahaṁ;</div> </td> </tr> <tr> <td> <div class="G">Tattha addasaṁ sambuddhaṁ,</div> </td> </tr> <tr> <td> <div class="G">Bāttiṁsavaralakkhaṇaṁ.</div> </td> </tr> </table> </div>
</div>
<div class="q" id="p_20Ap1_1647"> <div class="divNumber">43.</div> <div class="p"> <table class="singleColumn"> <tr> <td> <div class="pN">1647</div> <div class="G">Tatthāhaṁ añjaliṁ katvā,</div> </td> </tr> <tr> <td> <div class="G">pakkāmiṁ pācināmukho;</div> </td> </tr> <tr> <td> <div class="G">Avidūre nisinnassa,</div> </td> </tr> <tr> <td> <div class="G">niyake paṇṇasanthare.</div> </td> </tr> </table> </div>
</div>
<div class="q" id="p_20Ap1_1648"> <div class="divNumber">44.</div> <div class="p"> <table class="singleColumn"> <tr> <td> <div class="pN">1648</div> <div class="G">Tato me asanīpāto,</div> </td> </tr> <tr> <td> <div class="G">matthake nipatī tadā;</div> </td> </tr> <tr> <td> <div class="G">Sohaṁ maraṇakālamhi,</div> </td> </tr> <tr> <td> <div class="G">akāsiṁ punarañjaliṁ.</div> </td> </tr> </table> </div>
</div>
<div class="q" id="p_20Ap1_1649"> <div class="divNumber">45.</div> <div class="p"> <table class="singleColumn"> <tr> <td> <div class="pN">1649</div> <div class="G">Dvenavute ito kappe,</div> </td> </tr> <tr> <td> <div class="G">añjaliṁ akariṁ tadā;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">añjalissa idaṁ phalaṁ.</div> </td> </tr> </table> </div>
</div>
<div class="q" id="p_20Ap1_1650"> <div class="divNumber">46.</div> <div class="p"> <table class="singleColumn"> <tr> <td> <div class="pN">1650</div> <div class="G">Catupaṇṇāsakappamhi,</div> </td> </tr> <tr> <td> <div class="G">migaketusanāmako;</div> </td> </tr> <tr> <td> <div class="G">Sattaratanasampanno,</div> </td> </tr> <tr> <td> <div class="G">cakkavattī mahabbalo.</div> </td> </tr> </table> </div>
</div>
<div class="q" id="p_20Ap1_1651"> <div class="divNumber">47.</div> <div class="p"> <table class="singleColumn"> <tr> <td> <div class="pN">1651</div> <div class="G">Paṭisambhidā catasso,</div> </td> </tr> <tr> <td> <div class="G">…pe…</div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_1652"> <div class="p">
<span class="pN">1652</span>Itthaṁ sudaṁ āyasmā ṭhitañjaliyo thero imā gāthāyo abhāsitthāti. </div>
</div>
<div class="CENTER" id="p_20Ap1_1653">
<span class="pN">1653</span>Ṭhitañjaliyattherassāpadānaṁ navamaṁ.</div>
</html>

<html>
<div class="i"> Atthi</div>
<div class="h">Hetugocchaka</div>
<div class="h">Nahetusahetukaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Atthi</div>
<div class="q" id="p_38P2_522"> <div class="divNumber">193.</div> <div class="p">
<span class="pN">522</span>Nahetu sahetuko dhammo nahetusahetukassa dhammassa atthipaccayena paccayo—  nahetu sahetuko eko khandho tiṇṇannaṁ khandhānaṁ…pe…  paṭisandhikkhaṇe…pe… . (1) </div>
</div>
<div class="q" id="p_38P2_523"> <div class="p">
<span class="pN">523</span>Nahetu sahetuko dhammo nahetuahetukassa dhammassa atthipaccayena paccayo—  sahajātaṁ, pacchājātaṁ…pe… . (2) </div>
</div>
<div class="q" id="p_38P2_524"> <div class="p">
<span class="pN">524</span>Nahetu sahetuko dhammo nahetusahetukassa ca nahetuahetukassa ca dhammassa atthipaccayena paccayo—  nahetu sahetuko eko khandho tiṇṇannaṁ khandhānaṁ cittasamuṭṭhānānañca rūpānaṁ atthipaccayena paccayo…pe…  paṭisandhikkhaṇe…pe… . (3) </div>
</div>
<div class="q" id="p_38P2_525"> <div class="p">
<span class="pN">525</span>Nahetu ahetuko dhammo nahetuahetukassa dhammassa atthipaccayena paccayo—  sahajātaṁ, purejātaṁ, pacchājātaṁ, āhāraṁ, indriyaṁ. <span class="bold">Sahajāto</span>—  nahetu ahetuko eko khandho tiṇṇannaṁ khandhānaṁ cittasamuṭṭhānānañca rūpānaṁ atthipaccayena paccayo…pe… . (Yāva asaññasattā.) <span class="bold">Purejātaṁ</span>—  cakkhuṁ…pe…  vatthuṁ aniccato…pe…  domanassaṁ uppajjati; kusalākusale niruddhe nahetu ahetuko vipāko tadārammaṇatā uppajjati; rūpāyatanaṁ cakkhuviññāṇassa…pe…  phoṭṭhabbāyatanaṁ kāyaviññāṇassa…pe…  cakkhāyatanaṁ…pe…  kāyāyatanaṁ…pe…  vatthu nahetuahetukānaṁ khandhānaṁ atthipaccayena paccayo. <span class="bold">Pacchājātā</span>—  nahetū ahetukā khandhā purejātassa…pe… . <span class="bold">Kabaḷīkāro āhāro</span>—  imassa kāyassa…pe… . <span class="bold">Rūpajīvitindriyaṁ</span>—  kaṭattārūpānaṁ atthipaccayena paccayo. (1) </div>
</div>
<div class="q" id="p_38P2_526"> <div class="p">
<span class="pN">526</span>Nahetu ahetuko dhammo nahetusahetukassa dhammassa atthipaccayena paccayo—  sahajātaṁ, purejātaṁ. <span class="bold">Sahajātaṁ</span>—  paṭisandhikkhaṇe vatthu nahetusahetukānaṁ khandhānaṁ atthipaccayena paccayo. <span class="bold">Purejātaṁ</span>—  cakkhuṁ…pe…  vatthuṁ aniccato…pe…  domanassaṁ uppajjati, kusalākusale niruddhe nahetu sahetuko vipāko tadārammaṇatā uppajjati; dibbena cakkhunā rūpaṁ passati, dibbāya sotadhātuyā saddaṁ suṇāti. <span class="bold">Vatthupurejātaṁ</span>—  vatthu nahetusahetukānaṁ khandhānaṁ atthipaccayena paccayo. (2) </div>
</div>
<div class="q" id="p_38P2_527"> <div class="divNumber">194.</div> <div class="p">
<span class="pN">527</span>Nahetu sahetuko ca nahetu ahetuko ca dhammā nahetusahetukassa dhammassa atthipaccayena paccayo—  sahajātaṁ, purejātaṁ. <span class="bold">Sahajāto</span>—  nahetu sahetuko eko khandho ca vatthu ca tiṇṇannaṁ khandhānaṁ…pe…  paṭisandhikkhaṇe…pe…  nahetu sahetuko eko khandho ca vatthu ca tiṇṇannaṁ khandhānaṁ…pe… . (1) </div>
</div>
<div class="q" id="p_38P2_528"> <div class="p">
<span class="pN">528</span>Nahetu sahetuko ca nahetu ahetuko ca dhammā nahetuahetukassa dhammassa atthipaccayena paccayo—  sahajātaṁ, pacchājātaṁ, āhāraṁ, indriyaṁ. <span class="bold">Sahajātā</span>—  nahetū sahetukā khandhā ca mahābhūtā ca cittasamuṭṭhānānaṁ rūpānaṁ atthipaccayena paccayo; paṭisandhikkhaṇe…pe… . <span class="bold">Pacchājātā</span>—  nahetū sahetukā khandhā ca kabaḷīkāro āhāro ca imassa kāyassa atthipaccayena paccayo. <span class="bold">Pacchājātā</span>—  nahetū sahetukā khandhā ca rūpajīvitindriyañca kaṭattārūpānaṁ atthipaccayena paccayo…pe… . (2) </div>
</div>
</html>

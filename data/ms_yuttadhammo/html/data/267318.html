<html>
<div class="i">19.4 Pañcahatthiyattheraapadāna</div>
<div class="h">Kuṭajapupphiyavagga</div>
<div class="h">Pañcahatthiyattheraapadāna</div>
<div class="q" id="p_20Ap1_2604"> <div class="divNumber">18.</div> <div class="p"> <table class="singleColumn"> <tr> <td> <div class="pN">2604</div> <div class="G">“Tisso nāmāsi bhagavā,</div> </td> </tr> <tr> <td> <div class="G">lokajeṭṭho narāsabho;</div> </td> </tr> <tr> <td> <div class="G">Purakkhato sāvakehi,</div> </td> </tr> <tr> <td> <div class="G">rathiyaṁ paṭipajjatha.</div> </td> </tr> </table> </div>
</div>
<div class="q" id="p_20Ap1_2605"> <div class="divNumber">19.</div> <div class="p"> <table class="singleColumn"> <tr> <td> <div class="pN">2605</div> <div class="G">Pañca uppalahatthā ca,</div> </td> </tr> <tr> <td> <div class="G">cāturā ṭhapitā mayā;</div> </td> </tr> <tr> <td> <div class="G">Āhutiṁ dātukāmohaṁ,</div> </td> </tr> <tr> <td> <div class="G">paggaṇhiṁ vatasiddhiyā.</div> </td> </tr> </table> </div>
</div>
<div class="q" id="p_20Ap1_2606"> <div class="divNumber">20.</div> <div class="p"> <table class="singleColumn"> <tr> <td> <div class="pN">2606</div> <div class="G">Suvaṇṇavaṇṇaṁ sambuddhaṁ,</div> </td> </tr> <tr> <td> <div class="G">Gacchantaṁ antarāpaṇe;</div> </td> </tr> <tr> <td> <div class="G">Buddharaṁsīhi phuṭṭhosmi,</div> </td> </tr> <tr> <td> <div class="G">Pūjesiṁ dvipaduttamaṁ.</div> </td> </tr> </table> </div>
</div>
<div class="q" id="p_20Ap1_2607"> <div class="divNumber">21.</div> <div class="p"> <table class="singleColumn"> <tr> <td> <div class="pN">2607</div> <div class="G">Dvenavute ito kappe,</div> </td> </tr> <tr> <td> <div class="G">yaṁ pupphamabhipūjayiṁ;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">buddhapūjāyidaṁ phalaṁ.</div> </td> </tr> </table> </div>
</div>
<div class="q" id="p_20Ap1_2608"> <div class="divNumber">22.</div> <div class="p"> <table class="singleColumn"> <tr> <td> <div class="pN">2608</div> <div class="G">Ito terasakappamhi,</div> </td> </tr> <tr> <td> <div class="G">pañca susabhasammatā;</div> </td> </tr> <tr> <td> <div class="G">Sattaratanasampannā,</div> </td> </tr> <tr> <td> <div class="G">cakkavattī mahabbalā.</div> </td> </tr> </table> </div>
</div>
<div class="q" id="p_20Ap1_2609"> <div class="divNumber">23.</div> <div class="p"> <table class="singleColumn"> <tr> <td> <div class="pN">2609</div> <div class="G">Paṭisambhidā catasso,</div> </td> </tr> <tr> <td> <div class="G">…pe…</div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_2610"> <div class="p">
<span class="pN">2610</span>Itthaṁ sudaṁ āyasmā pañcahatthiyo thero imā gāthāyo abhāsitthāti. </div>
</div>
<div class="CENTER" id="p_20Ap1_2611">
<span class="pN">2611</span>Pañcahatthiyattherassāpadānaṁ catutthaṁ.</div>
</html>

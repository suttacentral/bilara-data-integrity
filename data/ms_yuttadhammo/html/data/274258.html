<html>
<div class="i">8.1.10 Catutthasutasutta</div>
<div class="h">Nāgasaṁyutta</div>
<div class="h">Nāgavagga</div>
<div class="h">Catutthasutasutta</div>
<div class="q" id="p_13S3_1172"> <div class="divNumber">351.</div> <div class="p">
<span class="pN">1172</span>Sāvatthinidānaṁ. Ekamantaṁ nisinno kho so bhikkhu bhagavantaṁ etadavoca— “ko nu kho, bhante, hetu, ko paccayo, yena midhekacco kāyassa bhedā paraṁ maraṇā opapātikānaṁ nāgānaṁ sahabyataṁ upapajjatī”ti? </div>
</div>
<div class="q" id="p_13S3_1173"> <div class="p">
<span class="pN">1173</span>“Idha, bhikkhu, ekacco kāyena dvayakārī hoti, vācāya dvayakārī, manasā dvayakārī. Tassa sutaṁ hoti— ‘opapātikā nāgā dīghāyukā vaṇṇavanto sukhabahulā’ti. Tassa evaṁ hoti— ‘aho vatāhaṁ kāyassa bhedā paraṁ maraṇā opapātikānaṁ nāgānaṁ sahabyataṁ upapajjeyyan’ti. So kāyassa bhedā paraṁ maraṇā opapātikānaṁ nāgānaṁ sahabyataṁ upapajjati. Ayaṁ kho, bhikkhu, hetu, ayaṁ paccayo, yena midhekacco kāyassa bhedā paraṁ maraṇā opapātikānaṁ nāgānaṁ sahabyataṁ upapajjatī”ti. </div>
</div>
<div class="CENTER" id="p_13S3_1174">
<span class="pN">1174</span>Dasamaṁ.</div>
</html>

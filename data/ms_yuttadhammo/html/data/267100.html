<html>
<div class="i">5.4 Sundarīnandātherīgāthā</div>
<div class="h">Pañcakanipāta</div>
<div class="h">Sundarīnandātherīgāthā</div>
<div class="q" id="p_19Th2_127"> <div class="divNumber">82.</div> <div class="p"> <table class="singleColumn"> <tr> <td> <div class="pN">127</div> <div class="G">“Āturaṁ asuciṁ pūtiṁ,</div> </td> </tr> <tr> <td> <div class="G">passa nande samussayaṁ;</div> </td> </tr> <tr> <td> <div class="G">Asubhāya cittaṁ bhāvehi,</div> </td> </tr> <tr> <td> <div class="G">ekaggaṁ susamāhitaṁ.</div> </td> </tr> </table> </div>
</div>
<div class="q" id="p_19Th2_128"> <div class="divNumber">83.</div> <div class="p"> <table class="singleColumn"> <tr> <td> <div class="pN">128</div> <div class="G">Yathā idaṁ tathā etaṁ,</div> </td> </tr> <tr> <td> <div class="G">yathā etaṁ tathā idaṁ;</div> </td> </tr> <tr> <td> <div class="G">Duggandhaṁ pūtikaṁ vāti,</div> </td> </tr> <tr> <td> <div class="G">bālānaṁ abhinanditaṁ.</div> </td> </tr> </table> </div>
</div>
<div class="q" id="p_19Th2_129"> <div class="divNumber">84.</div> <div class="p"> <table class="singleColumn"> <tr> <td> <div class="pN">129</div> <div class="G">Evametaṁ avekkhantī,</div> </td> </tr> <tr> <td> <div class="G">rattindivamatanditā;</div> </td> </tr> <tr> <td> <div class="G">Tato sakāya paññāya,</div> </td> </tr> <tr> <td> <div class="G">abhinibbijjha dakkhisaṁ”.</div> </td> </tr> </table> </div>
</div>
<div class="q" id="p_19Th2_130"> <div class="divNumber">85.</div> <div class="p"> <table class="singleColumn"> <tr> <td> <div class="pN">130</div> <div class="G">“Tassā me appamattāya,</div> </td> </tr> <tr> <td> <div class="G">vicinantiyā yoniso;</div> </td> </tr> <tr> <td> <div class="G">Yathābhūtaṁ ayaṁ kāyo,</div> </td> </tr> <tr> <td> <div class="G">diṭṭho santarabāhiro.</div> </td> </tr> </table> </div>
</div>
<div class="q" id="p_19Th2_131"> <div class="divNumber">86.</div> <div class="p"> <table class="singleColumn"> <tr> <td> <div class="pN">131</div> <div class="G">Atha nibbindahaṁ kāye,</div> </td> </tr> <tr> <td> <div class="G">ajjhattañca virajjahaṁ;</div> </td> </tr> <tr> <td> <div class="G">Appamattā visaṁyuttā,</div> </td> </tr> <tr> <td> <div class="G">upasantāmhi nibbutā”ti.</div> </td> </tr> </table> </div>
</div>
<div class="CENTER" id="p_19Th2_132">
<span class="pN">132</span>…  Sundarīnandā therī… .</div>
</html>

<html>
<div class="i">8.4 Cha apāyamukhāni</div>
<div class="h">Siṅgālasutta</div>
<div class="h">Cha apāyamukhāni</div>
<div class="q" id="p_8D_585"> <div class="divNumber">247.</div> <div class="p">
<span class="pN">585</span>“Katamāni cha bhogānaṁ apāyamukhāni na sevati? Surāmerayamajjappamādaṭṭhānānuyogo kho, gahapatiputta, bhogānaṁ apāyamukhaṁ, vikālavisikhācariyānuyogo bhogānaṁ apāyamukhaṁ, samajjābhicaraṇaṁ bhogānaṁ apāyamukhaṁ, jūtappamādaṭṭhānānuyogo bhogānaṁ apāyamukhaṁ, pāpamittānuyogo bhogānaṁ apāyamukhaṁ, ālasyānuyogo bhogānaṁ apāyamukhaṁ. </div>
</div>
</html>

<html>
<div class="i">21.2 Atthavasavagga</div>
<div class="h">Pañcavagga</div>
<div class="h">Atthavasavagga</div>
<div class="q" id="p_5V_2410"> <div class="divNumber">498.</div> <div class="p">
<span class="pN">2410</span>Dve atthavase paṭicca tathāgatena sāvakānaṁ sikkhāpadaṁ paññattaṁ. Saṁghasuṭṭhutāya, saṁghaphāsutāya—  ime dve atthavase paṭicca tathāgatena sāvakānaṁ sikkhāpadaṁ paññattaṁ. </div>
</div>
<div class="q" id="p_5V_2411"> <div class="p">
<span class="pN">2411</span>Dve atthavase paṭicca tathāgatena sāvakānaṁ sikkhāpadaṁ paññattaṁ. Dummaṅkūnaṁ puggalānaṁ niggahāya, pesalānaṁ bhikkhūnaṁ phāsuvihārāya—  ime dve atthavase paṭicca tathāgatena sāvakānaṁ sikkhāpadaṁ paññattaṁ. </div>
</div>
<div class="q" id="p_5V_2412"> <div class="p">
<span class="pN">2412</span>Dve atthavase paṭicca tathāgatena sāvakānaṁ sikkhāpadaṁ paññattaṁ. Diṭṭhadhammikānaṁ āsavānaṁ saṁvarāya, samparāyikānaṁ āsavānaṁ paṭighātāya—  ime dve atthavase paṭicca tathāgatena sāvakānaṁ sikkhāpadaṁ paññattaṁ. </div>
</div>
<div class="q" id="p_5V_2413"> <div class="p">
<span class="pN">2413</span>Dve atthavase paṭicca tathāgatena sāvakānaṁ sikkhāpadaṁ paññattaṁ. Diṭṭhadhammikānaṁ verānaṁ saṁvarāya, samparāyikānaṁ verānaṁ paṭighātāya—  ime dve atthavase paṭicca tathāgatena sāvakānaṁ sikkhāpadaṁ paññattaṁ. </div>
</div>
<div class="q" id="p_5V_2414"> <div class="p">
<span class="pN">2414</span>Dve atthavase paṭicca tathāgatena sāvakānaṁ sikkhāpadaṁ paññattaṁ. Diṭṭhadhammikānaṁ vajjānaṁ saṁvarāya, samparāyikānaṁ vajjānaṁ paṭighātāya—  ime dve atthavase paṭicca tathāgatena sāvakānaṁ sikkhāpadaṁ paññattaṁ. </div>
</div>
<div class="q" id="p_5V_2415"> <div class="p">
<span class="pN">2415</span>Dve atthavase paṭicca tathāgatena sāvakānaṁ sikkhāpadaṁ paññattaṁ. Diṭṭhadhammikānaṁ bhayānaṁ saṁvarāya, samparāyikānaṁ bhayānaṁ paṭighātāya—  ime dve atthavase paṭicca tathāgatena sāvakānaṁ sikkhāpadaṁ paññattaṁ. </div>
</div>
<div class="q" id="p_5V_2416"> <div class="p">
<span class="pN">2416</span>Dve atthavase paṭicca tathāgatena sāvakānaṁ sikkhāpadaṁ paññattaṁ. Diṭṭhadhammikānaṁ akusalānaṁ dhammānaṁ saṁvarāya, samparāyikānaṁ akusalānaṁ dhammānaṁ paṭighātāya—  ime dve atthavase paṭicca tathāgatena sāvakānaṁ sikkhāpadaṁ paññattaṁ. </div>
</div>
<div class="q" id="p_5V_2417"> <div class="p">
<span class="pN">2417</span>Dve atthavase paṭicca tathāgatena sāvakānaṁ sikkhāpadaṁ paññattaṁ. Gihīnaṁ anukampāya, pāpicchānaṁ pakkhupacchedāya—  ime dve atthavase paṭicca tathāgatena sāvakānaṁ sikkhāpadaṁ paññattaṁ. </div>
</div>
<div class="q" id="p_5V_2418"> <div class="p">
<span class="pN">2418</span>Dve atthavase paṭicca tathāgatena sāvakānaṁ sikkhāpadaṁ paññattaṁ. Appasannānaṁ pasādāya, pasannānaṁ bhiyyobhāvāya—  ime dve atthavase paṭicca tathāgatena sāvakānaṁ sikkhāpadaṁ paññattaṁ. </div>
</div>
<div class="q" id="p_5V_2419"> <div class="p">
<span class="pN">2419</span>Dve atthavase paṭicca tathāgatena sāvakānaṁ sikkhāpadaṁ paññattaṁ. Saddhammaṭṭhitiyā, vinayānuggahāya—  ime dve atthavase paṭicca tathāgatena sāvakānaṁ sikkhāpadaṁ paññattaṁ. </div>
</div>
<div class="CENTER" id="p_5V_2420">
<span class="pN">2420</span>Atthavasavaggo niṭṭhito dutiyo.</div>
</html>

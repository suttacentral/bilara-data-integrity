<html>
<div class="i">2.2.2.6 Paccanīkapuggalokāsa</div>
<div class="h">Pavattivāra</div>
<div class="h">Nirodhavāra</div>
<div class="h">Atītavāra</div>
<div class="h">Paccanīkapuggalokāsa</div>
<div class="q" id="p_35Y9_532"> <div class="divNumber">121.</div> <div class="p">
<span class="pN">532</span>»  Yassa yattha kusalā dhammā na nirujjhittha tassa tattha akusalā dhammā na nirujjhitthāti? </div>
</div>
<div class="q" id="p_35Y9_533"> <div class="p">
<span class="pN">533</span>Suddhāvāsānaṁ dutiye akusale citte vattamāne tesaṁ tattha kusalā dhammā na nirujjhittha, no ca tesaṁ tattha akusalā dhammā na nirujjhittha. Suddhāvāsānaṁ dutiye citte vattamāne asaññasattānaṁ tesaṁ tattha kusalā ca dhammā na nirujjhittha akusalā ca dhammā na nirujjhittha. </div>
</div>
<div class="q" id="p_35Y9_534"> <div class="p">
<span class="pN">534</span>«  Yassa vā pana yattha akusalā dhammā na nirujjhittha tassa tattha kusalā dhammā na nirujjhitthāti? Āmantā. </div>
</div>
<div class="q" id="p_35Y9_535"> <div class="p">
<span class="pN">535</span>»  Yassa yattha kusalā dhammā na nirujjhittha tassa tattha abyākatā dhammā na nirujjhitthāti? </div>
</div>
<div class="q" id="p_35Y9_536"> <div class="p">
<span class="pN">536</span>Suddhāvāsānaṁ dutiye citte vattamāne asaññasattānaṁ tesaṁ tattha kusalā dhammā na nirujjhittha, no ca tesaṁ tattha abyākatā dhammā na nirujjhittha. Suddhāvāsaṁ upapajjantānaṁ tesaṁ tattha kusalā ca dhammā na nirujjhittha abyākatā ca dhammā na nirujjhittha. </div>
</div>
<div class="q" id="p_35Y9_537"> <div class="p">
<span class="pN">537</span>«  Yassa vā pana yattha abyākatā dhammā na nirujjhittha tassa tattha kusalā dhammā na nirujjhitthāti? Āmantā. </div>
</div>
<div class="q" id="p_35Y9_538"> <div class="divNumber">122.</div> <div class="p">
<span class="pN">538</span>»  Yassa yattha akusalā dhammā na nirujjhittha tassa tattha abyākatā dhammā na nirujjhitthāti? </div>
</div>
<div class="q" id="p_35Y9_539"> <div class="p">
<span class="pN">539</span>Suddhāvāsānaṁ dutiye citte vattamāne asaññasattānaṁ tesaṁ tattha akusalā dhammā na nirujjhittha, no ca tesaṁ tattha abyākatā dhammā na nirujjhittha. Suddhāvāsaṁ upapajjantānaṁ tesaṁ tattha akusalā ca dhammā na nirujjhittha abyākatā ca dhammā na nirujjhittha. </div>
</div>
<div class="q" id="p_35Y9_540"> <div class="p">
<span class="pN">540</span>«  Yassa vā pana yattha abyākatā dhammā na nirujjhittha tassa tattha akusalā dhammā na nirujjhitthāti? Āmantā. </div>
</div>
</html>

<html>
<div class="i">1.5.10 Phalañāṇakathā</div>
<div class="h">Mahāpaṇṇāsaka</div>
<div class="h">Pañcamavagga</div>
<div class="h">Phalañāṇakathā</div>
<div class="q" id="p_32Kv_1526"> <div class="divNumber">443.</div> <div class="p">
<span class="pN">1526</span>๐Sāvakassa phale ñāṇaṁ atthīti? Āmantā. Sāvako phalassa kataṁ paññāpetīti? Na hevaṁ vattabbe…pe…. </div>
</div>
<div class="q" id="p_32Kv_1527"> <div class="p">
<span class="pN">1527</span>๐Sāvakassa phale ñāṇaṁ atthīti? Āmantā. Atthi sāvakassa phalaparopariyatti indriyaparopariyatti puggalaparopariyattīti? Na hevaṁ vattabbe…pe…. </div>
</div>
<div class="q" id="p_32Kv_1528"> <div class="p">
<span class="pN">1528</span>๐Sāvakassa phale ñāṇaṁ atthīti? Āmantā. Atthi sāvakassa khandhapaññatti āyatanapaññatti dhātupaññatti saccapaññatti indriyapaññatti puggalapaññattīti? Na hevaṁ vattabbe…pe…. </div>
</div>
<div class="q" id="p_32Kv_1529"> <div class="p">
<span class="pN">1529</span>๐Sāvakassa phale ñāṇaṁ atthīti? Āmantā. Sāvako jino satthā sammāsambuddho sabbaññū sabbadassāvī dhammassāmī dhammappaṭisaraṇoti? Na hevaṁ vattabbe…pe…. </div>
</div>
<div class="q" id="p_32Kv_1530"> <div class="p">
<span class="pN">1530</span>๐Sāvakassa phale ñāṇaṁ atthīti? Āmantā. Sāvako anuppannassa maggassa uppādetā asañjātassa maggassa sañjanetā anakkhātassa maggassa akkhātā maggaññū maggavidū maggakovidoti? Na hevaṁ vattabbe…pe…. </div>
</div>
<div class="q" id="p_32Kv_1531"> <div class="divNumber">444.</div> <div class="p">
<span class="pN">1531</span>×Na vattabbaṁ— “sāvakassa phale ñāṇaṁ atthī”ti? Āmantā. Sāvako aññāṇīti? Na hevaṁ vattabbe…pe… tena hi sāvakassa phale ñāṇaṁ atthīti…pe…. </div>
</div>
<div class="CENTER" id="p_32Kv_1532">
<span class="pN">1532</span>Phalañāṇakathā niṭṭhitā.<br> Pañcamo vaggo.</div>
<div class="SUMMARY" id="p_32Kv_1533">
<span class="pN">1533</span><span class="firstLetter">T</span>assuddānaṁ</div>
<div class="q" id="p_32Kv_1534"> <div class="p">
<span class="pN">1534</span>Vimuttiñāṇaṁ vimuttaṁ, sekhassa asekhaṁ ñāṇaṁ, viparīte ñāṇaṁ, aniyatassa niyāmagamanāya atthi ñāṇaṁ, sabbaṁ ñāṇaṁ paṭisambhidāti, sammutiñāṇaṁ, cetopariyāye ñāṇaṁ, anāgate ñāṇaṁ, paṭuppanne ñāṇaṁ, sāvakassa phale ñāṇanti. </div>
</div>
<div class="ENDH3" id="p_32Kv_1535">
<span class="pN">1535</span>Mahāpaṇṇāsako.</div>
<div class="SUMMARY" id="p_32Kv_1536">
<span class="pN">1536</span><span class="firstLetter">T</span>assāpi <span class="firstLetter">u</span>ddānaṁ</div>
<div class="q" id="p_32Kv_1537"> <div class="p">
<span class="pN">1537</span>Sattupaladdhiṁ, upaharato, balaṁ, gihi’ssa arahā ca, vimuttipañcamanti. </div>
</div>
</html>

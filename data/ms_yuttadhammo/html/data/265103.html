<html>
<div class="i"> Ārammaṇa</div>
<div class="h">Nīvaraṇagocchaka</div>
<div class="h">Nīvaraṇanīvaraṇiyaduka</div>
<div class="h">Pañhāvāra</div>
<div class="h">Paccayānulomādi</div>
<div class="h">Vibhaṅgavāra</div>
<div class="h">Ārammaṇa</div>
<div class="q" id="p_38P2_2083"> <div class="divNumber">91.</div> <div class="p">
<span class="pN">2083</span>Nīvaraṇo ceva nīvaraṇiyo ca dhammo nīvaraṇassa ceva nīvaraṇiyassa ca dhammassa ārammaṇapaccayena paccayo— nīvaraṇe ārabbha nīvaraṇā uppajjanti. (Mūlaṁ pucchitabbaṁ.) Nīvaraṇe ārabbha nīvaraṇiyā ceva no ca nīvaraṇā khandhā uppajjanti. (Mūlaṁ pucchitabbaṁ.) Nīvaraṇe ārabbha nīvaraṇā ca sampayuttakā ca khandhā uppajjanti. (3) </div>
</div>
<div class="q" id="p_38P2_2084"> <div class="p">
<span class="pN">2084</span>Nīvaraṇiyo ceva no ca nīvaraṇo dhammo nīvaraṇiyassa ceva no ca nīvaraṇassa dhammassa ārammaṇapaccayena paccayo— dānaṁ…pe… sīlaṁ…pe… uposathakammaṁ katvā taṁ paccavekkhati, assādeti abhinandati, taṁ ārabbha rāgo uppajjati, diṭṭhi… vicikicchā… uddhaccaṁ… domanassaṁ uppajjati; pubbe suciṇṇāni…pe… jhānā…pe… ariyā gotrabhuṁ paccavekkhanti, vodānaṁ…pe… pahīne kilese…pe… vikkhambhite kilese…pe… pubbe samudāciṇṇe…pe… cakkhuṁ…pe… vatthuṁ nīvaraṇiye ceva no ca nīvaraṇe khandhe aniccato…pe… vipassati, assādeti abhinandati…pe… domanassaṁ uppajjati; dibbena cakkhunā rūpaṁ passati…pe…. (Yāva āvajjanā tāva kātabbā.) (1) </div>
</div>
<div class="q" id="p_38P2_2085"> <div class="p">
<span class="pN">2085</span>Nīvaraṇiyo ceva no ca nīvaraṇo dhammo nīvaraṇassa ceva nīvaraṇiyassa ca dhammassa ārammaṇapaccayena paccayo— dānaṁ…pe… sīlaṁ…pe… uposathakammaṁ…pe… pubbe suciṇṇāni…pe… jhānā…pe… cakkhuṁ…pe… vatthuṁ nīvaraṇiye ceva no ca nīvaraṇe khandhe assādeti abhinandati, taṁ ārabbha rāgo…pe… diṭṭhi… vicikicchā… uddhaccaṁ… domanassaṁ uppajjati. (2) </div>
</div>
<div class="q" id="p_38P2_2086"> <div class="p">
<span class="pN">2086</span>Nīvaraṇiyo ceva no ca nīvaraṇo dhammo nīvaraṇassa ceva nīvaraṇiyassa ca nīvaraṇiyassa ceva no ca nīvaraṇassa ca dhammassa ārammaṇapaccayena paccayo— dānaṁ…pe… sīlaṁ…pe… uposathakammaṁ…pe… pubbe suciṇṇāni…pe… jhānā…pe… cakkhuṁ…pe… vatthuṁ nīvaraṇiye ceva no ca nīvaraṇe khandhe assādeti abhinandati, taṁ ārabbha nīvaraṇā ca sampayuttakā ca khandhā uppajjanti. (Evaṁ itarepi tīṇi kātabbā.) (3) </div>
</div>
<div class="q" id="p_38P2_2087"> <div class="p">
<span class="pN">2087</span>(Ārammaṇasadisā adhipatipaccayā, purejātampi ārammaṇasadisaṁ. Upanissayepi lokuttaraṁ na kātabbaṁ. Saṁkhittaṁ, evaṁ vitthāretabbaṁ yathā nīvaraṇadukaṁ, evaṁ paccavekkhitvā kātabbaṁ.) </div>
</div>
<div class="CENTER" id="p_38P2_2088">
<span class="pN">2088</span>Nīvaraṇanīvaraṇiyadukaṁ niṭṭhitaṁ.</div>
</html>

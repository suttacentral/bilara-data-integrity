<html>
<div class="i">24.1 Udakāsanadāyakattheraapadāna</div>
<div class="h">Udakāsanavagga</div>
<div class="h">Udakāsanadāyakattheraapadāna</div>
<div class="q" id="p_20Ap1_2973"> <div class="divNumber">1.</div> <div class="p"> <table class="singleColumn"> <tr> <td> <div class="pN">2973</div> <div class="G">“Ārāmadvārā nikkhamma,</div> </td> </tr> <tr> <td> <div class="G">phalakaṁ santhariṁ ahaṁ;</div> </td> </tr> <tr> <td> <div class="G">Udakañca upaṭṭhāsiṁ,</div> </td> </tr> <tr> <td> <div class="G">uttamatthassa pattiyā.</div> </td> </tr> </table> </div>
</div>
<div class="q" id="p_20Ap1_2974"> <div class="divNumber">2.</div> <div class="p"> <table class="singleColumn"> <tr> <td> <div class="pN">2974</div> <div class="G">Ekattiṁse ito kappe,</div> </td> </tr> <tr> <td> <div class="G">yaṁ kammamakariṁ tadā;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">āsane codake phalaṁ.</div> </td> </tr> </table> </div>
</div>
<div class="q" id="p_20Ap1_2975"> <div class="divNumber">3.</div> <div class="p"> <table class="singleColumn"> <tr> <td> <div class="pN">2975</div> <div class="G">Ito pannarase kappe,</div> </td> </tr> <tr> <td> <div class="G">abhisāmasamavhayo;</div> </td> </tr> <tr> <td> <div class="G">Sattaratanasampanno,</div> </td> </tr> <tr> <td> <div class="G">cakkavattī mahabbalo.</div> </td> </tr> </table> </div>
</div>
<div class="q" id="p_20Ap1_2976"> <div class="divNumber">4.</div> <div class="p"> <table class="singleColumn"> <tr> <td> <div class="pN">2976</div> <div class="G">Paṭisambhidā catasso,</div> </td> </tr> <tr> <td> <div class="G">vimokkhāpi ca aṭṭhime;</div> </td> </tr> <tr> <td> <div class="G">Chaḷabhiññā sacchikatā,</div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_2977"> <div class="p">
<span class="pN">2977</span>Itthaṁ sudaṁ āyasmā udakāsanadāyako thero imā gāthāyo abhāsitthāti. </div>
</div>
<div class="CENTER" id="p_20Ap1_2978">
<span class="pN">2978</span>Udakāsanadāyakattherassāpadānaṁ paṭhamaṁ.</div>
</html>

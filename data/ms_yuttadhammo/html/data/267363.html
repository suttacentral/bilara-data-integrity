<html>
<div class="i">23.9 Sukatāveḷiyattheraapadāna</div>
<div class="h">Ālambaṇadāyakavagga</div>
<div class="h">Sukatāveḷiyattheraapadāna</div>
<div class="q" id="p_20Ap1_2957"> <div class="divNumber">43.</div> <div class="p"> <table class="singleColumn"> <tr> <td> <div class="pN">2957</div> <div class="G">“Asito nāma nāmena,</div> </td> </tr> <tr> <td> <div class="G">mālākāro ahaṁ tadā;</div> </td> </tr> <tr> <td> <div class="G">Āveḷaṁ paggahetvāna,</div> </td> </tr> <tr> <td> <div class="G">rañño dātuṁ vajāmahaṁ.</div> </td> </tr> </table> </div>
</div>
<div class="q" id="p_20Ap1_2958"> <div class="divNumber">44.</div> <div class="p"> <table class="singleColumn"> <tr> <td> <div class="pN">2958</div> <div class="G">Asampattomhi rājānaṁ,</div> </td> </tr> <tr> <td> <div class="G">addasaṁ sikhināyakaṁ;</div> </td> </tr> <tr> <td> <div class="G">Haṭṭho haṭṭhena cittena,</div> </td> </tr> <tr> <td> <div class="G">buddhassa abhiropayiṁ.</div> </td> </tr> </table> </div>
</div>
<div class="q" id="p_20Ap1_2959"> <div class="divNumber">45.</div> <div class="p"> <table class="singleColumn"> <tr> <td> <div class="pN">2959</div> <div class="G">Ekattiṁse ito kappe,</div> </td> </tr> <tr> <td> <div class="G">yaṁ pupphamabhipūjayiṁ;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">buddhapūjāyidaṁ phalaṁ.</div> </td> </tr> </table> </div>
</div>
<div class="q" id="p_20Ap1_2960"> <div class="divNumber">46.</div> <div class="p"> <table class="singleColumn"> <tr> <td> <div class="pN">2960</div> <div class="G">Pañcavīse ito kappe,</div> </td> </tr> <tr> <td> <div class="G">rājāhosiṁ mahabbalo;</div> </td> </tr> <tr> <td> <div class="G">Vebhāro nāma nāmena,</div> </td> </tr> <tr> <td> <div class="G">cakkavattī mahabbalo.</div> </td> </tr> </table> </div>
</div>
<div class="q" id="p_20Ap1_2961"> <div class="divNumber">47.</div> <div class="p"> <table class="singleColumn"> <tr> <td> <div class="pN">2961</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_2962"> <div class="p">
<span class="pN">2962</span>Itthaṁ sudaṁ āyasmā sukatāveḷiyo thero imā gāthāyo abhāsitthāti. </div>
</div>
<div class="CENTER" id="p_20Ap1_2963">
<span class="pN">2963</span>Sukatāveḷiyattherassāpadānaṁ navamaṁ.</div>
</html>

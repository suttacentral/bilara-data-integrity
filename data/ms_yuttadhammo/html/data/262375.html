<html>
<div class="i"> Nissaya</div>
<div class="h">Kusalattika</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Nissaya</div>
<div class="q" id="p_36P1_880"> <div class="divNumber">285.</div> <div class="p">
<span class="pN">880</span>Kusalo dhammo kusalassa dhammassa nissayapaccayena paccayo—  kusalo eko khandho tiṇṇannaṁ khandhānaṁ nissayapaccayena paccayo. Tayo khandhā ekassa khandhassa nissayapaccayena paccayo. Dve khandhā dvinnaṁ khandhānaṁ nissayapaccayena paccayo. (1) </div>
</div>
<div class="q" id="p_36P1_881"> <div class="p">
<span class="pN">881</span>Kusalo dhammo abyākatassa dhammassa nissayapaccayena paccayo—  kusalā khandhā cittasamuṭṭhānānaṁ rūpānaṁ nissayapaccayena paccayo. (2) </div>
</div>
<div class="q" id="p_36P1_882"> <div class="p">
<span class="pN">882</span>Kusalo dhammo kusalassa ca abyākatassa ca dhammassa nissayapaccayena paccayo—  kusalo eko khandho tiṇṇannaṁ khandhānaṁ cittasamuṭṭhānānañca rūpānaṁ nissayapaccayena paccayo. Tayo khandhā ekassa khandhassa cittasamuṭṭhānānañca rūpānaṁ nissayapaccayena paccayo. Dve khandhā dvinnaṁ khandhānaṁ cittasamuṭṭhānānañca rūpānaṁ nissayapaccayena paccayo. (3) </div>
</div>
<div class="q" id="p_36P1_883"> <div class="p">
<span class="pN">883</span>Akusalo dhammo akusalassa dhammassa nissayapaccayena paccayo—  akusalo eko khandho tiṇṇannaṁ khandhānaṁ nissayapaccayena paccayo. Tayo khandhā ekassa khandhassa nissayapaccayena paccayo. Dve khandhā dvinnaṁ khandhānaṁ nissayapaccayena paccayo. (1) </div>
</div>
<div class="q" id="p_36P1_884"> <div class="p">
<span class="pN">884</span>Akusalo dhammo abyākatassa dhammassa nissayapaccayena paccayo—  akusalā khandhā cittasamuṭṭhānānaṁ rūpānaṁ nissayapaccayena paccayo. (2) </div>
</div>
<div class="q" id="p_36P1_885"> <div class="p">
<span class="pN">885</span>Akusalo dhammo akusalassa ca abyākatassa ca dhammassa nissayapaccayena paccayo—  akusalo eko khandho tiṇṇannaṁ khandhānaṁ cittasamuṭṭhānānañca rūpānaṁ nissayapaccayena paccayo. Tayo khandhā ekassa khandhassa cittasamuṭṭhānānañca rūpānaṁ nissayapaccayena paccayo. Dve khandhā dvinnaṁ khandhānaṁ cittasamuṭṭhānānañca rūpānaṁ nissayapaccayena paccayo. (3) </div>
</div>
<div class="q" id="p_36P1_886"> <div class="p">
<span class="pN">886</span>Abyākato dhammo abyākatassa dhammassa nissayapaccayena paccayo—  vipākābyākato kiriyābyākato eko khandho tiṇṇannaṁ khandhānaṁ cittasamuṭṭhānānañca rūpānaṁ nissayapaccayena paccayo. Tayo khandhā ekassa khandhassa cittasamuṭṭhānānañca rūpānaṁ nissayapaccayena paccayo. Dve khandhā dvinnaṁ khandhānaṁ cittasamuṭṭhānānañca rūpānaṁ nissayapaccayena paccayo. Paṭisandhikkhaṇe vipākābyākato eko khandho tiṇṇannaṁ khandhānaṁ kaṭattā ca rūpānaṁ nissayapaccayena paccayo. Tayo khandhā ekassa khandhassa kaṭattā ca rūpānaṁ nissayapaccayena paccayo. Dve khandhā dvinnaṁ khandhānaṁ kaṭattā ca rūpānaṁ nissayapaccayena paccayo. Khandhā vatthussa nissayapaccayena paccayo. Vatthu khandhānaṁ nissayapaccayena paccayo. Ekaṁ mahābhūtaṁ tiṇṇannaṁ mahābhūtānaṁ nissayapaccayena paccayo. Tayo mahābhūtā ekassa mahābhūtassa nissayapaccayena paccayo. Dve mahābhūtā dvinnaṁ mahābhūtānaṁ nissayapaccayena paccayo. Mahābhūtā cittasamuṭṭhānānaṁ rūpānaṁ, kaṭattārūpānaṁ, upādārūpānaṁ nissayapaccayena paccayo; bāhiraṁ…  āhārasamuṭṭhānaṁ…  utusamuṭṭhānaṁ…  asaññasattānaṁ ekaṁ mahābhūtaṁ tiṇṇannaṁ mahābhūtānaṁ nissayapaccayena paccayo. Tayo mahābhūtā ekassa mahābhūtassa nissayapaccayena paccayo. Dve mahābhūtā dvinnaṁ mahābhūtānaṁ nissayapaccayena paccayo. Mahābhūtā kaṭattārūpānaṁ, upādārūpānaṁ nissayapaccayena paccayo. Cakkhāyatanaṁ cakkhuviññāṇassa nissayapaccayena paccayo. Sotāyatanaṁ…pe…  ghānāyatanaṁ…pe…  jivhāyatanaṁ…pe…  kāyāyatanaṁ kāyaviññāṇassa nissayapaccayena paccayo. Vatthu vipākābyākatānaṁ kiriyābyākatānaṁ khandhānaṁ nissayapaccayena paccayo. </div>
</div>
<div class="q" id="p_36P1_887"> <div class="p">
<span class="pN">887</span>Abyākato dhammo kusalassa dhammassa nissayapaccayena paccayo—  vatthu kusalānaṁ khandhānaṁ nissayapaccayena paccayo. (2) </div>
</div>
<div class="q" id="p_36P1_888"> <div class="p">
<span class="pN">888</span>Abyākato dhammo akusalassa dhammassa nissayapaccayena paccayo—  vatthu akusalānaṁ khandhānaṁ nissayapaccayena paccayo. (3) </div>
</div>
<div class="q" id="p_36P1_889"> <div class="divNumber">286.</div> <div class="p">
<span class="pN">889</span>Kusalo ca abyākato ca dhammā kusalassa dhammassa nissayapaccayena paccayo—  kusalo eko khandho ca vatthu ca tiṇṇannaṁ khandhānaṁ nissayapaccayena paccayo. Tayo khandhā ca vatthu ca ekassa khandhassa nissayapaccayena paccayo. Dve khandhā ca vatthu ca dvinnaṁ khandhānaṁ nissayapaccayena paccayo. (1) </div>
</div>
<div class="q" id="p_36P1_890"> <div class="p">
<span class="pN">890</span>Kusalo ca abyākato ca dhammā abyākatassa dhammassa nissayapaccayena paccayo—  kusalā khandhā ca mahābhūtā ca cittasamuṭṭhānānaṁ rūpānaṁ nissayapaccayena paccayo. (2) </div>
</div>
<div class="q" id="p_36P1_891"> <div class="p">
<span class="pN">891</span>Akusalo ca abyākato ca dhammā akusalassa dhammassa nissayapaccayena paccayo—  akusalo eko khandho ca vatthu ca tiṇṇannaṁ khandhānaṁ nissayapaccayena paccayo. Tayo khandhā ca vatthu ca ekassa khandhassa nissayapaccayena paccayo. Dve khandhā ca vatthu ca dvinnaṁ khandhānaṁ nissayapaccayena paccayo. (1) </div>
</div>
<div class="q" id="p_36P1_892"> <div class="p">
<span class="pN">892</span>Akusalo ca abyākato ca dhammā abyākatassa dhammassa nissayapaccayena paccayo—  akusalā khandhā ca mahābhūtā ca cittasamuṭṭhānānaṁ rūpānaṁ nissayapaccayena paccayo. (2) </div>
</div>
</html>

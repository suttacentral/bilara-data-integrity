<html>
<div class="i"> Kammādi</div>
<div class="h">Piṭṭhiduka</div>
<div class="h">Rūpāvacaraduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Kammādi</div>
<div class="q" id="p_38P2_4633"> <div class="divNumber">255.</div> <div class="p">
<span class="pN">4633</span>Rūpāvacaro dhammo rūpāvacarassa dhammassa kammapaccayena paccayo— sahajātā, nānākkhaṇikā. <span class="bold">Sahajātā</span>— rūpāvacarā cetanā sampayuttakānaṁ khandhānaṁ kammapaccayena paccayo; paṭisandhikkhaṇe…pe…. <span class="bold">Nānākkhaṇikā</span>— rūpāvacarā cetanā vipākānaṁ rūpāvacarānaṁ khandhānaṁ kammapaccayena paccayo. Rūpāvacaro dhammo narūpāvacarassa dhammassa kammapaccayena paccayo— sahajātā, nānākkhaṇikā. <span class="bold">Sahajātā</span>— rūpāvacarā cetanā cittasamuṭṭhānānaṁ rūpānaṁ kammapaccayena paccayo; paṭisandhikkhaṇe…pe…. <span class="bold">Nānākkhaṇikā</span>— rūpāvacarā cetanā kaṭattārūpānaṁ kammapaccayena paccayo. Rūpāvacaro dhammo rūpāvacarassa ca narūpāvacarassa ca dhammassa kammapaccayena paccayo— sahajātā, nānākkhaṇikā. <span class="bold">Sahajātā</span>— rūpāvacarā cetanā sampayuttakānaṁ khandhānaṁ cittasamuṭṭhānānañca rūpānaṁ kammapaccayena paccayo; paṭisandhikkhaṇe…pe…. <span class="bold">Nānākkhaṇikā</span>— rūpāvacarā cetanā vipākānaṁ rūpāvacarānaṁ khandhānaṁ kaṭattā ca rūpānaṁ kammapaccayena paccayo. (3) </div>
</div>
<div class="q" id="p_38P2_4634"> <div class="p">
<span class="pN">4634</span>Narūpāvacaro dhammo narūpāvacarassa dhammassa kammapaccayena paccayo— sahajātā, nānākkhaṇikā. <span class="bold">Sahajātā</span>— narūpāvacarā cetanā sampayuttakānaṁ khandhānaṁ cittasamuṭṭhānānañca rūpānaṁ kammapaccayena paccayo; paṭisandhikkhaṇe…pe…. <span class="bold">Nānākkhaṇikā</span>— narūpāvacarā cetanā vipākānaṁ narūpāvacarānaṁ khandhānaṁ kaṭattā ca rūpānaṁ kammapaccayena paccayo…. (1) </div>
</div>
<div class="q" id="p_38P2_4635"> <div class="p">
<span class="pN">4635</span>Vipākapaccayena paccayo… cattāri… āhārapaccayena paccayo… cattāri… indriyapaccayena paccayo… cattāri… jhānapaccayena paccayo… cattāri… maggapaccayena paccayo… cattāri… sampayuttapaccayena paccayo… dve. </div>
</div>
</html>

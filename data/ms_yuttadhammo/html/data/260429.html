<html>
<div class="i">2.1.3.1 Anulomapuggala</div>
<div class="h">Pavattivāra</div>
<div class="h">Uppādavāra</div>
<div class="h">Anāgatavāra</div>
<div class="h">Anulomapuggala</div>
<div class="q" id="p_35Y10_2416"> <div class="divNumber">281.</div> <div class="p">
<span class="pN">2416</span>»  Yassa cakkhundriyaṁ uppajjissati tassa sotindriyaṁ uppajjissatīti? Āmantā. </div>
</div>
<div class="q" id="p_35Y10_2417"> <div class="p">
<span class="pN">2417</span>«  Yassa vā pana sotindriyaṁ uppajjissati tassa cakkhundriyaṁ uppajjissatīti? Āmantā. </div>
</div>
<div class="q" id="p_35Y10_2418"> <div class="p">
<span class="pN">2418</span>»  Yassa cakkhundriyaṁ uppajjissati tassa ghānindriyaṁ uppajjissatīti? </div>
</div>
<div class="q" id="p_35Y10_2419"> <div class="p">
<span class="pN">2419</span>Ye rūpāvacaraṁ upapajjitvā parinibbāyissanti tesaṁ cakkhundriyaṁ uppajjissati, no ca tesaṁ ghānindriyaṁ uppajjissati. Itaresaṁ tesaṁ cakkhundriyañca uppajjissati ghānindriyañca uppajjissati. </div>
</div>
<div class="q" id="p_35Y10_2420"> <div class="p">
<span class="pN">2420</span>«  Yassa vā pana ghānindriyaṁ uppajjissati tassa cakkhundriyaṁ uppajjissatīti? Āmantā. </div>
</div>
<div class="q" id="p_35Y10_2421"> <div class="p">
<span class="pN">2421</span>»  Yassa cakkhundriyaṁ uppajjissati tassa itthindriyaṁ uppajjissatīti? </div>
</div>
<div class="q" id="p_35Y10_2422"> <div class="p">
<span class="pN">2422</span>Ye rūpāvacaraṁ upapajjitvā parinibbāyissanti ye ca purisā eteneva bhāvena katici bhave dassetvā parinibbāyissanti tesaṁ cakkhundriyaṁ uppajjissati, no ca tesaṁ itthindriyaṁ uppajjissati. Itaresaṁ tesaṁ cakkhundriyañca uppajjissati itthindriyañca uppajjissati. </div>
</div>
<div class="q" id="p_35Y10_2423"> <div class="p">
<span class="pN">2423</span>«  Yassa vā pana itthindriyaṁ uppajjissati tassa cakkhundriyaṁ uppajjissatīti? Āmantā. </div>
</div>
<div class="q" id="p_35Y10_2424"> <div class="p">
<span class="pN">2424</span>»  Yassa cakkhundriyaṁ uppajjissati tassa purisindriyaṁ uppajjissatīti? </div>
</div>
<div class="q" id="p_35Y10_2425"> <div class="p">
<span class="pN">2425</span>Ye rūpāvacaraṁ upapajjitvā parinibbāyissanti yā ca itthiyo eteneva bhāvena katici bhave dassetvā parinibbāyissanti tesaṁ cakkhundriyaṁ uppajjissati, no ca tesaṁ purisindriyaṁ uppajjissati. Itaresaṁ tesaṁ cakkhundriyañca uppajjissati purisindriyañca uppajjissati. </div>
</div>
<div class="q" id="p_35Y10_2426"> <div class="p">
<span class="pN">2426</span>«  Yassa vā pana purisindriyaṁ uppajjissati tassa cakkhundriyaṁ uppajjissatīti? Āmantā. </div>
</div>
<div class="q" id="p_35Y10_2427"> <div class="p">
<span class="pN">2427</span>»  Yassa cakkhundriyaṁ uppajjissati tassa jīvitindriyaṁ uppajjissatīti? Āmantā. </div>
</div>
<div class="q" id="p_35Y10_2428"> <div class="p">
<span class="pN">2428</span>«  Yassa vā pana jīvitindriyaṁ uppajjissati tassa cakkhundriyaṁ uppajjissatīti? </div>
</div>
<div class="q" id="p_35Y10_2429"> <div class="p">
<span class="pN">2429</span>Ye arūpaṁ upapajjitvā parinibbāyissanti tesaṁ jīvitindriyaṁ uppajjissati, no ca tesaṁ cakkhundriyaṁ uppajjissati. Itaresaṁ tesaṁ jīvitindriyañca uppajjissati cakkhundriyañca uppajjissati. </div>
</div>
<div class="q" id="p_35Y10_2430"> <div class="p">
<span class="pN">2430</span>»  Yassa cakkhundriyaṁ uppajjissati tassa somanassindriyaṁ uppajjissatīti? </div>
</div>
<div class="q" id="p_35Y10_2431"> <div class="p">
<span class="pN">2431</span>Ye sacakkhukā upekkhāya upapajjitvā parinibbāyissanti tesaṁ cakkhundriyaṁ uppajjissati, no ca tesaṁ somanassindriyaṁ uppajjissati. Itaresaṁ tesaṁ cakkhundriyañca uppajjissati somanassindriyañca uppajjissati. </div>
</div>
<div class="q" id="p_35Y10_2432"> <div class="p">
<span class="pN">2432</span>«  Yassa vā pana somanassindriyaṁ uppajjissati tassa cakkhundriyaṁ uppajjissatīti? Āmantā. </div>
</div>
<div class="q" id="p_35Y10_2433"> <div class="p">
<span class="pN">2433</span>»  Yassa cakkhundriyaṁ uppajjissati tassa upekkhindriyaṁ uppajjissatīti? </div>
</div>
<div class="q" id="p_35Y10_2434"> <div class="p">
<span class="pN">2434</span>Ye sacakkhukā somanassena upapajjitvā parinibbāyissanti tesaṁ cakkhundriyaṁ uppajjissati, no ca tesaṁ upekkhindriyaṁ uppajjissati. Itaresaṁ tesaṁ cakkhundriyañca uppajjissati upekkhindriyañca uppajjissati. </div>
</div>
<div class="q" id="p_35Y10_2435"> <div class="p">
<span class="pN">2435</span>«  Yassa vā pana upekkhindriyaṁ uppajjissati tassa cakkhundriyaṁ uppajjissatīti? </div>
</div>
<div class="q" id="p_35Y10_2436"> <div class="p">
<span class="pN">2436</span>Ye arūpaṁ upapajjitvā parinibbāyissanti tesaṁ upekkhindriyaṁ uppajjissati, no ca tesaṁ cakkhundriyaṁ uppajjissati. Itaresaṁ tesaṁ upekkhindriyañca uppajjissati cakkhundriyañca uppajjissati. </div>
</div>
<div class="q" id="p_35Y10_2437"> <div class="p">
<span class="pN">2437</span>»  Yassa cakkhundriyaṁ uppajjissati tassa saddhindriyaṁ…pe…  paññindriyaṁ…pe…  manindriyaṁ uppajjissatīti? Āmantā. </div>
</div>
<div class="q" id="p_35Y10_2438"> <div class="p">
<span class="pN">2438</span>«  Yassa vā pana manindriyaṁ uppajjissati tassa cakkhundriyaṁ uppajjissatīti? </div>
</div>
<div class="q" id="p_35Y10_2439"> <div class="p">
<span class="pN">2439</span>Ye arūpaṁ upapajjitvā parinibbāyissanti tesaṁ manindriyaṁ uppajjissati, no ca tesaṁ cakkhundriyaṁ uppajjissati. Itaresaṁ tesaṁ manindriyañca uppajjissati cakkhundriyañca uppajjissati. (Cakkhundriyamūlakaṁ.) </div>
</div>
<div class="q" id="p_35Y10_2440"> <div class="divNumber">282.</div> <div class="p">
<span class="pN">2440</span>»  Yassa ghānindriyaṁ uppajjissati tassa itthindriyaṁ uppajjissatīti? </div>
</div>
<div class="q" id="p_35Y10_2441"> <div class="p">
<span class="pN">2441</span>Ye purisā eteneva bhāvena katici bhave dassetvā parinibbāyissanti tesaṁ ghānindriyaṁ uppajjissati, no ca tesaṁ itthindriyaṁ uppajjissati. Itaresaṁ tesaṁ ghānindriyañca uppajjissati itthindriyañca uppajjissati. </div>
</div>
<div class="q" id="p_35Y10_2442"> <div class="p">
<span class="pN">2442</span>«  Yassa vā pana itthindriyaṁ uppajjissati tassa ghānindriyaṁ uppajjissatīti? Āmantā. </div>
</div>
<div class="q" id="p_35Y10_2443"> <div class="p">
<span class="pN">2443</span>»  Yassa ghānindriyaṁ uppajjissati tassa purisindriyaṁ uppajjissatīti? </div>
</div>
<div class="q" id="p_35Y10_2444"> <div class="p">
<span class="pN">2444</span>Yā itthiyo eteneva bhāvena katici bhave dassetvā parinibbāyissanti tāsaṁ ghānindriyaṁ uppajjissati, no ca tāsaṁ purisindriyaṁ uppajjissati. Itaresaṁ tesaṁ ghānindriyañca uppajjissati purisindriyañca uppajjissati. </div>
</div>
<div class="q" id="p_35Y10_2445"> <div class="p">
<span class="pN">2445</span>«  Yassa vā pana purisindriyaṁ uppajjissati tassa ghānindriyaṁ uppajjissatīti? Āmantā. </div>
</div>
<div class="q" id="p_35Y10_2446"> <div class="p">
<span class="pN">2446</span>»  Yassa ghānindriyaṁ uppajjissati tassa jīvitindriyaṁ uppajjissatīti? Āmantā. </div>
</div>
<div class="q" id="p_35Y10_2447"> <div class="p">
<span class="pN">2447</span>«  Yassa vā pana jīvitindriyaṁ uppajjissati tassa ghānindriyaṁ uppajjissatīti? </div>
</div>
<div class="q" id="p_35Y10_2448"> <div class="p">
<span class="pN">2448</span>Ye rūpāvacaraṁ arūpāvacaraṁ upapajjitvā parinibbāyissanti tesaṁ jīvitindriyaṁ uppajjissati, no ca tesaṁ ghānindriyaṁ uppajjissati. Itaresaṁ tesaṁ jīvitindriyañca uppajjissati ghānindriyañca uppajjissati. </div>
</div>
<div class="q" id="p_35Y10_2449"> <div class="p">
<span class="pN">2449</span>»  Yassa ghānindriyaṁ uppajjissati tassa somanassindriyaṁ uppajjissatīti? </div>
</div>
<div class="q" id="p_35Y10_2450"> <div class="p">
<span class="pN">2450</span>Ye saghānakā upekkhāya upapajjitvā parinibbāyissanti tesaṁ ghānindriyaṁ uppajjissati, no ca tesaṁ somanassindriyaṁ uppajjissati. Itaresaṁ tesaṁ ghānindriyañca uppajjissati somanassindriyañca uppajjissati. </div>
</div>
<div class="q" id="p_35Y10_2451"> <div class="p">
<span class="pN">2451</span>«  Yassa vā pana somanassindriyaṁ uppajjissati tassa ghānindriyaṁ uppajjissatīti? </div>
</div>
<div class="q" id="p_35Y10_2452"> <div class="p">
<span class="pN">2452</span>Ye rūpāvacaraṁ upapajjitvā parinibbāyissanti tesaṁ somanassindriyaṁ uppajjissati, no ca tesaṁ ghānindriyaṁ uppajjissati. Itaresaṁ tesaṁ somanassindriyañca uppajjissati ghānindriyañca uppajjissati. </div>
</div>
<div class="q" id="p_35Y10_2453"> <div class="p">
<span class="pN">2453</span>»  Yassa ghānindriyaṁ uppajjissati tassa upekkhindriyaṁ uppajjissatīti? </div>
</div>
<div class="q" id="p_35Y10_2454"> <div class="p">
<span class="pN">2454</span>Ye saghānakā somanassena upapajjitvā parinibbāyissanti tesaṁ ghānindriyaṁ uppajjissati, no ca tesaṁ upekkhindriyaṁ uppajjissati. Itaresaṁ tesaṁ ghānindriyañca uppajjissati upekkhindriyañca uppajjissati. </div>
</div>
<div class="q" id="p_35Y10_2455"> <div class="p">
<span class="pN">2455</span>«  Yassa vā pana upekkhindriyaṁ uppajjissati tassa ghānindriyaṁ uppajjissatīti? </div>
</div>
<div class="q" id="p_35Y10_2456"> <div class="p">
<span class="pN">2456</span>Ye rūpāvacaraṁ arūpāvacaraṁ upapajjitvā parinibbāyissanti tesaṁ upekkhindriyaṁ uppajjissati, no ca tesaṁ ghānindriyaṁ uppajjissati. Itaresaṁ tesaṁ upekkhindriyañca uppajjissati ghānindriyañca uppajjissati. </div>
</div>
<div class="q" id="p_35Y10_2457"> <div class="p">
<span class="pN">2457</span>»  Yassa ghānindriyaṁ uppajjissati tassa saddhindriyaṁ…pe…  paññindriyaṁ…pe…  manindriyaṁ uppajjissatīti? Āmantā. </div>
</div>
<div class="q" id="p_35Y10_2458"> <div class="p">
<span class="pN">2458</span>«  Yassa vā pana manindriyaṁ uppajjissati tassa ghānindriyaṁ uppajjissatīti? </div>
</div>
<div class="q" id="p_35Y10_2459"> <div class="p">
<span class="pN">2459</span>Ye rūpāvacaraṁ arūpāvacaraṁ upapajjitvā parinibbāyissanti tesaṁ manindriyaṁ uppajjissati, no ca tesaṁ ghānindriyaṁ uppajjissati. Itaresaṁ tesaṁ manindriyañca uppajjissati ghānindriyañca uppajjissati. (Ghānindriyamūlakaṁ.) </div>
</div>
<div class="q" id="p_35Y10_2460"> <div class="divNumber">283.</div> <div class="p">
<span class="pN">2460</span>»  Yassa itthindriyaṁ uppajjissati tassa purisindriyaṁ uppajjissatīti? </div>
</div>
<div class="q" id="p_35Y10_2461"> <div class="p">
<span class="pN">2461</span>Yā itthiyo eteneva bhāvena katici bhave dassetvā parinibbāyissanti tāsaṁ itthindriyaṁ uppajjissati, no ca tāsaṁ purisindriyaṁ uppajjissati. Itaresaṁ tesaṁ itthindriyañca uppajjissati purisindriyañca uppajjissati. </div>
</div>
<div class="q" id="p_35Y10_2462"> <div class="p">
<span class="pN">2462</span>«  Yassa vā pana purisindriyaṁ uppajjissati tassa itthindriyaṁ uppajjissatīti? </div>
</div>
<div class="q" id="p_35Y10_2463"> <div class="p">
<span class="pN">2463</span>Ye purisā eteneva bhāvena katici bhave dassetvā parinibbāyissanti tesaṁ purisindriyaṁ uppajjissati, no ca tesaṁ itthindriyaṁ uppajjissati. Itaresaṁ tesaṁ purisindriyañca uppajjissati itthindriyañca uppajjissati. </div>
</div>
<div class="q" id="p_35Y10_2464"> <div class="p">
<span class="pN">2464</span>»  Yassa itthindriyaṁ uppajjissati tassa jīvitindriyaṁ uppajjissatīti? Āmantā. </div>
</div>
<div class="q" id="p_35Y10_2465"> <div class="p">
<span class="pN">2465</span>«  Yassa vā pana jīvitindriyaṁ uppajjissati tassa itthindriyaṁ uppajjissatīti? </div>
</div>
<div class="q" id="p_35Y10_2466"> <div class="p">
<span class="pN">2466</span>Ye rūpāvacaraṁ arūpāvacaraṁ upapajjitvā parinibbāyissanti ye ca purisā eteneva bhāvena katici bhave dassetvā parinibbāyissanti tesaṁ jīvitindriyaṁ uppajjissati, no ca tesaṁ itthindriyaṁ uppajjissati. Itaresaṁ tesaṁ jīvitindriyañca uppajjissati itthindriyañca uppajjissati. </div>
</div>
<div class="q" id="p_35Y10_2467"> <div class="p">
<span class="pN">2467</span>»  Yassa itthindriyaṁ uppajjissati tassa somanassindriyaṁ uppajjissatīti? </div>
</div>
<div class="q" id="p_35Y10_2468"> <div class="p">
<span class="pN">2468</span>Yā itthiyo eteneva bhāvena katici bhave dassetvā upekkhāya upapajjitvā parinibbāyissanti tāsaṁ itthindriyaṁ uppajjissati, no ca tāsaṁ somanassindriyaṁ uppajjissati. Itaresaṁ tesaṁ itthindriyañca uppajjissati somanassindriyañca uppajjissati. </div>
</div>
<div class="q" id="p_35Y10_2469"> <div class="p">
<span class="pN">2469</span>«  Yassa vā pana somanassindriyaṁ uppajjissati tassa itthindriyaṁ uppajjissatīti? </div>
</div>
<div class="q" id="p_35Y10_2470"> <div class="p">
<span class="pN">2470</span>Ye rūpāvacaraṁ upapajjitvā parinibbāyissanti ye ca purisā eteneva bhāvena katici bhave dassetvā somanassena upapajjitvā parinibbāyissanti tesaṁ somanassindriyaṁ uppajjissati, no ca tesaṁ itthindriyaṁ uppajjissati. Itaresaṁ tesaṁ somanassindriyañca uppajjissati itthindriyañca uppajjissati. </div>
</div>
<div class="q" id="p_35Y10_2471"> <div class="p">
<span class="pN">2471</span>»  Yassa itthindriyaṁ uppajjissati tassa upekkhindriyaṁ uppajjissatīti? </div>
</div>
<div class="q" id="p_35Y10_2472"> <div class="p">
<span class="pN">2472</span>Yā itthiyo eteneva bhāvena katici bhave dassetvā somanassena upapajjitvā parinibbāyissanti tāsaṁ itthindriyaṁ uppajjissati, no ca tāsaṁ upekkhindriyaṁ uppajjissati. Itaresaṁ tesaṁ itthindriyañca uppajjissati upekkhindriyañca uppajjissati. </div>
</div>
<div class="q" id="p_35Y10_2473"> <div class="p">
<span class="pN">2473</span>«  Yassa vā pana upekkhindriyaṁ uppajjissati tassa itthindriyaṁ uppajjissatīti? </div>
</div>
<div class="q" id="p_35Y10_2474"> <div class="p">
<span class="pN">2474</span>Ye rūpāvacaraṁ arūpāvacaraṁ upapajjitvā parinibbāyissanti ye ca purisā eteneva bhāvena katici bhave dassetvā upekkhāya upapajjitvā parinibbāyissanti tesaṁ upekkhindriyaṁ uppajjissati, no ca tesaṁ itthindriyaṁ uppajjissati. Itaresaṁ tesaṁ upekkhindriyañca uppajjissati itthindriyañca uppajjissati. </div>
</div>
<div class="q" id="p_35Y10_2475"> <div class="p">
<span class="pN">2475</span>»  Yassa itthindriyaṁ uppajjissati tassa saddhindriyaṁ…pe…  paññindriyaṁ…pe…  manindriyaṁ uppajjissatīti? Āmantā. </div>
</div>
<div class="q" id="p_35Y10_2476"> <div class="p">
<span class="pN">2476</span>«  Yassa vā pana manindriyaṁ uppajjissati tassa itthindriyaṁ uppajjissatīti? </div>
</div>
<div class="q" id="p_35Y10_2477"> <div class="p">
<span class="pN">2477</span>Ye rūpāvacaraṁ arūpāvacaraṁ upapajjitvā parinibbāyissanti ye ca purisā eteneva bhāvena katici bhave dassetvā parinibbāyissanti tesaṁ manindriyaṁ uppajjissati, no ca tesaṁ itthindriyaṁ uppajjissati. Itaresaṁ tesaṁ manindriyañca uppajjissati itthindriyañca uppajjissati. (Itthindriyamūlakaṁ.) </div>
</div>
<div class="q" id="p_35Y10_2478"> <div class="divNumber">284.</div> <div class="p">
<span class="pN">2478</span>»  Yassa purisindriyaṁ uppajjissati tassa jīvitindriyaṁ uppajjissatīti? Āmantā. </div>
</div>
<div class="q" id="p_35Y10_2479"> <div class="p">
<span class="pN">2479</span>«  Yassa vā pana jīvitindriyaṁ uppajjissati tassa purisindriyaṁ uppajjissatīti? </div>
</div>
<div class="q" id="p_35Y10_2480"> <div class="p">
<span class="pN">2480</span>Ye rūpāvacaraṁ arūpāvacaraṁ upapajjitvā parinibbāyissanti yā ca itthiyo eteneva bhāvena katici bhave dassetvā parinibbāyissanti tesaṁ jīvitindriyaṁ uppajjissati, no ca tesaṁ purisindriyaṁ uppajjissati. Itaresaṁ tesaṁ jīvitindriyañca uppajjissati purisindriyañca uppajjissati. </div>
</div>
<div class="q" id="p_35Y10_2481"> <div class="p">
<span class="pN">2481</span>»  Yassa purisindriyaṁ uppajjissati tassa somanassindriyaṁ uppajjissatīti? </div>
</div>
<div class="q" id="p_35Y10_2482"> <div class="p">
<span class="pN">2482</span>Ye purisā eteneva bhāvena katici bhave dassetvā upekkhāya upapajjitvā parinibbāyissanti tesaṁ purisindriyaṁ uppajjissati, no ca tesaṁ somanassindriyaṁ uppajjissati. Itaresaṁ tesaṁ purisindriyañca uppajjissati somanassindriyañca uppajjissati. </div>
</div>
<div class="q" id="p_35Y10_2483"> <div class="p">
<span class="pN">2483</span>«  Yassa vā pana somanassindriyaṁ uppajjissati tassa purisindriyaṁ uppajjissatīti? </div>
</div>
<div class="q" id="p_35Y10_2484"> <div class="p">
<span class="pN">2484</span>Ye rūpāvacaraṁ upapajjitvā parinibbāyissanti yā ca itthiyo eteneva bhāvena katici bhave dassetvā somanassena upapajjitvā parinibbāyissanti tesaṁ somanassindriyaṁ uppajjissati, no ca tesaṁ purisindriyaṁ uppajjissati. Itaresaṁ tesaṁ somanassindriyañca uppajjissati purisindriyañca uppajjissati. </div>
</div>
<div class="q" id="p_35Y10_2485"> <div class="p">
<span class="pN">2485</span>»  Yassa purisindriyaṁ uppajjissati tassa upekkhindriyaṁ uppajjissatīti? </div>
</div>
<div class="q" id="p_35Y10_2486"> <div class="p">
<span class="pN">2486</span>Ye purisā eteneva bhāvena katici bhave dassetvā somanassena upapajjitvā parinibbāyissanti tesaṁ purisindriyaṁ uppajjissati, no ca tesaṁ upekkhindriyaṁ uppajjissati. Itaresaṁ tesaṁ purisindriyañca uppajjissati upekkhindriyañca uppajjissati. </div>
</div>
<div class="q" id="p_35Y10_2487"> <div class="p">
<span class="pN">2487</span>«  Yassa vā pana upekkhindriyaṁ uppajjissati tassa purisindriyaṁ uppajjissatīti? </div>
</div>
<div class="q" id="p_35Y10_2488"> <div class="p">
<span class="pN">2488</span>Ye rūpāvacaraṁ arūpāvacaraṁ upapajjitvā parinibbāyissanti yā ca itthiyo eteneva bhāvena katici bhave dassetvā upekkhāya upapajjitvā parinibbāyissanti tesaṁ upekkhindriyaṁ uppajjissati, no ca tesaṁ purisindriyaṁ uppajjissati. Itaresaṁ tesaṁ upekkhindriyañca uppajjissati purisindriyañca uppajjissati. </div>
</div>
<div class="q" id="p_35Y10_2489"> <div class="p">
<span class="pN">2489</span>»  Yassa purisindriyaṁ uppajjissati tassa saddhindriyaṁ…pe…  paññindriyaṁ…pe…  manindriyaṁ uppajjissatīti? Āmantā. </div>
</div>
<div class="q" id="p_35Y10_2490"> <div class="p">
<span class="pN">2490</span>«  Yassa vā pana manindriyaṁ uppajjissati tassa purisindriyaṁ uppajjissatīti? </div>
</div>
<div class="q" id="p_35Y10_2491"> <div class="p">
<span class="pN">2491</span>Ye rūpāvacaraṁ arūpāvacaraṁ upapajjitvā parinibbāyissanti yā ca itthiyo eteneva bhāvena katici bhave dassetvā parinibbāyissanti tesaṁ manindriyaṁ uppajjissati, no ca tesaṁ purisindriyaṁ uppajjissati. Itaresaṁ tesaṁ manindriyañca uppajjissati purisindriyañca uppajjissati. (Purisindriyamūlakaṁ.) </div>
</div>
<div class="q" id="p_35Y10_2492"> <div class="divNumber">285.</div> <div class="p">
<span class="pN">2492</span>»  Yassa jīvitindriyaṁ uppajjissati tassa somanassindriyaṁ uppajjissatīti? </div>
</div>
<div class="q" id="p_35Y10_2493"> <div class="p">
<span class="pN">2493</span>Yassa cittassa anantarā upekkhāsampayuttapacchimacittaṁ uppajjissati tesaṁ jīvitindriyaṁ uppajjissati, no ca tesaṁ somanassindriyaṁ uppajjissati. Itaresaṁ tesaṁ jīvitindriyañca uppajjissati somanassindriyañca uppajjissati. </div>
</div>
<div class="q" id="p_35Y10_2494"> <div class="p">
<span class="pN">2494</span>«  Yassa vā pana somanassindriyaṁ uppajjissati tassa jīvitindriyaṁ uppajjissatīti? Āmantā. </div>
</div>
<div class="q" id="p_35Y10_2495"> <div class="p">
<span class="pN">2495</span>»  Yassa jīvitindriyaṁ uppajjissati tassa upekkhindriyaṁ uppajjissatīti? </div>
</div>
<div class="q" id="p_35Y10_2496"> <div class="p">
<span class="pN">2496</span>Yassa cittassa anantarā somanassasampayuttapacchimacittaṁ uppajjissati tesaṁ jīvitindriyaṁ uppajjissati, no ca tesaṁ upekkhindriyaṁ uppajjissati. Itaresaṁ tesaṁ jīvitindriyañca uppajjissati upekkhindriyañca uppajjissati. </div>
</div>
<div class="q" id="p_35Y10_2497"> <div class="p">
<span class="pN">2497</span>«  Yassa vā pana upekkhindriyaṁ uppajjissati tassa jīvitindriyaṁ uppajjissatīti? Āmantā. </div>
</div>
<div class="q" id="p_35Y10_2498"> <div class="p">
<span class="pN">2498</span>»  Yassa jīvitindriyaṁ uppajjissati tassa saddhindriyaṁ…pe…  paññindriyaṁ…pe…  manindriyaṁ uppajjissatīti? Āmantā. </div>
</div>
<div class="q" id="p_35Y10_2499"> <div class="p">
<span class="pN">2499</span>«  Yassa vā pana manindriyaṁ uppajjissati tassa jīvitindriyaṁ uppajjissatīti? Āmantā. (Jīvitindriyamūlakaṁ.) </div>
</div>
<div class="q" id="p_35Y10_2500"> <div class="divNumber">286.</div> <div class="p">
<span class="pN">2500</span>»  Yassa somanassindriyaṁ uppajjissati tassa upekkhindriyaṁ uppajjissatīti? </div>
</div>
<div class="q" id="p_35Y10_2501"> <div class="p">
<span class="pN">2501</span>Yassa cittassa anantarā somanassasampayuttapacchimacittaṁ uppajjissati tesaṁ somanassindriyaṁ uppajjissati, no ca tesaṁ upekkhindriyaṁ uppajjissati. Itaresaṁ tesaṁ somanassindriyañca uppajjissati upekkhindriyañca uppajjissati. </div>
</div>
<div class="q" id="p_35Y10_2502"> <div class="p">
<span class="pN">2502</span>«  Yassa vā pana upekkhindriyaṁ uppajjissati tassa somanassindriyaṁ uppajjissatīti? </div>
</div>
<div class="q" id="p_35Y10_2503"> <div class="p">
<span class="pN">2503</span>Yassa cittassa anantarā upekkhāsampayuttapacchimacittaṁ uppajjissati tesaṁ upekkhindriyaṁ uppajjissati, no ca tesaṁ somanassindriyaṁ uppajjissati. Itaresaṁ tesaṁ upekkhindriyañca uppajjissati somanassindriyañca uppajjissati. </div>
</div>
<div class="q" id="p_35Y10_2504"> <div class="p">
<span class="pN">2504</span>»  Yassa somanassindriyaṁ uppajjissati tassa saddhindriyaṁ…pe…  paññindriyaṁ…pe…  manindriyaṁ uppajjissatīti? Āmantā. </div>
</div>
<div class="q" id="p_35Y10_2505"> <div class="p">
<span class="pN">2505</span>«  Yassa vā pana manindriyaṁ uppajjissati tassa somanassindriyaṁ uppajjissatīti? </div>
</div>
<div class="q" id="p_35Y10_2506"> <div class="p">
<span class="pN">2506</span>Yassa cittassa anantarā upekkhāsampayuttapacchimacittaṁ uppajjissati tesaṁ manindriyaṁ uppajjissati, no ca tesaṁ somanassindriyaṁ uppajjissati. Itaresaṁ tesaṁ manindriyañca uppajjissati somanassindriyañca uppajjissati. (Somanassindriyamūlakaṁ.) </div>
</div>
<div class="q" id="p_35Y10_2507"> <div class="divNumber">287.</div> <div class="p">
<span class="pN">2507</span>»  Yassa upekkhindriyaṁ uppajjissati tassa saddhindriyaṁ…pe…  paññindriyaṁ…pe…  manindriyaṁ uppajjissatīti? Āmantā. </div>
</div>
<div class="q" id="p_35Y10_2508"> <div class="p">
<span class="pN">2508</span>«  Yassa vā pana manindriyaṁ uppajjissati tassa upekkhindriyaṁ uppajjissatīti? </div>
</div>
<div class="q" id="p_35Y10_2509"> <div class="p">
<span class="pN">2509</span>Yassa cittassa anantarā somanassasampayuttapacchimacittaṁ uppajjissati tesaṁ manindriyaṁ uppajjissati, no ca tesaṁ upekkhindriyaṁ uppajjissati. Itaresaṁ tesaṁ manindriyañca uppajjissati upekkhindriyañca uppajjissati. (Upekkhindriyamūlakaṁ.) </div>
</div>
<div class="q" id="p_35Y10_2510"> <div class="divNumber">288.</div> <div class="p">
<span class="pN">2510</span>»  Yassa saddhindriyaṁ uppajjissati tassa paññindriyaṁ…pe…  manindriyaṁ uppajjissatīti? Āmantā. </div>
</div>
<div class="q" id="p_35Y10_2511"> <div class="p">
<span class="pN">2511</span>«  Yassa vā pana manindriyaṁ uppajjissati tassa saddhindriyaṁ uppajjissatīti? Āmantā. (Saddhindriyamūlakaṁ.) </div>
</div>
<div class="q" id="p_35Y10_2512"> <div class="divNumber">289.</div> <div class="p">
<span class="pN">2512</span>»  Yassa paññindriyaṁ uppajjissati tassa manindriyaṁ uppajjissatīti? Āmantā. </div>
</div>
<div class="q" id="p_35Y10_2513"> <div class="p">
<span class="pN">2513</span>«  Yassa vā pana manindriyaṁ uppajjissati tassa paññindriyaṁ uppajjissatīti? Āmantā. (Paññindriyamūlakaṁ.) </div>
</div>
</html>

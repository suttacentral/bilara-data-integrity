<html>
<div class="i"> Hetu</div>
<div class="h">Saññojanagocchaka</div>
<div class="h">Saññojanasampayuttaduka</div>
<div class="h">Paccayavāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Hetu</div>
<div class="q" id="p_38P2_1447"> <div class="divNumber">51.</div> <div class="p">
<span class="pN">1447</span>Saññojanasampayuttaṁ dhammaṁ paccayā saññojanasampayutto dhammo uppajjati hetupaccayā…  tīṇi. (Paṭiccasadisaṁ.) </div>
</div>
<div class="q" id="p_38P2_1448"> <div class="p">
<span class="pN">1448</span>Saññojanavippayuttaṁ dhammaṁ paccayā saññojanavippayutto dhammo uppajjati hetupaccayā (yāva paṭisandhi), ekaṁ mahābhūtaṁ…pe…  vatthuṁ paccayā saññojanavippayuttā khandhā, vatthuṁ paccayā uddhaccasahagato moho. (1) </div>
</div>
<div class="q" id="p_38P2_1449"> <div class="p">
<span class="pN">1449</span>Saññojanavippayuttaṁ dhammaṁ paccayā saññojanasampayutto dhammo uppajjati hetupaccayā—  vatthuṁ paccayā saññojanasampayuttakā khandhā, uddhaccasahagataṁ mohaṁ paccayā sampayuttakā khandhā. (2) </div>
</div>
<div class="q" id="p_38P2_1450"> <div class="p">
<span class="pN">1450</span>Saññojanavippayuttaṁ dhammaṁ paccayā saññojanasampayutto ca saññojanavippayutto ca dhammā uppajjanti hetupaccayā—  vatthuṁ paccayā saññojanasampayuttakā khandhā, mahābhūte paccayā cittasamuṭṭhānaṁ rūpaṁ, uddhaccasahagataṁ mohaṁ paccayā sampayuttakā khandhā cittasamuṭṭhānañca rūpaṁ. (3) </div>
</div>
<div class="q" id="p_38P2_1451"> <div class="divNumber">52.</div> <div class="p">
<span class="pN">1451</span>Saññojanasampayuttañca saññojanavippayuttañca dhammaṁ paccayā saññojanasampayutto dhammo uppajjati hetupaccayā—  saññojanasampayuttaṁ ekaṁ khandhañca vatthuñca paccayā tayo khandhā…pe…  dve khandhe…pe…  uddhaccasahagataṁ ekaṁ khandhañca mohañca paccayā tayo khandhā…pe…  dve khandhe…pe… . (1) </div>
</div>
<div class="q" id="p_38P2_1452"> <div class="p">
<span class="pN">1452</span>Saññojanasampayuttañca saññojanavippayuttañca dhammaṁ paccayā saññojanavippayutto dhammo uppajjati hetupaccayā—  saññojanasampayutte khandhe ca mahābhūte ca paccayā cittasamuṭṭhānaṁ rūpaṁ, uddhaccasahagate khandhe ca mohañca paccayā cittasamuṭṭhānaṁ rūpaṁ. (2) </div>
</div>
<div class="q" id="p_38P2_1453"> <div class="p">
<span class="pN">1453</span>Saññojanasampayuttañca saññojanavippayuttañca dhammaṁ paccayā saññojanasampayutto ca saññojanavippayutto ca dhammā uppajjanti hetupaccayā—  saññojanasampayuttaṁ ekaṁ khandhañca vatthuñca paccayā tayo khandhā…pe…  dve khandhe…pe…  saññojanasampayutte khandhe ca mahābhūte ca paccayā cittasamuṭṭhānaṁ rūpaṁ, uddhaccasahagataṁ ekaṁ khandhañca mohañca paccayā tayo khandhā cittasamuṭṭhānañca rūpaṁ…pe…  dve khandhe…pe… . (3) </div>
</div>
</html>

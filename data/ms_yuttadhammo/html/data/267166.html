<html>
<div class="i">4.2 Sāgatattheraapadāna</div>
<div class="h">Kuṇḍadhānavagga</div>
<div class="h">Sāgatattheraapadāna</div>
<div class="q" id="p_20Ap1_1091"> <div class="divNumber">17.</div> <div class="p"> <table class="singleColumn"> <tr> <td> <div class="pN">1091</div> <div class="G">“Sobhito nāma nāmena,</div> </td> </tr> <tr> <td> <div class="G">ahosiṁ brāhmaṇo tadā;</div> </td> </tr> <tr> <td> <div class="G">Purakkhato sasissehi,</div> </td> </tr> <tr> <td> <div class="G">ārāmaṁ agamāsahaṁ.</div> </td> </tr> </table> </div>
</div>
<div class="q" id="p_20Ap1_1092"> <div class="divNumber">18.</div> <div class="p"> <table class="singleColumn"> <tr> <td> <div class="pN">1092</div> <div class="G">Bhagavā tamhi samaye,</div> </td> </tr> <tr> <td> <div class="G">bhikkhusaṁghapurakkhato;</div> </td> </tr> <tr> <td> <div class="G">Ārāmadvārā nikkhamma,</div> </td> </tr> <tr> <td> <div class="G">aṭṭhāsi purisuttamo.</div> </td> </tr> </table> </div>
</div>
<div class="q" id="p_20Ap1_1093"> <div class="divNumber">19.</div> <div class="p"> <table class="singleColumn"> <tr> <td> <div class="pN">1093</div> <div class="G">Tamaddasāsiṁ sambuddhaṁ,</div> </td> </tr> <tr> <td> <div class="G">dantaṁ dantapurakkhataṁ;</div> </td> </tr> <tr> <td> <div class="G">Sakaṁ cittaṁ pasādetvā,</div> </td> </tr> <tr> <td> <div class="G">santhaviṁ lokanāyakaṁ.</div> </td> </tr> </table> </div>
</div>
<div class="q" id="p_20Ap1_1094"> <div class="divNumber">20.</div> <div class="p"> <table class="singleColumn"> <tr> <td> <div class="pN">1094</div> <div class="G">Ye keci pādapā sabbe,</div> </td> </tr> <tr> <td> <div class="G">mahiyā te virūhare;</div> </td> </tr> <tr> <td> <div class="G">Buddhimanto tathā sattā,</div> </td> </tr> <tr> <td> <div class="G">ruhanti jinasāsane.</div> </td> </tr> </table> </div>
</div>
<div class="q" id="p_20Ap1_1095"> <div class="divNumber">21.</div> <div class="p"> <table class="singleColumn"> <tr> <td> <div class="pN">1095</div> <div class="G">Satthavāhosi sappañño,</div> </td> </tr> <tr> <td> <div class="G">mahesi bahuke jane;</div> </td> </tr> <tr> <td> <div class="G">Vipathā uddharitvāna,</div> </td> </tr> <tr> <td> <div class="G">pathaṁ ācikkhase tuvaṁ.</div> </td> </tr> </table> </div>
</div>
<div class="q" id="p_20Ap1_1096"> <div class="divNumber">22.</div> <div class="p"> <table class="singleColumn"> <tr> <td> <div class="pN">1096</div> <div class="G">Danto dantaparikiṇṇo,</div> </td> </tr> <tr> <td> <div class="G">jhāyī jhānaratehi ca;</div> </td> </tr> <tr> <td> <div class="G">Ātāpī pahitattehi,</div> </td> </tr> <tr> <td> <div class="G">upasantehi tādibhi.</div> </td> </tr> </table> </div>
</div>
<div class="q" id="p_20Ap1_1097"> <div class="divNumber">23.</div> <div class="p"> <table class="singleColumn"> <tr> <td> <div class="pN">1097</div> <div class="G">Alaṅkato parisāhi,</div> </td> </tr> <tr> <td> <div class="G">puññañāṇehi sobhati;</div> </td> </tr> <tr> <td> <div class="G">Pabhā niddhāvate tuyhaṁ,</div> </td> </tr> <tr> <td> <div class="G">sūriyodayane yathā.</div> </td> </tr> </table> </div>
</div>
<div class="q" id="p_20Ap1_1098"> <div class="divNumber">24.</div> <div class="p"> <table class="singleColumn"> <tr> <td> <div class="pN">1098</div> <div class="G">Pasannacittaṁ disvāna,</div> </td> </tr> <tr> <td> <div class="G">mahesī padumuttaro;</div> </td> </tr> <tr> <td> <div class="G">Bhikkhusaṁghe ṭhito satthā,</div> </td> </tr> <tr> <td> <div class="G">imā gāthā abhāsatha.</div> </td> </tr> </table> </div>
</div>
<div class="q" id="p_20Ap1_1099"> <div class="divNumber">25.</div> <div class="p"> <table class="singleColumn"> <tr> <td> <div class="pN">1099</div> <div class="G">‘Yo so hāsaṁ janetvāna,</div> </td> </tr> <tr> <td> <div class="G">mamaṁ kittesi brāhmaṇo;</div> </td> </tr> <tr> <td> <div class="G">Kappānaṁ satasahassaṁ,</div> </td> </tr> <tr> <td> <div class="G">devaloke ramissati.</div> </td> </tr> </table> </div>
</div>
<div class="q" id="p_20Ap1_1100"> <div class="divNumber">26.</div> <div class="p"> <table class="singleColumn"> <tr> <td> <div class="pN">1100</div> <div class="G">Tusitā hi cavitvāna,</div> </td> </tr> <tr> <td> <div class="G">sukkamūlena codito;</div> </td> </tr> <tr> <td> <div class="G">Gotamassa bhagavato,</div> </td> </tr> <tr> <td> <div class="G">sāsane pabbajissati.</div> </td> </tr> </table> </div>
</div>
<div class="q" id="p_20Ap1_1101"> <div class="divNumber">27.</div> <div class="p"> <table class="singleColumn"> <tr> <td> <div class="pN">1101</div> <div class="G">Tena kammena sukatena,</div> </td> </tr> <tr> <td> <div class="G">arahattaṁ labhissati;</div> </td> </tr> <tr> <td> <div class="G">Sāgato nāma nāmena,</div> </td> </tr> <tr> <td> <div class="G">hessati satthu sāvako’.</div> </td> </tr> </table> </div>
</div>
<div class="q" id="p_20Ap1_1102"> <div class="divNumber">28.</div> <div class="p"> <table class="singleColumn"> <tr> <td> <div class="pN">1102</div> <div class="G">Pabbajitvāna kāyena,</div> </td> </tr> <tr> <td> <div class="G">pāpakammaṁ vivajjayiṁ;</div> </td> </tr> <tr> <td> <div class="G">Vacīduccaritaṁ hitvā,</div> </td> </tr> <tr> <td> <div class="G">ājīvaṁ parisodhayiṁ.</div> </td> </tr> </table> </div>
</div>
<div class="q" id="p_20Ap1_1103"> <div class="divNumber">29.</div> <div class="p"> <table class="singleColumn"> <tr> <td> <div class="pN">1103</div> <div class="G">Evaṁ viharamānohaṁ,</div> </td> </tr> <tr> <td> <div class="G">tejodhātūsu kovido;</div> </td> </tr> <tr> <td> <div class="G">Sabbāsave pariññāya,</div> </td> </tr> <tr> <td> <div class="G">viharāmi anāsavo.</div> </td> </tr> </table> </div>
</div>
<div class="q" id="p_20Ap1_1104"> <div class="divNumber">30.</div> <div class="p"> <table class="singleColumn"> <tr> <td> <div class="pN">1104</div> <div class="G">Paṭisambhidā catasso,</div> </td> </tr> <tr> <td> <div class="G">…pe…</div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_1105"> <div class="p">
<span class="pN">1105</span>Itthaṁ sudaṁ āyasmā sāgato thero imā gāthāyo abhāsitthāti. </div>
</div>
<div class="CENTER" id="p_20Ap1_1106">
<span class="pN">1106</span>Sāgatattherassāpadānaṁ dutiyaṁ.</div>
</html>

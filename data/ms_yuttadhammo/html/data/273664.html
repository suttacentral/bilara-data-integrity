<html>
<div class="i">1.5.10 Ghaṭīkārasutta</div>
<div class="h">Devatāsaṁyutta</div>
<div class="h">Ādittavagga</div>
<div class="h">Ghaṭīkārasutta</div>
<div class="q" id="p_12S1_272"> <div class="divNumber">50.</div> <div class="p"> <table class="singleColumn"> <tr> <td> <div class="pN">272</div> <div class="G">“Avihaṁ upapannāse,</div> </td> </tr> <tr> <td> <div class="G">vimuttā satta bhikkhavo;</div> </td> </tr> <tr> <td> <div class="G">Rāgadosaparikkhīṇā,</div> </td> </tr> <tr> <td> <div class="G">tiṇṇā loke visattikan”ti.</div> </td> </tr> </table> </div>
</div>
<div class="q" id="p_12S1_273"> <div class="p"> <table class="singleColumn"> <tr> <td> <div class="pN">273</div> <div class="G">“Ke ca te ataruṁ paṅkaṁ,</div> </td> </tr> <tr> <td> <div class="G">maccudheyyaṁ suduttaraṁ;</div> </td> </tr> <tr> <td> <div class="G">Ke hitvā mānusaṁ dehaṁ,</div> </td> </tr> <tr> <td> <div class="G">dibbayogaṁ upaccagun”ti.</div> </td> </tr> </table> </div>
</div>
<div class="q" id="p_12S1_274"> <div class="p"> <table class="singleColumn"> <tr> <td> <div class="pN">274</div> <div class="G">“Upako palagaṇḍo ca,</div> </td> </tr> <tr> <td> <div class="G">pukkusāti ca te tayo;</div> </td> </tr> <tr> <td> <div class="G">Bhaddiyo khaṇḍadevo ca,</div> </td> </tr> <tr> <td> <div class="G">bāhuraggi ca siṅgiyo;</div> </td> </tr> <tr> <td> <div class="G">Te hitvā mānusaṁ dehaṁ,</div> </td> </tr> <tr> <td> <div class="G">dibbayogaṁ upaccagun”ti.</div> </td> </tr> </table> </div>
</div>
<div class="q" id="p_12S1_275"> <div class="p"> <table class="singleColumn"> <tr> <td> <div class="pN">275</div> <div class="G">“Kusalī bhāsasī tesaṁ,</div> </td> </tr> <tr> <td> <div class="G">mārapāsappahāyinaṁ;</div> </td> </tr> <tr> <td> <div class="G">Kassa te dhammamaññāya,</div> </td> </tr> <tr> <td> <div class="G">acchiduṁ bhavabandhanan”ti.</div> </td> </tr> </table> </div>
</div>
<div class="q" id="p_12S1_276"> <div class="p"> <table class="singleColumn"> <tr> <td> <div class="pN">276</div> <div class="G">“Na aññatra bhagavatā,</div> </td> </tr> <tr> <td> <div class="G">nāññatra tava sāsanā;</div> </td> </tr> <tr> <td> <div class="G">Yassa te dhammamaññāya,</div> </td> </tr> <tr> <td> <div class="G">acchiduṁ bhavabandhanaṁ.</div> </td> </tr> </table> </div>
</div>
<div class="q" id="p_12S1_277"> <div class="p"> <table class="singleColumn"> <tr> <td> <div class="pN">277</div> <div class="G">Yattha nāmañca rūpañca,</div> </td> </tr> <tr> <td> <div class="G">asesaṁ uparujjhati;</div> </td> </tr> <tr> <td> <div class="G">Taṁ te dhammaṁ idhaññāya,</div> </td> </tr> <tr> <td> <div class="G">acchiduṁ bhavabandhanan”ti.</div> </td> </tr> </table> </div>
</div>
<div class="q" id="p_12S1_278"> <div class="p"> <table class="singleColumn"> <tr> <td> <div class="pN">278</div> <div class="G">“Gambhīraṁ bhāsasī vācaṁ,</div> </td> </tr> <tr> <td> <div class="G">dubbijānaṁ sudubbudhaṁ;</div> </td> </tr> <tr> <td> <div class="G">Kassa tvaṁ dhammamaññāya,</div> </td> </tr> <tr> <td> <div class="G">vācaṁ bhāsasi īdisan”ti.</div> </td> </tr> </table> </div>
</div>
<div class="q" id="p_12S1_279"> <div class="p"> <table class="singleColumn"> <tr> <td> <div class="pN">279</div> <div class="G">“Kumbhakāro pure āsiṁ,</div> </td> </tr> <tr> <td> <div class="G">vekaḷiṅge ghaṭīkaro;</div> </td> </tr> <tr> <td> <div class="G">Mātāpettibharo āsiṁ,</div> </td> </tr> <tr> <td> <div class="G">kassapassa upāsako.</div> </td> </tr> </table> </div>
</div>
<div class="q" id="p_12S1_280"> <div class="p"> <table class="singleColumn"> <tr> <td> <div class="pN">280</div> <div class="G">Virato methunā dhammā,</div> </td> </tr> <tr> <td> <div class="G">brahmacārī nirāmiso;</div> </td> </tr> <tr> <td> <div class="G">Ahuvā te sagāmeyyo,</div> </td> </tr> <tr> <td> <div class="G">ahuvā te pure sakhā.</div> </td> </tr> </table> </div>
</div>
<div class="q" id="p_12S1_281"> <div class="p"> <table class="singleColumn"> <tr> <td> <div class="pN">281</div> <div class="G">Sohamete pajānāmi,</div> </td> </tr> <tr> <td> <div class="G">vimutte satta bhikkhavo;</div> </td> </tr> <tr> <td> <div class="G">Rāgadosaparikkhīṇe,</div> </td> </tr> <tr> <td> <div class="G">tiṇṇe loke visattikan”ti.</div> </td> </tr> </table> </div>
</div>
<div class="q" id="p_12S1_282"> <div class="p"> <table class="singleColumn"> <tr> <td> <div class="pN">282</div> <div class="G">“Evametaṁ tadā āsi,</div> </td> </tr> <tr> <td> <div class="G">yathā bhāsasi bhaggava;</div> </td> </tr> <tr> <td> <div class="G">Kumbhakāro pure āsi,</div> </td> </tr> <tr> <td> <div class="G">vekaḷiṅge ghaṭīkaro;</div> </td> </tr> <tr> <td> <div class="G">Mātāpettibharo āsi,</div> </td> </tr> <tr> <td> <div class="G">kassapassa upāsako.</div> </td> </tr> </table> </div>
</div>
<div class="q" id="p_12S1_283"> <div class="p"> <table class="singleColumn"> <tr> <td> <div class="pN">283</div> <div class="G">Virato methunā dhammā,</div> </td> </tr> <tr> <td> <div class="G">brahmacārī nirāmiso;</div> </td> </tr> <tr> <td> <div class="G">Ahuvā me sagāmeyyo,</div> </td> </tr> <tr> <td> <div class="G">ahuvā me pure sakhā”ti.</div> </td> </tr> </table> </div>
</div>
<div class="q" id="p_12S1_284"> <div class="p"> <table class="singleColumn"> <tr> <td> <div class="pN">284</div> <div class="G">“Evametaṁ purāṇānaṁ,</div> </td> </tr> <tr> <td> <div class="G">sahāyānaṁ ahu saṅgamo;</div> </td> </tr> <tr> <td> <div class="G">Ubhinnaṁ bhāvitattānaṁ,</div> </td> </tr> <tr> <td> <div class="G">sarīrantimadhārinan”ti.</div> </td> </tr> </table> </div>
</div>
<div class="CENTER" id="p_12S1_285">
<span class="pN">285</span>Ādittavaggo pañcamo.</div>
<div class="SUMMARY" id="p_12S1_286">
<span class="pN">286</span><span class="firstLetter">T</span>assuddānaṁ</div>
<div class="q" id="p_12S1_287"> <div class="p"> <table class="singleColumn"> <tr> <td> <div class="pN">287</div> <div class="G">Ādittaṁ kiṁdadaṁ annaṁ,</div> </td> </tr> <tr> <td> <div class="G">ekamūlaanomiyaṁ;</div> </td> </tr> <tr> <td> <div class="G">Accharāvanaropajetaṁ,</div> </td> </tr> <tr> <td> <div class="G">maccharena ghaṭīkaroti.</div> </td> </tr> </table> </div>
</div>
</html>

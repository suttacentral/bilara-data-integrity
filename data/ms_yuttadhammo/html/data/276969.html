<html>
<div class="i">1.1.3.11 Pabhaṅgusutta</div>
<div class="h">Khandhasaṁyutta</div>
<div class="h">Mūlapaṇṇāsaka</div>
<div class="h">Bhāravagga</div>
<div class="h">Pabhaṅgusutta</div>
<div class="q" id="p_13S3_149"> <div class="divNumber">32.</div> <div class="p">
<span class="pN">149</span>Sāvatthinidānaṁ. “Pabhaṅguñca, bhikkhave, desessāmi appabhaṅguñca. Taṁ suṇātha. Kiñca, bhikkhave, pabhaṅgu, kiṁ appabhaṅgu? Rūpaṁ, bhikkhave, pabhaṅgu. Yo tassa nirodho vūpasamo atthaṅgamo, idaṁ appabhaṅgu. Vedanā pabhaṅgu. Yo tassā nirodho vūpasamo atthaṅgamo, idaṁ appabhaṅgu. Saññā pabhaṅgu… saṅkhārā pabhaṅgu. Yo tesaṁ nirodho vūpasamo atthaṅgamo, idaṁ appabhaṅgu. Viññāṇaṁ pabhaṅgu. Yo tassa nirodho vūpasamo atthaṅgamo, idaṁ appabhaṅgū”ti. </div>
</div>
<div class="CENTER" id="p_13S3_150">
<span class="pN">150</span>Ekādasamaṁ.</div>
<div class="CENTER" id="p_13S3_151">
<span class="pN">151</span>Bhāravaggo tatiyo.</div>
<div class="SUMMARY" id="p_13S3_152">
<span class="pN">152</span><span class="firstLetter">T</span>assuddānaṁ</div>
<div class="q" id="p_13S3_153"> <div class="p"> <table class="singleColumn"> <tr> <td> <div class="pN">153</div> <div class="G">Bhāraṁ pariññaṁ abhijānaṁ,</div> </td> </tr> <tr> <td> <div class="G">chandarāgaṁ catutthakaṁ;</div> </td> </tr> <tr> <td> <div class="G">Assādā ca tayo vuttā,</div> </td> </tr> <tr> <td> <div class="G">abhinandanamaṭṭhamaṁ;</div> </td> </tr> <tr> <td> <div class="G">Uppādaṁ aghamūlañca,</div> </td> </tr> <tr> <td> <div class="G">ekādasamo pabhaṅgūti.</div> </td> </tr> </table> </div>
</div>
</html>

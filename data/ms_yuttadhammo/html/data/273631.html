<html>
<div class="i">1.2.7 Dukkarasutta</div>
<div class="h">Devatāsaṁyutta</div>
<div class="h">Nandanavagga</div>
<div class="h">Dukkarasutta</div>
<div class="q" id="p_12S1_55"> <div class="divNumber">17.</div> <div class="p"> <table class="singleColumn"> <tr> <td> <div class="pN">55</div> <div class="G">“Dukkaraṁ duttitikkhañca,</div> </td> </tr> <tr> <td> <div class="G">abyattena ca sāmaññaṁ;</div> </td> </tr> <tr> <td> <div class="G">Bahūhi tattha sambādhā,</div> </td> </tr> <tr> <td> <div class="G">yattha bālo visīdatī”ti.</div> </td> </tr> </table> </div>
</div>
<div class="q" id="p_12S1_56"> <div class="p"> <table class="singleColumn"> <tr> <td> <div class="pN">56</div> <div class="G">“Katihaṁ careyya sāmaññaṁ,</div> </td> </tr> <tr> <td> <div class="G">cittañce na nivāraye;</div> </td> </tr> <tr> <td> <div class="G">Pade pade visīdeyya,</div> </td> </tr> <tr> <td> <div class="G">saṅkappānaṁ vasānugoti.</div> </td> </tr> </table> </div>
</div>
<div class="q" id="p_12S1_57"> <div class="p"> <table class="singleColumn"> <tr> <td> <div class="pN">57</div> <div class="G">Kummova aṅgāni sake kapāle,</div> </td> </tr> <tr> <td> <div class="G">Samodahaṁ bhikkhu manovitakke;</div> </td> </tr> <tr> <td> <div class="G">Anissito aññamaheṭhayāno,</div> </td> </tr> <tr> <td> <div class="G">Parinibbuto nūpavadeyya kañcī”ti.</div> </td> </tr> </table> </div>
</div>
</html>

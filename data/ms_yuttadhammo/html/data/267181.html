<html>
<div class="i">5.7 Sayanadāyakattheraapadāna</div>
<div class="h">Upālivagga</div>
<div class="h">Sayanadāyakattheraapadāna</div>
<div class="q" id="p_20Ap1_1308"> <div class="divNumber">88.</div> <div class="p"> <table class="singleColumn"> <tr> <td> <div class="pN">1308</div> <div class="G">“Siddhatthassa bhagavato,</div> </td> </tr> <tr> <td> <div class="G">mettacittassa tādino;</div> </td> </tr> <tr> <td> <div class="G">Sayanaggaṁ mayā dinnaṁ,</div> </td> </tr> <tr> <td> <div class="G">dussabhaṇḍehi atthataṁ.</div> </td> </tr> </table> </div>
</div>
<div class="q" id="p_20Ap1_1309"> <div class="divNumber">89.</div> <div class="p"> <table class="singleColumn"> <tr> <td> <div class="pN">1309</div> <div class="G">Paṭiggahesi bhagavā,</div> </td> </tr> <tr> <td> <div class="G">kappiyaṁ sayanāsanaṁ;</div> </td> </tr> <tr> <td> <div class="G">Uṭṭhāya sayanā tamhā,</div> </td> </tr> <tr> <td> <div class="G">vehāsaṁ uggamī jino.</div> </td> </tr> </table> </div>
</div>
<div class="q" id="p_20Ap1_1310"> <div class="divNumber">90.</div> <div class="p"> <table class="singleColumn"> <tr> <td> <div class="pN">1310</div> <div class="G">Catunnavutito kappe,</div> </td> </tr> <tr> <td> <div class="G">yaṁ sayanamadāsahaṁ;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">sayanassa idaṁ phalaṁ.</div> </td> </tr> </table> </div>
</div>
<div class="q" id="p_20Ap1_1311"> <div class="divNumber">91.</div> <div class="p"> <table class="singleColumn"> <tr> <td> <div class="pN">1311</div> <div class="G">Ekapaññāsito kappe,</div> </td> </tr> <tr> <td> <div class="G">varako devasavhayo;</div> </td> </tr> <tr> <td> <div class="G">Sattaratanasampanno,</div> </td> </tr> <tr> <td> <div class="G">cakkavattī mahabbalo.</div> </td> </tr> </table> </div>
</div>
<div class="q" id="p_20Ap1_1312"> <div class="divNumber">92.</div> <div class="p"> <table class="singleColumn"> <tr> <td> <div class="pN">1312</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_1313"> <div class="p">
<span class="pN">1313</span>Itthaṁ sudaṁ āyasmā sayanadāyako thero imā gāthāyo abhāsitthāti. </div>
</div>
<div class="CENTER" id="p_20Ap1_1314">
<span class="pN">1314</span>Sayanadāyakattherassāpadānaṁ sattamaṁ.</div>
</html>

<html>
<div class="i">5.1.3 Venasākhajātaka</div>
<div class="h">Pañcakanipāta</div>
<div class="h">Maṇikuṇḍalavagga</div>
<div class="h">Venasākhajātaka</div>
<div class="q" id="p_22J_1161"> <div class="divNumber">14.</div> <div class="p"> <table class="singleColumn"> <tr> <td> <div class="pN">1161</div> <div class="G">“Nayidaṁ niccaṁ bhavitabbaṁ brahmadatta,</div> </td> </tr> <tr> <td> <div class="G">Khemaṁ subhikkhaṁ sukhatā ca kāye;</div> </td> </tr> <tr> <td> <div class="G">Atthaccaye mā ahu sampamūḷho,</div> </td> </tr> <tr> <td> <div class="G">Bhinnaplavo sāgarasseva majjhe.</div> </td> </tr> </table> </div>
</div>
<div class="q" id="p_22J_1162"> <div class="divNumber">15.</div> <div class="p"> <table class="singleColumn"> <tr> <td> <div class="pN">1162</div> <div class="G">Yāni karoti puriso,</div> </td> </tr> <tr> <td> <div class="G">tāni attani passati;</div> </td> </tr> <tr> <td> <div class="G">Kalyāṇakārī kalyāṇaṁ,</div> </td> </tr> <tr> <td> <div class="G">pāpakārī ca pāpakaṁ;</div> </td> </tr> <tr> <td> <div class="G">Yādisaṁ vapate bījaṁ,</div> </td> </tr> <tr> <td> <div class="G">tādisaṁ harate phalaṁ”.</div> </td> </tr> </table> </div>
</div>
<div class="q" id="p_22J_1163"> <div class="divNumber">16.</div> <div class="p"> <table class="singleColumn"> <tr> <td> <div class="pN">1163</div> <div class="G">“Idaṁ tadācariyavaco,</div> </td> </tr> <tr> <td> <div class="G">pārāsariyo yadabravi;</div> </td> </tr> <tr> <td> <div class="G">Mā su tvaṁ akari pāpaṁ,</div> </td> </tr> <tr> <td> <div class="G">yaṁ tvaṁ pacchā kataṁ tape.</div> </td> </tr> </table> </div>
</div>
<div class="q" id="p_22J_1164"> <div class="divNumber">17.</div> <div class="p"> <table class="singleColumn"> <tr> <td> <div class="pN">1164</div> <div class="G">Ayameva so piṅgiya venasākho,</div> </td> </tr> <tr> <td> <div class="G">Yamhi ghātayiṁ khattiyānaṁ sahassaṁ;</div> </td> </tr> <tr> <td> <div class="G">Alaṅkate candanasārānulitte,</div> </td> </tr> <tr> <td> <div class="G">Tameva dukkhaṁ paccāgataṁ mamaṁ.</div> </td> </tr> </table> </div>
</div>
<div class="q" id="p_22J_1165"> <div class="divNumber">18.</div> <div class="p"> <table class="singleColumn"> <tr> <td> <div class="pN">1165</div> <div class="G">Sāmā ca kho candanalittagattā,</div> </td> </tr> <tr> <td> <div class="G">Laṭṭhīva sobhañjanakassa uggatā;</div> </td> </tr> <tr> <td> <div class="G">Adisvā kālaṁ karissāmi ubbariṁ,</div> </td> </tr> <tr> <td> <div class="G">Taṁ me ito dukkhataraṁ bhavissatī”ti.</div> </td> </tr> </table> </div>
</div>
<div class="CENTER" id="p_22J_1166">
<span class="pN">1166</span>Venasākhajātakaṁ tatiyaṁ.</div>
</html>

<html>
<div class="i"> Ārammaṇa</div>
<div class="h">Ganthagocchaka</div>
<div class="h">Ganthaganthaniyaduka</div>
<div class="h">Pañhāvāra</div>
<div class="h">Paccayānulomādi</div>
<div class="h">Vibhaṅgavāra</div>
<div class="h">Ārammaṇa</div>
<div class="q" id="p_38P2_1847"> <div class="divNumber">105.</div> <div class="p">
<span class="pN">1847</span>Gantho ceva ganthaniyo ca dhammo ganthassa ceva ganthaniyassa ca dhammassa ārammaṇapaccayena paccayo—  ganthe ārabbha ganthā uppajjanti. (Mūlaṁ pucchitabbaṁ.) Ganthe ārabbha ganthaniyā ceva no ca ganthā khandhā uppajjanti. (Mūlaṁ pucchitabbaṁ.) Ganthe ārabbha ganthā ca sampayuttakā ca khandhā uppajjanti. (3) </div>
</div>
<div class="q" id="p_38P2_1848"> <div class="divNumber">106.</div> <div class="p">
<span class="pN">1848</span>Ganthaniyo ceva no ca gantho dhammo ganthaniyassa ceva no ca ganthassa ca dhammassa ārammaṇapaccayena paccayo—  dānaṁ…pe…  sīlaṁ…pe…  uposathakammaṁ katvā taṁ paccavekkhati, pubbe suciṇṇāni…pe…  jhānā…pe…  ariyā gotrabhuṁ paccavekkhanti, vodānaṁ paccavekkhanti, pahīne kilese…pe…  vikkhambhite kilese paccavekkhanti, pubbe samudāciṇṇe kilese jānanti, cakkhuṁ…pe…  vatthuṁ ganthaniye ceva no ca ganthe khandhe aniccato…pe…  domanassaṁ uppajjati; dibbena cakkhunā rūpaṁ passati, dibbāya sotadhātuyā saddaṁ suṇāti. (Sabbaṁ vitthāretabbaṁ) Āvajjanāya ārammaṇapaccayena paccayo. (1) </div>
</div>
<div class="q" id="p_38P2_1849"> <div class="p">
<span class="pN">1849</span>Ganthaniyo ceva no ca gantho dhammo ganthassa ceva ganthaniyassa ca dhammassa ārammaṇapaccayena paccayo—  dānaṁ…pe…  sīlaṁ…pe…  uposathakammaṁ katvā taṁ assādeti abhinandati, taṁ ārabbha rāgo uppajjati, diṭṭhi…pe…  vicikicchā…pe…  domanassaṁ uppajjati; pubbe suciṇṇāni…pe…  jhānā vuṭṭhahitvā jhānaṁ…pe…  cakkhuṁ…pe…  vatthuṁ ganthaniye ceva no ca ganthe khandhe assādeti abhinandati, taṁ ārabbha rāgo uppajjati, diṭṭhi…pe…  domanassaṁ uppajjati. (2) </div>
</div>
<div class="q" id="p_38P2_1850"> <div class="p">
<span class="pN">1850</span>Ganthaniyo ceva no ca gantho dhammo ganthassa ceva ganthaniyassa ca ganthaniyassa ceva no ca ganthassa ca dhammassa ārammaṇapaccayena paccayo—  dānaṁ…pe…  sīlaṁ…pe…  uposathakammaṁ…pe…  pubbe suciṇṇāni…pe…  jhānā vuṭṭhahitvā jhānaṁ…pe…  cakkhuṁ…pe…  vatthuṁ ganthaniye ceva no ca ganthe khandhe assādeti abhinandati, taṁ ārabbha ganthā ca sampayuttakā ca khandhā uppajjanti. (Evaṁ itarepi tīṇi vitthāretabbā.) (3) </div>
</div>
<div class="q" id="p_38P2_1851"> <div class="p">
<span class="pN">1851</span>(Ārabbha kātabbā. Imasmiṁ duke lokuttaraṁ natthi, ganthadukasadisaṁ, ninnānākaraṇaṁ. “Ganthaniyan”ti niyāmetabbaṁ, magge nava pañhā kātabbā.) </div>
</div>
<div class="CENTER" id="p_38P2_1852">
<span class="pN">1852</span>Ganthaganthaniyadukaṁ niṭṭhitaṁ.</div>
</html>

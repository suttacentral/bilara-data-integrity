<html>
<div class="i">6.2.3--10 Suvaṇṇanikkhasuttādiaṭṭhaka</div>
<div class="h">Lābhasakkārasaṁyutta</div>
<div class="h">Dutiyavagga</div>
<div class="h">Suvaṇṇanikkhasuttādiaṭṭhaka</div>
<div class="q" id="p_12S2_1055"> <div class="divNumber">169.</div> <div class="p">
<span class="pN">1055</span>Sāvatthiyaṁ viharati. “Idhāhaṁ, bhikkhave, ekaccaṁ puggalaṁ evaṁ cetasā ceto paricca pajānāmi— ‘na cāyamāyasmā suvaṇṇanikkhassāpi hetu…pe… suvaṇṇanikkhasatassāpi hetu… siṅgīnikkhassāpi hetu… siṅgīnikkhasatassāpi hetu… pathaviyāpi jātarūpaparipūrāya hetu… āmisakiñcikkhahetupi… jīvitahetupi… janapadakalyāṇiyāpi hetu sampajānamusā bhāseyyā’ti. Tamenaṁ passāmi aparena samayena lābhasakkārasilokena abhibhūtaṁ pariyādiṇṇacittaṁ sampajānamusā bhāsantaṁ. Evaṁ dāruṇo kho, bhikkhave, lābhasakkārasiloko…pe… evañhi vo, bhikkhave, sikkhitabban”ti. </div>
</div>
<div class="CENTER" id="p_12S2_1056">
<span class="pN">1056</span>Dasamaṁ.</div>
<div class="CENTER" id="p_12S2_1057">
<span class="pN">1057</span>Dutiyo vaggo.</div>
<div class="SUMMARY" id="p_12S2_1058">
<span class="pN">1058</span><span class="firstLetter">T</span>assuddānaṁ</div>
<div class="q" id="p_12S2_1059"> <div class="p"> <table class="singleColumn"> <tr> <td> <div class="pN">1059</div> <div class="G">Dve pāti dve suvaṇṇā ca,</div> </td> </tr> <tr> <td> <div class="G">Siṅgīhi apare duve;</div> </td> </tr> <tr> <td> <div class="G">Pathavī kiñcikkhajīvitaṁ,</div> </td> </tr> <tr> <td> <div class="G">Janapadakalyāṇiyā dasāti.</div> </td> </tr> </table> </div>
</div>
</html>

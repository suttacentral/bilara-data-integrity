<html>
<div class="i">1.4.9 </div>
<div class="h">Paṭhamapaṇṇāsaka</div>
<div class="h">Samacittavagga</div>
<div class="h"></div>
<div class="q" id="p_15A2_101"> <div class="divNumber">41.</div> <div class="p">
<span class="pN">101</span>“Dvinnāhaṁ, bhikkhave, micchāpaṭipattiṁ na vaṇṇemi, gihissa vā pabbajitassa vā. Gihī vā, bhikkhave, pabbajito vā micchāpaṭipanno micchāpaṭipattādhikaraṇahetu na ārādhako hoti ñāyaṁ dhammaṁ kusalaṁ. </div>
</div>
<div class="q" id="p_15A2_102"> <div class="p">
<span class="pN">102</span>Dvinnāhaṁ, bhikkhave, sammāpaṭipattiṁ vaṇṇemi, gihissa vā pabbajitassa vā. Gihī vā, bhikkhave, pabbajito vā sammāpaṭipanno sammāpaṭipattādhikaraṇahetu ārādhako hoti ñāyaṁ dhammaṁ kusalan”ti. </div>
</div>
</html>

<html>
<div class="i">4.1.5 Jambukattheragāthā</div>
<div class="h">Catukkanipāta</div>
<div class="h">Paṭhamavagga</div>
<div class="h">Jambukattheragāthā</div>
<div class="q" id="p_19Th1_523"> <div class="divNumber">283.</div> <div class="p"> <table class="singleColumn"> <tr> <td> <div class="pN">523</div> <div class="G">“Pañcapaññāsavassāni,</div> </td> </tr> <tr> <td> <div class="G">rajojallamadhārayiṁ;</div> </td> </tr> <tr> <td> <div class="G">Bhuñjanto māsikaṁ bhattaṁ,</div> </td> </tr> <tr> <td> <div class="G">kesamassuṁ alocayiṁ.</div> </td> </tr> </table> </div>
</div>
<div class="q" id="p_19Th1_524"> <div class="divNumber">284.</div> <div class="p"> <table class="singleColumn"> <tr> <td> <div class="pN">524</div> <div class="G">Ekapādena aṭṭhāsiṁ,</div> </td> </tr> <tr> <td> <div class="G">āsanaṁ parivajjayiṁ;</div> </td> </tr> <tr> <td> <div class="G">Sukkhagūthāni ca khādiṁ,</div> </td> </tr> <tr> <td> <div class="G">uddesañca na sādiyiṁ.</div> </td> </tr> </table> </div>
</div>
<div class="q" id="p_19Th1_525"> <div class="divNumber">285.</div> <div class="p"> <table class="singleColumn"> <tr> <td> <div class="pN">525</div> <div class="G">Etādisaṁ karitvāna,</div> </td> </tr> <tr> <td> <div class="G">bahuṁ duggatigāminaṁ;</div> </td> </tr> <tr> <td> <div class="G">Vuyhamāno mahoghena,</div> </td> </tr> <tr> <td> <div class="G">buddhaṁ saraṇamāgamaṁ.</div> </td> </tr> </table> </div>
</div>
<div class="q" id="p_19Th1_526"> <div class="divNumber">286.</div> <div class="p"> <table class="singleColumn"> <tr> <td> <div class="pN">526</div> <div class="G">Saraṇagamanaṁ passa,</div> </td> </tr> <tr> <td> <div class="G">passa dhammasudhammataṁ;</div> </td> </tr> <tr> <td> <div class="G">Tisso vijjā anuppattā,</div> </td> </tr> <tr> <td> <div class="G">kataṁ buddhassa sāsanan”ti.</div> </td> </tr> </table> </div>
</div>
<div class="CENTER" id="p_19Th1_527">
<span class="pN">527</span>…  Jambuko thero… .</div>
</html>

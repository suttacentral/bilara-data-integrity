<html>
<div class="i">4.10 Kapparukkhiyattheraapadāna</div>
<div class="h">Kuṇḍadhānavagga</div>
<div class="h">Kapparukkhiyattheraapadāna</div>
<div class="q" id="p_20Ap1_1198"> <div class="divNumber">108.</div> <div class="p"> <table class="singleColumn"> <tr> <td> <div class="pN">1198</div> <div class="G">“Siddhatthassa bhagavato,</div> </td> </tr> <tr> <td> <div class="G">thūpaseṭṭhassa sammukhā;</div> </td> </tr> <tr> <td> <div class="G">Vicittadusse lagetvā,</div> </td> </tr> <tr> <td> <div class="G">kapparukkhaṁ ṭhapesahaṁ.</div> </td> </tr> </table> </div>
</div>
<div class="q" id="p_20Ap1_1199"> <div class="divNumber">109.</div> <div class="p"> <table class="singleColumn"> <tr> <td> <div class="pN">1199</div> <div class="G">Yaṁ yaṁ yonupapajjāmi,</div> </td> </tr> <tr> <td> <div class="G">devattaṁ atha mānusaṁ;</div> </td> </tr> <tr> <td> <div class="G">Sobhayanto mama dvāraṁ,</div> </td> </tr> <tr> <td> <div class="G">kapparukkho patiṭṭhati.</div> </td> </tr> </table> </div>
</div>
<div class="q" id="p_20Ap1_1200"> <div class="divNumber">110.</div> <div class="p"> <table class="singleColumn"> <tr> <td> <div class="pN">1200</div> <div class="G">Ahañca parisā ceva,</div> </td> </tr> <tr> <td> <div class="G">ye keci mama vassitā;</div> </td> </tr> <tr> <td> <div class="G">Tamhā dussaṁ gahetvāna,</div> </td> </tr> <tr> <td> <div class="G">nivāsema mayaṁ sadā.</div> </td> </tr> </table> </div>
</div>
<div class="q" id="p_20Ap1_1201"> <div class="divNumber">111.</div> <div class="p"> <table class="singleColumn"> <tr> <td> <div class="pN">1201</div> <div class="G">Catunnavutito kappe,</div> </td> </tr> <tr> <td> <div class="G">yaṁ rukkhaṁ ṭhapayiṁ ahaṁ;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">kapparukkhassidaṁ phalaṁ.</div> </td> </tr> </table> </div>
</div>
<div class="q" id="p_20Ap1_1202"> <div class="divNumber">112.</div> <div class="p"> <table class="singleColumn"> <tr> <td> <div class="pN">1202</div> <div class="G">Ito ca sattame kappe,</div> </td> </tr> <tr> <td> <div class="G">suceḷā aṭṭha khattiyā;</div> </td> </tr> <tr> <td> <div class="G">Sattaratanasampannā,</div> </td> </tr> <tr> <td> <div class="G">cakkavattī mahabbalā.</div> </td> </tr> </table> </div>
</div>
<div class="q" id="p_20Ap1_1203"> <div class="divNumber">113.</div> <div class="p"> <table class="singleColumn"> <tr> <td> <div class="pN">1203</div> <div class="G">Paṭisambhidā catasso,</div> </td> </tr> <tr> <td> <div class="G">…pe…</div> </td> </tr> <tr> <td> <div class="G">kataṁ buddhassa sāsanaṁ”. (1103)</div> </td> </tr> </table> </div>
</div>
<div class="q" id="p_20Ap1_1204"> <div class="p">
<span class="pN">1204</span>Itthaṁ sudaṁ āyasmā kapparukkhiyo thero imā gāthāyo abhāsitthāti. </div>
</div>
<div class="CENTER" id="p_20Ap1_1205">
<span class="pN">1205</span>Kapparukkhiyattherassāpadānaṁ dasamaṁ.</div>
<div class="ENDH3" id="p_20Ap1_1206">
<span class="pN">1206</span>Kuṇḍadhānavaggo catuttho.</div>
<div class="SUMMARY" id="p_20Ap1_1207">
<span class="pN">1207</span><span class="firstLetter">T</span>assuddānaṁ</div>
<div class="q" id="p_20Ap1_1208"> <div class="p"> <table class="singleColumn"> <tr> <td> <div class="pN">1208</div> <div class="G">Kuṇḍasāgatakaccānā,</div> </td> </tr> <tr> <td> <div class="G">udāyī mogharājako;</div> </td> </tr> <tr> <td> <div class="G">Adhimutto lasuṇado,</div> </td> </tr> <tr> <td> <div class="G">āyāgī dhammacakkiko;</div> </td> </tr> <tr> <td> <div class="G">Kapparukkhī ca dasamo,</div> </td> </tr> <tr> <td> <div class="G">gāthā dvayadasasataṁ.</div> </td> </tr> </table> </div>
</div>
</html>

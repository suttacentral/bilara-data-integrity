<html>
<div class="i"> Nahetu</div>
<div class="h">Ācayagāmittika</div>
<div class="h">Paccayavāra</div>
<div class="h">Paccayapaccanīya</div>
<div class="h">Vibhaṅgavāra</div>
<div class="h">Nahetu</div>
<div class="q" id="p_37P1_1502"> <div class="divNumber">26.</div> <div class="p">
<span class="pN">1502</span>Ācayagāmiṁ dhammaṁ paccayā ācayagāmī dhammo uppajjati nahetupaccayā—  vicikicchāsahagate uddhaccasahagate khandhe paccayā vicikicchāsahagato uddhaccasahagato moho. (1) </div>
</div>
<div class="q" id="p_37P1_1503"> <div class="p">
<span class="pN">1503</span>Nevācayagāmināpacayagāmiṁ dhammaṁ paccayā nevācayagāmināpacayagāmī dhammo uppajjati nahetupaccayā—  ahetukaṁ nevācayagāmināpacayagāmiṁ ekaṁ khandhaṁ paccayā tayo khandhā cittasamuṭṭhānañca rūpaṁ…pe…  dve khandhe…pe…  ahetukapaṭisandhikkhaṇe…pe…  asaññasattānaṁ ekaṁ mahābhūtaṁ…pe…  cakkhāyatanaṁ paccayā cakkhuviññāṇaṁ…pe…  kāyāyatanaṁ paccayā kāyaviññāṇaṁ. Vatthuṁ paccayā ahetukā nevācayagāmināpacayagāmī khandhā. (1) </div>
</div>
<div class="q" id="p_37P1_1504"> <div class="p">
<span class="pN">1504</span>Nevācayagāmināpacayagāmiṁ dhammaṁ paccayā ācayagāmī dhammo uppajjati nahetupaccayā—  vatthuṁ paccayā vicikicchāsahagato uddhaccasahagato moho. (2) </div>
</div>
<div class="q" id="p_37P1_1505"> <div class="p">
<span class="pN">1505</span>Ācayagāmiñca nevācayagāmināpacayagāmiñca dhammaṁ paccayā ācayagāmī dhammo uppajjati nahetupaccayā—  vicikicchāsahagate uddhaccasahagate khandhe ca vatthuñca paccayā vicikicchāsahagato uddhaccasahagato moho. (1) </div>
</div>
</html>

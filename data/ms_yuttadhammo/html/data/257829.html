<html>
<div class="i">29 Sanidassanattika, Vipākattika</div>
<div class="h">Sanidassanattika, Vipākattika</div>
<div class="q" id="p_40P17_129"> <div class="divNumber">46.</div> <div class="p">
<span class="pN">129</span>Anidassanaappaṭighaṁ vipākaṁ dhammaṁ paṭicca naanidassanaappaṭigho navipāko dhammo uppajjati hetupaccayā. (Saṁkhittaṁ.) Hetuyā cha, adhipatiyā cha…pe… aññamaññe tīṇi…pe… avigate cha. </div>
</div>
<div class="q" id="p_40P17_130"> <div class="p">
<span class="pN">130</span>Anidassanaappaṭighaṁ vipākadhammadhammaṁ paṭicca naanidassanaappaṭigho navipākadhammadhammo uppajjati hetupaccayā. (Saṁkhittaṁ.) Hetuyā cha, adhipatiyā cha…pe… avigate cha. </div>
</div>
<div class="q" id="p_40P17_131"> <div class="p">
<span class="pN">131</span>Anidassanaappaṭighaṁ nevavipākanavipākadhammadhammaṁ paṭicca nasanidassanasappaṭigho nanevavipākanavipākadhammadhammo uppajjati hetupaccayā. (Saṁkhittaṁ.) Hetuyā tīṇi…pe… avigate tīṇi. </div>
</div>
</html>

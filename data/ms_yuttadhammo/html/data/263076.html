<html>
<div class="i"> Anantara</div>
<div class="h">Sekkhattika</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Anantara</div>
<div class="q" id="p_37P1_1790"> <div class="divNumber">48.</div> <div class="p">
<span class="pN">1790</span>Sekkho dhammo sekkhassa dhammassa anantarapaccayena paccayo— purimā purimā sekkhā khandhā pacchimānaṁ pacchimānaṁ sekkhānaṁ khandhānaṁ anantarapaccayena paccayo. Maggo sekkhassa phalassa… sekkhaṁ phalaṁ sekkhassa phalassa anantarapaccayena paccayo. (1) </div>
</div>
<div class="q" id="p_37P1_1791"> <div class="p">
<span class="pN">1791</span>Sekkho dhammo asekkhassa dhammassa anantarapaccayena paccayo— maggo asekkhassa phalassa anantarapaccayena paccayo. (2) </div>
</div>
<div class="q" id="p_37P1_1792"> <div class="p">
<span class="pN">1792</span>Sekkho dhammo nevasekkhanāsekkhassa dhammassa anantarapaccayena paccayo— sekkhaṁ phalaṁ vuṭṭhānassa anantarapaccayena paccayo. (3) </div>
</div>
<div class="q" id="p_37P1_1793"> <div class="divNumber">49.</div> <div class="p">
<span class="pN">1793</span>Asekkho dhammo asekkhassa dhammassa anantarapaccayena paccayo— purimā purimā asekkhā khandhā pacchimānaṁ pacchimānaṁ asekkhānaṁ khandhānaṁ anantarapaccayena paccayo. Asekkhaṁ phalaṁ asekkhassa phalassa anantarapaccayena paccayo. (1) </div>
</div>
<div class="q" id="p_37P1_1794"> <div class="p">
<span class="pN">1794</span>Asekkho dhammo nevasekkhanāsekkhassa dhammassa anantarapaccayena paccayo— asekkhaṁ phalaṁ vuṭṭhānassa anantarapaccayena paccayo. (2) </div>
</div>
<div class="q" id="p_37P1_1795"> <div class="divNumber">50.</div> <div class="p">
<span class="pN">1795</span>Nevasekkhanāsekkho dhammo nevasekkhanāsekkhassa dhammassa anantarapaccayena paccayo— purimā purimā nevasekkhanāsekkhā khandhā pacchimānaṁ pacchimānaṁ nevasekkhanāsekkhānaṁ khandhānaṁ…pe… anulomaṁ gotrabhussa… anulomaṁ vodānassa… āvajjanā nevasekkhanāsekkhānaṁ khandhānaṁ anantarapaccayena paccayo. (1) </div>
</div>
<div class="q" id="p_37P1_1796"> <div class="p">
<span class="pN">1796</span>Nevasekkhanāsekkho dhammo sekkhassa dhammassa anantarapaccayena paccayo— gotrabhu maggassa… vodānaṁ maggassa… anulomaṁ sekkhāya phalasamāpattiyā… nirodhā vuṭṭhahantassa nevasaññānāsaññāyatanakusalaṁ sekkhāya phalasamāpattiyā anantarapaccayena paccayo. (2) </div>
</div>
<div class="q" id="p_37P1_1797"> <div class="p">
<span class="pN">1797</span>Nevasekkhanāsekkho dhammo asekkhassa dhammassa anantarapaccayena paccayo— anulomaṁ asekkhāya phalasamāpattiyā… nirodhā vuṭṭhahantassa nevasaññānāsaññāyatanakiriyaṁ asekkhāya phalasamāpattiyā anantarapaccayena paccayo. (3) </div>
</div>
</html>

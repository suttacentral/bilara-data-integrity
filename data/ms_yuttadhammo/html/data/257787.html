<html>
<div class="i">82 Sanidassanattika, Savitakkaduka</div>
<div class="h">Sanidassanattika, Savitakkaduka</div>
<div class="q" id="p_40P16_318"> <div class="divNumber">132.</div> <div class="p">
<span class="pN">318</span>Anidassanaappaṭighaṁ savitakkaṁ dhammaṁ paṭicca naanidassanaappaṭigho nasavitakko dhammo uppajjati hetupaccayā. Anidassanaappaṭighaṁ savitakkaṁ dhammaṁ paṭicca nasanidassanasappaṭigho nasavitakko dhammo uppajjati hetupaccayā…pe… anidassanaappaṭighaṁ savitakkaṁ dhammaṁ paṭicca nasanidassanasappaṭigho nasavitakko ca naanidassanasappaṭigho nasavitakko ca dhammā uppajjanti hetupaccayā. (Saṁkhittaṁ.) </div>
</div>
<div class="q" id="p_40P16_319"> <div class="p">
<span class="pN">319</span>Hetuyā cha, ārammaṇe tīṇi…pe… avigate cha. </div>
</div>
<div class="q" id="p_40P16_320"> <div class="divNumber">133.</div> <div class="p">
<span class="pN">320</span>Anidassanaappaṭighaṁ avitakkaṁ dhammaṁ paṭicca nasanidassanasappaṭigho naavitakko dhammo uppajjati hetupaccayā. Anidassanaappaṭighaṁ avitakkaṁ dhammaṁ paṭicca naanidassanasappaṭigho naavitakko dhammo uppajjati hetupaccayā. Anidassanaappaṭighaṁ avitakkaṁ dhammaṁ paṭicca nasanidassanasappaṭigho naavitakko ca naanidassanasappaṭigho naavitakko ca dhammā uppajjanti hetupaccayā. (Saṁkhittaṁ.) </div>
</div>
<div class="q" id="p_40P16_321"> <div class="p">
<span class="pN">321</span>Hetuyā tīṇi…pe… avigate tīṇi. </div>
</div>
</html>

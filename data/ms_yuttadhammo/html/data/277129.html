<html>
<div class="i">1.1.4.1--10 Jātidhammādisuttadasaka</div>
<div class="h">Saḷāyatanasaṁyutta</div>
<div class="h">Paṭhamapaṇṇāsaka</div>
<div class="h">Jātidhammavagga</div>
<div class="h">Jātidhammādisuttadasaka</div>
<div class="q" id="p_13S4_115"> <div class="divNumber">33.</div> <div class="p">
<span class="pN">115</span>Sāvatthinidānaṁ. Tatra kho…pe… “sabbaṁ, bhikkhave, jātidhammaṁ. Kiñca, bhikkhave, sabbaṁ jātidhammaṁ? Cakkhu, bhikkhave, jātidhammaṁ. Rūpā… cakkhuviññāṇaṁ… cakkhusamphasso jātidhammo. Yampidaṁ cakkhusamphassapaccayā uppajjati vedayitaṁ sukhaṁ vā dukkhaṁ vā adukkhamasukhaṁ vā tampi jātidhammaṁ…pe… jivhā… rasā… jivhāviññāṇaṁ… jivhāsamphasso… yampidaṁ jivhāsamphassapaccayā uppajjati vedayitaṁ sukhaṁ vā dukkhaṁ vā adukkhamasukhaṁ vā tampi jātidhammaṁ. Kāyo…pe… mano jātidhammo, dhammā jātidhammā, manoviññāṇaṁ jātidhammaṁ, manosamphasso jātidhammo. Yampidaṁ manosamphassapaccayā uppajjati vedayitaṁ sukhaṁ vā dukkhaṁ vā adukkhamasukhaṁ vā tampi jātidhammaṁ. Evaṁ passaṁ, bhikkhave, sutavā ariyasāvako cakkhusmimpi nibbindati, rūpesupi… cakkhuviññāṇepi… cakkhusamphassepi…pe… nāparaṁ itthattāyāti pajānātī”ti. </div>
</div>
<div class="CENTER" id="p_13S4_116">
<span class="pN">116</span>Paṭhamaṁ.</div>
<div class="q" id="p_13S4_117"> <div class="divNumber">34.</div> <div class="p">
<span class="pN">117</span>“Sabbaṁ, bhikkhave, jarādhammaṁ… saṁkhittaṁ. </div>
</div>
<div class="CENTER" id="p_13S4_118">
<span class="pN">118</span>Dutiyaṁ.</div>
<div class="q" id="p_13S4_119"> <div class="divNumber">35.</div> <div class="p">
<span class="pN">119</span>“Sabbaṁ, bhikkhave, byādhidhammaṁ… saṁkhittaṁ. </div>
</div>
<div class="CENTER" id="p_13S4_120">
<span class="pN">120</span>Tatiyaṁ.</div>
<div class="q" id="p_13S4_121"> <div class="divNumber">36.</div> <div class="p">
<span class="pN">121</span>“Sabbaṁ, bhikkhave, maraṇadhammaṁ… saṁkhittaṁ. </div>
</div>
<div class="CENTER" id="p_13S4_122">
<span class="pN">122</span>Catutthaṁ.</div>
<div class="q" id="p_13S4_123"> <div class="divNumber">37.</div> <div class="p">
<span class="pN">123</span>“Sabbaṁ, bhikkhave, sokadhammaṁ… saṁkhittaṁ. </div>
</div>
<div class="CENTER" id="p_13S4_124">
<span class="pN">124</span>Pañcamaṁ.</div>
<div class="q" id="p_13S4_125"> <div class="divNumber">38.</div> <div class="p">
<span class="pN">125</span>“Sabbaṁ, bhikkhave, saṁkilesikadhammaṁ… saṁkhittaṁ. </div>
</div>
<div class="CENTER" id="p_13S4_126">
<span class="pN">126</span>Chaṭṭhaṁ.</div>
<div class="q" id="p_13S4_127"> <div class="divNumber">39.</div> <div class="p">
<span class="pN">127</span>“Sabbaṁ, bhikkhave, khayadhammaṁ… saṁkhittaṁ. </div>
</div>
<div class="CENTER" id="p_13S4_128">
<span class="pN">128</span>Sattamaṁ.</div>
<div class="q" id="p_13S4_129"> <div class="divNumber">40.</div> <div class="p">
<span class="pN">129</span>“Sabbaṁ, bhikkhave, vayadhammaṁ… saṁkhittaṁ. </div>
</div>
<div class="CENTER" id="p_13S4_130">
<span class="pN">130</span>Aṭṭhamaṁ.</div>
<div class="q" id="p_13S4_131"> <div class="divNumber">41.</div> <div class="p">
<span class="pN">131</span>“Sabbaṁ, bhikkhave, samudayadhammaṁ… saṁkhittaṁ. </div>
</div>
<div class="CENTER" id="p_13S4_132">
<span class="pN">132</span>Navamaṁ.</div>
<div class="q" id="p_13S4_133"> <div class="divNumber">42.</div> <div class="p">
<span class="pN">133</span>“Sabbaṁ, bhikkhave, nirodhadhammaṁ… saṁkhittaṁ. </div>
</div>
<div class="CENTER" id="p_13S4_134">
<span class="pN">134</span>Dasamaṁ.</div>
<div class="CENTER" id="p_13S4_135">
<span class="pN">135</span>Jātidhammavaggo catuttho.</div>
<div class="SUMMARY" id="p_13S4_136">
<span class="pN">136</span><span class="firstLetter">T</span>assuddānaṁ</div>
<div class="q" id="p_13S4_137"> <div class="p"> <table class="singleColumn"> <tr> <td> <div class="pN">137</div> <div class="G">Jātijarābyādhimaraṇaṁ,</div> </td> </tr> <tr> <td> <div class="G">Soko ca saṁkilesikaṁ;</div> </td> </tr> <tr> <td> <div class="G">Khayavayasamudayaṁ,</div> </td> </tr> <tr> <td> <div class="G">Nirodhadhammena te dasāti.</div> </td> </tr> </table> </div>
</div>
</html>

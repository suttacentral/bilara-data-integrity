<html>
<div class="i"> Upanissaya</div>
<div class="h">Hetugocchaka</div>
<div class="h">Hetusahetukaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Upanissaya</div>
<div class="q" id="p_38P2_408"> <div class="divNumber">146.</div> <div class="p">
<span class="pN">408</span>Hetu ceva sahetuko ca dhammo hetussa ceva sahetukassa ca dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo…pe… . <span class="bold">Pakatūpanissayo</span>—  hetū hetūnaṁ upanissayapaccayena paccayo. (Mūlaṁ kātabbaṁ.) Hetū sahetukānañceva na ca hetūnaṁ khandhānaṁ upanissayapaccayena paccayo. (Mūlaṁ kātabbaṁ.) Hetū hetūnaṁ sampayuttakānañca khandhānaṁ upanissayapaccayena paccayo. (Imesaṁ dvinnampi pañhānaṁ mūlāni pucchitabbāni.) </div>
</div>
<div class="q" id="p_38P2_409"> <div class="p">
<span class="pN">409</span>Sahetuko ceva na ca hetu dhammo sahetukassa ceva na ca hetussa ca dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo…pe… . <span class="bold">Pakatūpanissayo</span>—  saddhaṁ upanissāya dānaṁ deti…pe…  samāpattiṁ uppādeti, mānaṁ jappeti, diṭṭhiṁ gaṇhāti, sīlaṁ…pe…  patthanaṁ upanissāya dānaṁ deti…pe…  saṁghaṁ bhindati; saddhā…pe…  patthanā saddhāya…pe…  patthanāya maggassa phalasamāpattiyā upanissayapaccayena paccayo. (1) </div>
</div>
<div class="q" id="p_38P2_410"> <div class="p">
<span class="pN">410</span>(Sahetuko ceva na ca hetumūlake iminākārena vitthāretabbā avasesā dve pañhā.) </div>
</div>
<div class="q" id="p_38P2_411"> <div class="p">
<span class="pN">411</span>Hetu ceva sahetuko ca sahetuko ceva na ca hetu ca dhammā hetussa ceva sahetukassa ca dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo…pe… . <span class="bold">Pakatūpanissayo</span>—  hetū ca sampayuttakā ca khandhā hetūnaṁ upanissayapaccayena paccayo. (Dve mūlāni pucchitabbāni) Hetū ca sampayuttakā ca khandhā sahetukānañceva na ca hetūnaṁ khandhānaṁ upanissayapaccayena paccayo. (Mūlaṁ pucchitabbaṁ.) Hetū ca sampayuttakā ca khandhā hetūnaṁ sampayuttakānañca khandhānaṁ upanissayapaccayena paccayo. (1) </div>
</div>
</html>

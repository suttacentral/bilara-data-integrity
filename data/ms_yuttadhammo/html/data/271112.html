<html>
<div class="i">2.1.4.3 Mūlakanaya</div>
<div class="h">Niddesa</div>
<div class="h">Mūlavāraniddesa</div>
<div class="h">Nāmapada nayacatukka</div>
<div class="h">Mūlakanaya</div>
<div class="q" id="p_33Y1_234"> <div class="divNumber">92.</div> <div class="p">
<span class="pN">234</span>»  Ye keci nāmā dhammā, sabbe te nāmamūlakāti? </div>
</div>
<div class="q" id="p_33Y1_235"> <div class="p">
<span class="pN">235</span>Ahetukaṁ nāmaṁ na nāmamūlakaṁ. Sahetukaṁ nāmaṁ nāmamūlakaṁ. </div>
</div>
<div class="q" id="p_33Y1_236"> <div class="p">
<span class="pN">236</span>«  Ye vā pana nāmamūlakā, sabbe te dhammā nāmāti? </div>
</div>
<div class="q" id="p_33Y1_237"> <div class="p">
<span class="pN">237</span>Nāmasamuṭṭhānaṁ rūpaṁ nāmamūlakaṁ, na nāmaṁ. Nāmaṁ nāmamūlakañceva nāmañca. </div>
</div>
<div class="q" id="p_33Y1_238"> <div class="divNumber">93.</div> <div class="p">
<span class="pN">238</span>»  Ye keci nāmā dhammā, sabbe te nāmamūlena ekamūlakāti? </div>
</div>
<div class="q" id="p_33Y1_239"> <div class="p">
<span class="pN">239</span>Ahetukaṁ nāmaṁ nāmamūlena na ekamūlakaṁ. Sahetukaṁ nāmaṁ nāmamūlena ekamūlakaṁ. </div>
</div>
<div class="q" id="p_33Y1_240"> <div class="p">
<span class="pN">240</span>«  Ye vā pana nāmamūlena ekamūlakā, sabbe te dhammā nāmāti? </div>
</div>
<div class="q" id="p_33Y1_241"> <div class="p">
<span class="pN">241</span>Nāmasamuṭṭhānaṁ rūpaṁ nāmamūlena ekamūlakaṁ, na nāmaṁ. Nāmaṁ nāmamūlena ekamūlakañceva nāmañca. </div>
</div>
<div class="q" id="p_33Y1_242"> <div class="divNumber">94.</div> <div class="p">
<span class="pN">242</span>»  Ye keci nāmamūlena ekamūlakā dhammā, sabbe te nāmamūlena aññamaññamūlakāti? </div>
</div>
<div class="q" id="p_33Y1_243"> <div class="p">
<span class="pN">243</span>Mūlāni yāni ekato uppajjanti nāmamūlāni ekamūlakāni ceva aññamaññamūlakāni ca. Avasesā nāmamūlasahajātā dhammā nāmamūlena ekamūlakā, na ca aññamaññamūlakā. </div>
</div>
<div class="q" id="p_33Y1_244"> <div class="p">
<span class="pN">244</span>«  Ye vā pana nāmamūlena aññamaññamūlakā, sabbe te dhammā nāmāti? Āmantā. (3) </div>
</div>
</html>

<html>
<div class="i">7.6.2 Thanassitadārakaṅgapañha</div>
<div class="h">Opammakathāpañha</div>
<div class="h">Makkaṭakavagga</div>
<div class="h">Thanassitadārakaṅgapañha</div>
<div class="q" id="p_28Mi_1938"> <div class="divNumber">276.</div> <div class="p">
<span class="pN">1938</span>“Bhante nāgasena, ‘thanassitadārakassa ekaṁ aṅgaṁ gahetabban’ti yaṁ vadesi, katamaṁ taṁ ekaṁ aṅgaṁ gahetabban”ti? “Yathā, mahārāja, thanassitadārako sadatthe laggati, khīratthiko rodati; evameva kho, mahārāja, yoginā yogāvacarena sadatthe laggitabbaṁ, sabbattha dhammañāṇena bhavitabbaṁ, uddese paripucchāya sammappayoge paviveke garusaṁvāse kalyāṇamittasevane. Idaṁ, mahārāja, thanassitadārakassa ekaṁ aṅgaṁ gahetabbaṁ. Bhāsitampetaṁ, mahārāja, bhagavatā devātidevena dīghanikāyavare parinibbānasuttante—  </div>
</div>
<div class="q" id="p_28Mi_1939"> <div class="p">
<span class="pN">1939</span>‘Iṅgha tumhe, ānanda, sāratthe ghaṭatha, sāratthe anuyuñjatha, sāratthe appamattā ātāpino pahitattā viharathā’”ti. </div>
</div>
<div class="CENTER" id="p_28Mi_1940">
<span class="pN">1940</span>Thanassitadārakaṅgapañho dutiyo.</div>
</html>

<html>
<div class="i">1.2.2.1 Anuloma</div>
<div class="h">Paṇṇattivāra</div>
<div class="h">Paṇṇattivāraniddesa</div>
<div class="h">Padasodhanamūlacakkavāra</div>
<div class="h">Anuloma</div>
<div class="q" id="p_33Y3_247"> <div class="divNumber">12.</div> <div class="p">
<span class="pN">247</span>» Cakkhu cakkhāyatananti? </div>
</div>
<div class="q" id="p_33Y3_248"> <div class="p">
<span class="pN">248</span>Dibbacakkhu paññācakkhu cakkhu, na cakkhāyatanaṁ. Cakkhāyatanaṁ cakkhu ceva cakkhāyatanañca. </div>
</div>
<div class="q" id="p_33Y3_249"> <div class="p">
<span class="pN">249</span>« Āyatanā sotāyatananti? </div>
</div>
<div class="q" id="p_33Y3_250"> <div class="p">
<span class="pN">250</span>Sotāyatanaṁ āyatanañceva sotāyatanañca. Avasesā āyatanā na sotāyatanaṁ. </div>
</div>
<div class="q" id="p_33Y3_251"> <div class="p">
<span class="pN">251</span>» Cakkhu cakkhāyatananti? </div>
</div>
<div class="q" id="p_33Y3_252"> <div class="p">
<span class="pN">252</span>Dibbacakkhu paññācakkhu cakkhu, na cakkhāyatanaṁ. Cakkhāyatanaṁ cakkhu ceva cakkhāyatanañca. </div>
</div>
<div class="q" id="p_33Y3_253"> <div class="p">
<span class="pN">253</span>« Āyatanā ghānāyatananti…pe… āyatanā dhammāyatananti? </div>
</div>
<div class="q" id="p_33Y3_254"> <div class="p">
<span class="pN">254</span>Dhammāyatanaṁ āyatanañceva dhammāyatanañca. Avasesā āyatanā na dhammāyatanaṁ. </div>
</div>
<div class="q" id="p_33Y3_255"> <div class="p">
<span class="pN">255</span>» Sotaṁ sotāyatananti? …pe… Avasesā āyatanā na dhammāyatanaṁ…pe…. </div>
</div>
<div class="q" id="p_33Y3_256"> <div class="p">
<span class="pN">256</span>» Dhammo dhammāyatananti? </div>
</div>
<div class="q" id="p_33Y3_257"> <div class="p">
<span class="pN">257</span>Dhammāyatanaṁ ṭhapetvā avaseso dhammo, na dhammāyatanaṁ. Dhammāyatanaṁ dhammo ceva dhammāyatanañca. </div>
</div>
<div class="q" id="p_33Y3_258"> <div class="p">
<span class="pN">258</span>« Āyatanā cakkhāyatananti? </div>
</div>
<div class="q" id="p_33Y3_259"> <div class="p">
<span class="pN">259</span>Cakkhāyatanaṁ āyatanañceva cakkhāyatanañca. Avasesā āyatanā na cakkhāyatanaṁ. </div>
</div>
<div class="q" id="p_33Y3_260"> <div class="p">
<span class="pN">260</span>» Dhammo dhammāyatananti? </div>
</div>
<div class="q" id="p_33Y3_261"> <div class="p">
<span class="pN">261</span>Dhammāyatanaṁ ṭhapetvā avaseso dhammo, na dhammāyatanaṁ. Dhammāyatanaṁ dhammo ceva dhammāyatanañca. </div>
</div>
<div class="q" id="p_33Y3_262"> <div class="p">
<span class="pN">262</span>« Āyatanā sotāyatananti…pe… āyatanā manāyatananti? </div>
</div>
<div class="q" id="p_33Y3_263"> <div class="p">
<span class="pN">263</span>Manāyatanaṁ āyatanañceva manāyatanañca. Avasesā āyatanā na manāyatanaṁ. </div>
</div>
<div class="q" id="p_33Y3_264"> <div class="p">
<span class="pN">264</span>(Ekekapadamūlakaṁ cakkaṁ bandhitabbaṁ asammohantena.) </div>
</div>
</html>

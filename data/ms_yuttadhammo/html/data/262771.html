<html>
<div class="i"> Āhāra</div>
<div class="h">Upādinnattika</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Āhāra</div>
<div class="q" id="p_36P1_2694"> <div class="divNumber">72.</div> <div class="p">
<span class="pN">2694</span>Upādinnupādāniyo dhammo upādinnupādāniyassa dhammassa āhārapaccayena paccayo— upādinnupādāniyā āhārā sampayuttakānaṁ khandhānaṁ āhārapaccayena paccayo; paṭisandhikkhaṇe upādinnupādāniyā āhārā sampayuttakānaṁ khandhānaṁ kaṭattā ca rūpānaṁ āhārapaccayena paccayo. Upādinnupādāniyo kabaḷīkāro āhāro upādinnupādāniyassa kāyassa āhārapaccayena paccayo. (1) </div>
</div>
<div class="q" id="p_36P1_2695"> <div class="p">
<span class="pN">2695</span>Upādinnupādāniyo dhammo anupādinnupādāniyassa dhammassa āhārapaccayena paccayo— upādinnupādāniyā āhārā cittasamuṭṭhānānaṁ rūpānaṁ āhārapaccayena paccayo; upādinnupādāniyo kabaḷīkāro āhāro anupādinnupādāniyassa kāyassa āhārapaccayena paccayo. (2) </div>
</div>
<div class="q" id="p_36P1_2696"> <div class="p">
<span class="pN">2696</span>Upādinnupādāniyo dhammo upādinnupādāniyassa ca anupādinnupādāniyassa ca dhammassa āhārapaccayena paccayo— upādinnupādāniyā āhārā sampayuttakānaṁ khandhānaṁ cittasamuṭṭhānānañca rūpānaṁ āhārapaccayena paccayo. Upādinnupādāniyo kabaḷīkāro āhāro upādinnupādāniyassa ca anupādinnupādāniyassa ca kāyassa āhārapaccayena paccayo. (3) </div>
</div>
<div class="q" id="p_36P1_2697"> <div class="divNumber">73.</div> <div class="p">
<span class="pN">2697</span>Anupādinnupādāniyo dhammo anupādinnupādāniyassa dhammassa āhārapaccayena paccayo— anupādinnupādāniyā āhārā sampayuttakānaṁ khandhānaṁ cittasamuṭṭhānānañca rūpānaṁ āhārapaccayena paccayo. Anupādinnupādāniyo kabaḷīkāro āhāro anupādinnupādāniyassa kāyassa āhārapaccayena paccayo. (1) </div>
</div>
<div class="q" id="p_36P1_2698"> <div class="p">
<span class="pN">2698</span>Anupādinnupādāniyo dhammo upādinnupādāniyassa dhammassa āhārapaccayena paccayo— anupādinnupādāniyo kabaḷīkāro āhāro upādinnupādāniyassa kāyassa āhārapaccayena paccayo. (2) </div>
</div>
<div class="q" id="p_36P1_2699"> <div class="p">
<span class="pN">2699</span>Anupādinnupādāniyo dhammo upādinnupādāniyassa ca anupādinnupādāniyassa ca dhammassa āhārapaccayena paccayo— anupādinnupādāniyo kabaḷīkāro āhāro upādinnupādāniyassa ca anupādinnupādāniyassa ca kāyassa āhārapaccayena paccayo. (3) </div>
</div>
<div class="q" id="p_36P1_2700"> <div class="p">
<span class="pN">2700</span>Anupādinnaanupādāniyo dhammo anupādinnaanupādāniyassa dhammassa āhārapaccayena paccayo— anupādinnaanupādāniyā āhārā sampayuttakānaṁ khandhānaṁ āhārapaccayena paccayo. (1) </div>
</div>
<div class="q" id="p_36P1_2701"> <div class="p">
<span class="pN">2701</span>Anupādinnaanupādāniyo dhammo anupādinnupādāniyassa dhammassa āhārapaccayena paccayo— anupādinnaanupādāniyā āhārā cittasamuṭṭhānānaṁ rūpānaṁ āhārapaccayena paccayo. (2) </div>
</div>
<div class="q" id="p_36P1_2702"> <div class="p">
<span class="pN">2702</span>Anupādinnaanupādāniyo dhammo anupādinnupādāniyassa ca anupādinnaanupādāniyassa ca dhammassa āhārapaccayena paccayo— anupādinnaanupādāniyā āhārā sampayuttakānaṁ khandhānaṁ cittasamuṭṭhānānañca rūpānaṁ āhārapaccayena paccayo. (3) </div>
</div>
<div class="q" id="p_36P1_2703"> <div class="divNumber">74.</div> <div class="p">
<span class="pN">2703</span>Upādinnupādāniyo ca anupādinnupādāniyo ca dhammā upādinnupādāniyassa dhammassa āhārapaccayena paccayo— upādinnupādāniyo ca anupādinnupādāniyo ca kabaḷīkāro āhāro upādinnupādāniyassa kāyassa āhārapaccayena paccayo. (1) </div>
</div>
<div class="q" id="p_36P1_2704"> <div class="p">
<span class="pN">2704</span>Upādinnupādāniyo ca anupādinnupādāniyo ca dhammā anupādinnupādāniyassa dhammassa āhārapaccayena paccayo— upādinnupādāniyo ca anupādinnupādāniyo ca kabaḷīkāro āhāro anupādinnupādāniyassa kāyassa āhārapaccayena paccayo. (2) </div>
</div>
<div class="q" id="p_36P1_2705"> <div class="p">
<span class="pN">2705</span>Upādinnupādāniyo ca anupādinnupādāniyo ca dhammā upādinnupādāniyassa ca anupādinnupādāniyassa ca dhammassa āhārapaccayena paccayo— upādinnupādāniyo ca anupādinnupādāniyo ca kabaḷīkāro āhāro upādinnupādāniyassa ca anupādinnupādāniyassa ca kāyassa āhārapaccayena paccayo. (3) </div>
</div>
</html>

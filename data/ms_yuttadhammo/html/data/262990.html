<html>
<div class="i"> Vippayutta</div>
<div class="h">Dassanenapahātabbahetukattika</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Vippayutta</div>
<div class="q" id="p_37P1_1367"> <div class="divNumber">102.</div> <div class="p">
<span class="pN">1367</span>Dassanena pahātabbahetuko dhammo nevadassanena nabhāvanāya pahātabbahetukassa dhammassa vippayuttapaccayena paccayo— sahajātaṁ, pacchājātaṁ. (Dassanattikasadisaṁ.) </div>
</div>
<div class="q" id="p_37P1_1368"> <div class="p">
<span class="pN">1368</span>Bhāvanāya pahātabbahetuko dhammo nevadassanena nabhāvanāya pahātabbahetukassa dhammassa vippayuttapaccayena paccayo— sahajātaṁ, pacchājātaṁ. (Dassanattikasadisaṁ.) </div>
</div>
<div class="q" id="p_37P1_1369"> <div class="p">
<span class="pN">1369</span>Nevadassanena nabhāvanāya pahātabbahetuko dhammo nevadassanena nabhāvanāya pahātabbahetukassa dhammassa vippayuttapaccayena paccayo— sahajātaṁ, purejātaṁ, pacchājātaṁ. (Dassanattikasadisaṁ.) <span class="bold">Pacchājātā</span>— nevadassanena nabhāvanāya pahātabbahetukā khandhā ca moho ca purejātassa imassa kāyassa…pe…. (1) </div>
</div>
<div class="q" id="p_37P1_1370"> <div class="p">
<span class="pN">1370</span>Nevadassanena nabhāvanāya pahātabbahetuko dhammo dassanena pahātabbahetukassa dhammassa vippayuttapaccayena paccayo. <span class="bold">Purejātaṁ</span>— vatthu dassanena pahātabbahetukānaṁ khandhānaṁ…pe…. (2) </div>
</div>
<div class="q" id="p_37P1_1371"> <div class="p">
<span class="pN">1371</span>Nevadassanena nabhāvanāya pahātabbahetuko dhammo bhāvanāya pahātabbahetukassa dhammassa vippayuttapaccayena paccayo. <span class="bold">Purejātaṁ</span>— vatthu bhāvanāya pahātabbahetukānaṁ khandhānaṁ…pe…. (3) </div>
</div>
<div class="q" id="p_37P1_1372"> <div class="p">
<span class="pN">1372</span>Nevadassanena nabhāvanāya pahātabbahetuko dhammo dassanena pahātabbahetukassa ca nevadassanena nabhāvanāya pahātabbahetukassa ca dhammassa vippayuttapaccayena paccayo. <span class="bold">Purejātaṁ</span>— vatthu vicikicchāsahagatānaṁ khandhānaṁ mohassa ca vippayuttapaccayena paccayo. (4) </div>
</div>
<div class="q" id="p_37P1_1373"> <div class="p">
<span class="pN">1373</span>Nevadassanena nabhāvanāya pahātabbahetuko dhammo bhāvanāya pahātabbahetukassa ca nevadassanena nabhāvanāya pahātabbahetukassa ca dhammassa vippayuttapaccayena paccayo. <span class="bold">Purejātaṁ</span>— vatthu uddhaccasahagatānaṁ khandhānaṁ mohassa ca vippayuttapaccayena paccayo. (5) </div>
</div>
<div class="q" id="p_37P1_1374"> <div class="divNumber">103.</div> <div class="p">
<span class="pN">1374</span>Dassanena pahātabbahetuko ca nevadassanena nabhāvanāya pahātabbahetuko ca dhammā nevadassanena nabhāvanāya pahātabbahetukassa dhammassa vippayuttapaccayena paccayo— sahajātaṁ, pacchājātaṁ. <span class="bold">Sahajātā</span>— vicikicchāsahagatā khandhā ca moho ca cittasamuṭṭhānānaṁ rūpānaṁ vippayuttapaccayena paccayo. <span class="bold">Pacchājātā</span>— vicikicchāsahagatā khandhā ca moho ca purejātassa imassa kāyassa vippayuttapaccayena paccayo. (1) </div>
</div>
<div class="q" id="p_37P1_1375"> <div class="p">
<span class="pN">1375</span>Bhāvanāya pahātabbahetuko ca nevadassanena nabhāvanāya pahātabbahetuko ca dhammā nevadassanena nabhāvanāya pahātabbahetukassa dhammassa vippayuttapaccayena paccayo— sahajātaṁ, pacchājātaṁ. <span class="bold">Sahajātā</span>— uddhaccasahagatā khandhā ca moho ca cittasamuṭṭhānānaṁ rūpānaṁ…pe…. <span class="bold">Pacchājātā</span>— uddhaccasahagatā khandhā ca moho ca purejātassa imassa kāyassa vippayuttapaccayena paccayo. (1) </div>
</div>
</html>

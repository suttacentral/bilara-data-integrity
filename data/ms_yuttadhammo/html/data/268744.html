<html>
<div class="i">3.1.3 Bākulattheragāthā</div>
<div class="h">Tikanipāta</div>
<div class="h">Paṭhamavagga</div>
<div class="h">Bākulattheragāthā</div>
<div class="q" id="p_19Th1_442"> <div class="divNumber">225.</div> <div class="p"> <table class="singleColumn"> <tr> <td> <div class="pN">442</div> <div class="G">“Yo pubbe karaṇīyāni,</div> </td> </tr> <tr> <td> <div class="G">pacchā so kātumicchati;</div> </td> </tr> <tr> <td> <div class="G">Sukhā so dhaṁsate ṭhānā,</div> </td> </tr> <tr> <td> <div class="G">pacchā ca manutappati.</div> </td> </tr> </table> </div>
</div>
<div class="q" id="p_19Th1_443"> <div class="divNumber">226.</div> <div class="p"> <table class="singleColumn"> <tr> <td> <div class="pN">443</div> <div class="G">Yañhi kayirā tañhi vade,</div> </td> </tr> <tr> <td> <div class="G">yaṁ na kayirā na taṁ vade;</div> </td> </tr> <tr> <td> <div class="G">Akarontaṁ bhāsamānaṁ,</div> </td> </tr> <tr> <td> <div class="G">parijānanti paṇḍitā.</div> </td> </tr> </table> </div>
</div>
<div class="q" id="p_19Th1_444"> <div class="divNumber">227.</div> <div class="p"> <table class="singleColumn"> <tr> <td> <div class="pN">444</div> <div class="G">Susukhaṁ vata nibbānaṁ,</div> </td> </tr> <tr> <td> <div class="G">sammāsambuddhadesitaṁ;</div> </td> </tr> <tr> <td> <div class="G">Asokaṁ virajaṁ khemaṁ,</div> </td> </tr> <tr> <td> <div class="G">yattha dukkhaṁ nirujjhatī”ti.</div> </td> </tr> </table> </div>
</div>
<div class="CENTER" id="p_19Th1_445">
<span class="pN">445</span>…  Bākulo thero… .</div>
</html>

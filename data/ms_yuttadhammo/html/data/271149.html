<html>
<div class="i">2.1.4.2 Anulomaokāsa</div>
<div class="h">Pavattivāra</div>
<div class="h">Uppādavāra</div>
<div class="h">Paccuppannātītavāra</div>
<div class="h">Anulomaokāsa</div>
<div class="q" id="p_33Y2_556"> <div class="divNumber">70.</div> <div class="p">
<span class="pN">556</span>» Yattha rūpakkhandho uppajjati tattha vedanākkhandho uppajjitthāti? </div>
</div>
<div class="q" id="p_33Y2_557"> <div class="p">
<span class="pN">557</span>Asaññasatte tattha rūpakkhandho uppajjati, no ca tattha vedanākkhandho uppajjittha. Pañcavokāre tattha rūpakkhandho ca uppajjati vedanākkhandho ca uppajjittha. </div>
</div>
<div class="q" id="p_33Y2_558"> <div class="p">
<span class="pN">558</span>« Yattha vā pana vedanākkhandho uppajjittha tattha rūpakkhandho uppajjatīti? </div>
</div>
<div class="q" id="p_33Y2_559"> <div class="p">
<span class="pN">559</span>Arūpe tattha vedanākkhandho uppajjittha, no ca tattha rūpakkhandho uppajjati. Pañcavokāre tattha vedanākkhandho ca uppajjittha rūpakkhandho ca uppajjati. </div>
</div>
<div class="q" id="p_33Y2_560"> <div class="divNumber">71.</div> <div class="p">
<span class="pN">560</span>» Yattha vedanākkhandho uppajjati tattha saññākkhandho uppajjitthāti? Āmantā. </div>
</div>
<div class="q" id="p_33Y2_561"> <div class="p">
<span class="pN">561</span>« Yattha vā pana saññākkhandho uppajjittha tattha vedanākkhandho uppajjatīti? Āmantā. </div>
</div>
</html>

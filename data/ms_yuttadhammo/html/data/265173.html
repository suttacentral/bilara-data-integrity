<html>
<div class="i"> Nahetu</div>
<div class="h">Mahantaraduka</div>
<div class="h">Sārammaṇaduka</div>
<div class="h">Paccayavāra</div>
<div class="h">Paccayapaccanīya</div>
<div class="h">Vibhaṅgavāra</div>
<div class="h">Nahetu</div>
<div class="q" id="p_38P2_2357"> <div class="divNumber">18.</div> <div class="p">
<span class="pN">2357</span>Sārammaṇaṁ dhammaṁ paccayā sārammaṇo dhammo uppajjati nahetupaccayā… tīṇi. (Paṭiccavārasadisaṁ.) </div>
</div>
<div class="q" id="p_38P2_2358"> <div class="p">
<span class="pN">2358</span>Anārammaṇaṁ dhammaṁ paccayā anārammaṇo dhammo uppajjati nahetupaccayā— ekaṁ mahābhūtaṁ…pe… asaññasattānaṁ ekaṁ mahābhūtaṁ…pe…. (1) </div>
</div>
<div class="q" id="p_38P2_2359"> <div class="p">
<span class="pN">2359</span>Anārammaṇaṁ dhammaṁ paccayā sārammaṇo dhammo uppajjati nahetupaccayā— cakkhāyatanaṁ paccayā cakkhuviññāṇaṁ…pe… kāyāyatanaṁ paccayā kāyaviññāṇaṁ, vatthuṁ paccayā ahetukā sārammaṇā khandhā; paṭisandhikkhaṇe…pe… vatthuṁ paccayā vicikicchāsahagato uddhaccasahagato moho. (2) </div>
</div>
<div class="q" id="p_38P2_2360"> <div class="p">
<span class="pN">2360</span>Anārammaṇaṁ dhammaṁ paccayā sārammaṇo ca anārammaṇo ca dhammā uppajjanti nahetupaccayā— vatthuṁ paccayā ahetukā sārammaṇā khandhā, mahābhūte paccayā cittasamuṭṭhānaṁ rūpaṁ; paṭisandhikkhaṇe…pe…. (3) </div>
</div>
<div class="q" id="p_38P2_2361"> <div class="divNumber">19.</div> <div class="p">
<span class="pN">2361</span>Sārammaṇañca anārammaṇañca dhammaṁ paccayā sārammaṇo dhammo uppajjati nahetupaccayā— cakkhuviññāṇasahagataṁ ekaṁ khandhañca cakkhāyatanañca paccayā tayo khandhā…pe… dve khandhe ca…pe… kāyaviññāṇasahagataṁ…pe… ahetukaṁ sārammaṇaṁ ekaṁ khandhañca vatthuñca paccayā tayo khandhā…pe… dve khandhe ca…pe… ahetukapaṭisandhikkhaṇe…pe… vicikicchāsahagate uddhaccasahagate khandhe ca vatthuñca paccayā vicikicchāsahagato uddhaccasahagato moho. (1) </div>
</div>
<div class="q" id="p_38P2_2362"> <div class="p">
<span class="pN">2362</span>Sārammaṇañca anārammaṇañca dhammaṁ paccayā anārammaṇo dhammo uppajjati nahetupaccayā— ahetuke sārammaṇe khandhe ca mahābhūte ca paccayā cittasamuṭṭhānaṁ rūpaṁ; paṭisandhikkhaṇe…pe…. (2) </div>
</div>
<div class="q" id="p_38P2_2363"> <div class="p">
<span class="pN">2363</span>Sārammaṇañca anārammaṇañca dhammaṁ paccayā sārammaṇo ca anārammaṇo ca dhammā uppajjanti nahetupaccayā— ahetukaṁ sārammaṇaṁ ekaṁ khandhañca vatthuñca paccayā tayo khandhā…pe… dve khandhe ca…pe… ahetuke sārammaṇe khandhe ca mahābhūte ca paccayā cittasamuṭṭhānaṁ rūpaṁ; ahetukapaṭisandhikkhaṇe ahetukaṁ sārammaṇaṁ ekaṁ khandhañca vatthuñca paccayā tayo khandhā…pe… dve khandhe ca…pe… ahetuke sārammaṇe khandhe ca mahābhūte ca paccayā kaṭattārūpaṁ…pe… (Saṁkhittaṁ.) (3) </div>
</div>
</html>

<html>
<div class="i">10.7.5.1--4 Paccayānulomādi</div>
<div class="h">Mahantaraduka</div>
<div class="h">Cittasahabhūduka</div>
<div class="h">Saṁsaṭṭhavāra</div>
<div class="h">Paccayānulomādi</div>
<div class="q" id="p_38P2_2944"> <div class="divNumber">255.</div> <div class="p">
<span class="pN">2944</span>Cittasahabhuṁ dhammaṁ saṁsaṭṭho cittasahabhū dhammo uppajjati hetupaccayā—  cittasahabhuṁ ekaṁ khandhaṁ saṁsaṭṭhā dve khandhā, dve khandhe…pe…  paṭisandhikkhaṇe…pe… . (1) </div>
</div>
<div class="q" id="p_38P2_2945"> <div class="p">
<span class="pN">2945</span>Cittasahabhuṁ dhammaṁ saṁsaṭṭho nocittasahabhū dhammo uppajjati hetupaccayā—  cittasahabhū khandhe saṁsaṭṭhaṁ cittaṁ; paṭisandhikkhaṇe…pe… . (2) </div>
</div>
<div class="q" id="p_38P2_2946"> <div class="p">
<span class="pN">2946</span>Cittasahabhuṁ dhammaṁ saṁsaṭṭho cittasahabhū ca nocittasahabhū ca dhammā uppajjanti hetupaccayā—  cittasahabhuṁ ekaṁ khandhaṁ saṁsaṭṭhā dve khandhā cittañca, dve khandhe…pe…  paṭisandhikkhaṇe…pe… . (3) </div>
</div>
<div class="q" id="p_38P2_2947"> <div class="divNumber">256.</div> <div class="p">
<span class="pN">2947</span>Nocittasahabhuṁ dhammaṁ saṁsaṭṭho cittasahabhū dhammo uppajjati hetupaccayā—  cittaṁ saṁsaṭṭhā sampayuttakā khandhā; paṭisandhikkhaṇe…pe… . (1) </div>
</div>
<div class="q" id="p_38P2_2948"> <div class="p">
<span class="pN">2948</span>Cittasahabhuñca nocittasahabhuñca dhammaṁ saṁsaṭṭho cittasahabhū dhammo uppajjati hetupaccayā—  cittasahabhuṁ ekaṁ khandhañca cittañca saṁsaṭṭhā dve khandhā, dve khandhe ca…pe…  paṭisandhikkhaṇe…pe…  (Saṁkhittaṁ.) (2) </div>
</div>
<div class="q" id="p_38P2_2949"> <div class="p">
<span class="pN">2949</span>Hetuyā pañca, ārammaṇe pañca (sabbattha pañca), avigate pañca. </div>
</div>
<div class="CENTER" id="p_38P2_2950">
<span class="pN">2950</span>Anulomaṁ.</div>
<div class="q" id="p_38P2_2951"> <div class="p">
<span class="pN">2951</span>Nahetuyā pañca (tīṇi, moho), naadhipatiyā pañca, napurejāte pañca, napacchājāte pañca, naāsevane pañca, nakamme tīṇi, navipāke pañca, najhāne pañca, namagge pañca, navippayutte pañca. </div>
</div>
</html>

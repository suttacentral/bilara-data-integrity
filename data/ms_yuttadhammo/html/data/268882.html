<html>
<div class="i">3.1.4 Bhisacariya</div>
<div class="h">Yudhañjayavagga</div>
<div class="h">Nekkhammapāramī</div>
<div class="h">Bhisacariya</div>
<div class="q" id="p_21Cp_305"> <div class="divNumber">34.</div> <div class="p"> <table class="singleColumn"> <tr> <td> <div class="pN">305</div> <div class="G">“Punāparaṁ yadā homi,</div> </td> </tr> <tr> <td> <div class="G">kāsīnaṁ puravaruttame;</div> </td> </tr> <tr> <td> <div class="G">Bhaginī ca bhātaro satta,</div> </td> </tr> <tr> <td> <div class="G">nibbattā sotthiye kule.</div> </td> </tr> </table> </div>
</div>
<div class="q" id="p_21Cp_306"> <div class="divNumber">35.</div> <div class="p"> <table class="singleColumn"> <tr> <td> <div class="pN">306</div> <div class="G">Etesaṁ pubbajo āsiṁ,</div> </td> </tr> <tr> <td> <div class="G">hirīsukkamupāgato;</div> </td> </tr> <tr> <td> <div class="G">Bhavaṁ disvāna bhayato,</div> </td> </tr> <tr> <td> <div class="G">nekkhammābhirato ahaṁ.</div> </td> </tr> </table> </div>
</div>
<div class="q" id="p_21Cp_307"> <div class="divNumber">36.</div> <div class="p"> <table class="singleColumn"> <tr> <td> <div class="pN">307</div> <div class="G">Mātāpitūhi pahitā,</div> </td> </tr> <tr> <td> <div class="G">sahāyā ekamānasā;</div> </td> </tr> <tr> <td> <div class="G">Kāmehi maṁ nimantenti,</div> </td> </tr> <tr> <td> <div class="G">‘kulavaṁsaṁ dharehi’ti.</div> </td> </tr> </table> </div>
</div>
<div class="q" id="p_21Cp_308"> <div class="divNumber">37.</div> <div class="p"> <table class="singleColumn"> <tr> <td> <div class="pN">308</div> <div class="G">Yaṁ tesaṁ vacanaṁ vuttaṁ,</div> </td> </tr> <tr> <td> <div class="G">gihīdhamme sukhāvahaṁ;</div> </td> </tr> <tr> <td> <div class="G">Taṁ me ahosi kaṭhinaṁ,</div> </td> </tr> <tr> <td> <div class="G">tattaphālasamaṁ viya.</div> </td> </tr> </table> </div>
</div>
<div class="q" id="p_21Cp_309"> <div class="divNumber">38.</div> <div class="p"> <table class="singleColumn"> <tr> <td> <div class="pN">309</div> <div class="G">Te maṁ tadā ukkhipantaṁ,</div> </td> </tr> <tr> <td> <div class="G">pucchiṁsu patthitaṁ mama;</div> </td> </tr> <tr> <td> <div class="G">‘Kiṁ tvaṁ patthayase samma,</div> </td> </tr> <tr> <td> <div class="G">yadi kāme na bhuñjasi’.</div> </td> </tr> </table> </div>
</div>
<div class="q" id="p_21Cp_310"> <div class="divNumber">39.</div> <div class="p"> <table class="singleColumn"> <tr> <td> <div class="pN">310</div> <div class="G">Tesāhaṁ evamavacaṁ,</div> </td> </tr> <tr> <td> <div class="G">atthakāmo hitesinaṁ;</div> </td> </tr> <tr> <td> <div class="G">‘Nāhaṁ patthemi gihībhāvaṁ,</div> </td> </tr> <tr> <td> <div class="G">nekkhammābhirato ahaṁ’.</div> </td> </tr> </table> </div>
</div>
<div class="q" id="p_21Cp_311"> <div class="divNumber">40.</div> <div class="p"> <table class="singleColumn"> <tr> <td> <div class="pN">311</div> <div class="G">Te mayhaṁ vacanaṁ sutvā,</div> </td> </tr> <tr> <td> <div class="G">pitu mātu ca sāvayuṁ;</div> </td> </tr> <tr> <td> <div class="G">Mātāpitā evamāhu,</div> </td> </tr> <tr> <td> <div class="G">‘sabbeva pabbajāma bho’.</div> </td> </tr> </table> </div>
</div>
<div class="q" id="p_21Cp_312"> <div class="divNumber">41.</div> <div class="p"> <table class="singleColumn"> <tr> <td> <div class="pN">312</div> <div class="G">Ubho mātāpitā mayhaṁ,</div> </td> </tr> <tr> <td> <div class="G">bhaginī ca satta bhātaro;</div> </td> </tr> <tr> <td> <div class="G">Amitadhanaṁ chaḍḍayitvā,</div> </td> </tr> <tr> <td> <div class="G">pāvisimhā mahāvanan”ti.</div> </td> </tr> </table> </div>
</div>
<div class="CENTER" id="p_21Cp_313">
<span class="pN">313</span>Bhisacariyaṁ catutthaṁ.</div>
</html>

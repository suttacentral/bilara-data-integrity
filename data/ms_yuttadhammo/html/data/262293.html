<html>
<div class="i"> Hetu</div>
<div class="h">Kusalattika</div>
<div class="h">Nissayavāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Hetu</div>
<div class="q" id="p_36P1_668"> <div class="divNumber">193.</div> <div class="p">
<span class="pN">668</span>Kusalaṁ dhammaṁ nissāya kusalo dhammo uppajjati hetupaccayā— kusalaṁ ekaṁ khandhaṁ nissāya tayo khandhā, tayo khandhe nissāya eko khandho, dve khandhe nissāya dve khandhā. Kusalaṁ dhammaṁ nissāya abyākato dhammo uppajjati hetupaccayā— kusale khandhe nissāya cittasamuṭṭhānaṁ rūpaṁ. Kusalaṁ dhammaṁ nissāya kusalo ca abyākato ca dhammā uppajjanti hetupaccayā. Kusalaṁ ekaṁ khandhaṁ nissāya tayo khandhā cittasamuṭṭhānañca rūpaṁ, tayo khandhe nissāya eko khandho cittasamuṭṭhānañca rūpaṁ, dve khandhe nissāya dve khandhā cittasamuṭṭhānañca rūpaṁ. (3) </div>
</div>
<div class="q" id="p_36P1_669"> <div class="divNumber">194.</div> <div class="p">
<span class="pN">669</span>Akusalaṁ dhammaṁ nissāya akusalo dhammo uppajjati hetupaccayā— akusalaṁ ekaṁ khandhaṁ nissāya tayo khandhā…pe… dve khandhe nissāya dve khandhā. Akusalaṁ dhammaṁ nissāya abyākato dhammo uppajjati hetupaccayā— akusale khandhe nissāya cittasamuṭṭhānaṁ rūpaṁ. Akusalaṁ dhammaṁ nissāya akusalo ca abyākato ca dhammā uppajjanti hetupaccayā— akusalaṁ ekaṁ khandhaṁ nissāya tayo khandhā cittasamuṭṭhānañca rūpaṁ…pe… dve khandhe nissāya dve khandhā cittasamuṭṭhānañca rūpaṁ. (3) </div>
</div>
<div class="q" id="p_36P1_670"> <div class="divNumber">195.</div> <div class="p">
<span class="pN">670</span>Abyākataṁ dhammaṁ nissāya abyākato dhammo uppajjati hetupaccayā— vipākābyākataṁ kiriyābyākataṁ ekaṁ khandhaṁ nissāya tayo khandhā cittasamuṭṭhānañca rūpaṁ, tayo khandhe nissāya eko khandho cittasamuṭṭhānañca rūpaṁ, dve khandhe nissāya dve khandhā cittasamuṭṭhānañca rūpaṁ; paṭisandhikkhaṇe vipākābyākataṁ ekaṁ khandhaṁ nissāya tayo khandhā kaṭattā ca rūpaṁ, tayo khandhe nissāya eko khandho kaṭattā ca rūpaṁ, dve khandhe nissāya dve khandhā kaṭattā ca rūpaṁ; khandhe nissāya vatthu, vatthuṁ nissāya khandhā; ekaṁ mahābhūtaṁ nissāya tayo mahābhūtā, tayo mahābhūte nissāya ekaṁ mahābhūtaṁ, dve mahābhūte nissāya dve mahābhūtā, mahābhūte nissāya cittasamuṭṭhānaṁ rūpaṁ kaṭattārūpaṁ upādārūpaṁ; vatthuṁ nissāya vipākābyākatā kiriyābyākatā khandhā. (1) </div>
</div>
<div class="q" id="p_36P1_671"> <div class="p">
<span class="pN">671</span>Abyākataṁ dhammaṁ nissāya kusalo dhammo uppajjati hetupaccayā— vatthuṁ nissāya kusalā khandhā. (2) </div>
</div>
<div class="q" id="p_36P1_672"> <div class="p">
<span class="pN">672</span>Abyākataṁ dhammaṁ nissāya akusalo dhammo uppajjati hetupaccayā— vatthuṁ nissāya akusalā khandhā. (3) </div>
</div>
<div class="q" id="p_36P1_673"> <div class="p">
<span class="pN">673</span>Abyākataṁ dhammaṁ nissāya kusalo ca abyākato ca dhammā uppajjanti hetupaccayā— vatthuṁ nissāya kusalā khandhā, mahābhūte nissāya cittasamuṭṭhānaṁ rūpaṁ. (4) </div>
</div>
<div class="q" id="p_36P1_674"> <div class="p">
<span class="pN">674</span>Abyākataṁ dhammaṁ nissāya akusalo ca abyākato ca dhammā uppajjanti hetupaccayā— vatthuṁ nissāya akusalā khandhā, mahābhūte nissāya cittasamuṭṭhānaṁ rūpaṁ. (5) </div>
</div>
<div class="q" id="p_36P1_675"> <div class="divNumber">196.</div> <div class="p">
<span class="pN">675</span>Kusalañca abyākatañca dhammaṁ nissāya kusalo dhammo uppajjati hetupaccayā— kusalaṁ ekaṁ khandhañca vatthuñca nissāya tayo khandhā…pe… dve khandhe ca vatthuñca nissāya dve khandhā. Kusalañca abyākatañca dhammaṁ nissāya abyākato dhammo uppajjati hetupaccayā— kusale khandhe ca mahābhūte ca nissāya cittasamuṭṭhānaṁ rūpaṁ. Kusalañca abyākatañca dhammaṁ nissāya kusalo ca abyākato ca dhammā uppajjanti hetupaccayā— kusalaṁ ekaṁ khandhañca vatthuñca nissāya tayo khandhā…pe… dve khandhe ca vatthuñca nissāya dve khandhā, kusale khandhe ca mahābhūte ca nissāya cittasamuṭṭhānaṁ rūpaṁ. (3) </div>
</div>
<div class="q" id="p_36P1_676"> <div class="p">
<span class="pN">676</span>Akusalañca abyākatañca dhammaṁ nissāya akusalo dhammo uppajjati hetupaccayā— akusalaṁ ekaṁ khandhañca vatthuñca nissāya tayo khandhā…pe… dve khandhe ca vatthuñca nissāya dve khandhā. Akusalañca abyākatañca dhammaṁ nissāya abyākato dhammo uppajjati hetupaccayā— akusale khandhe ca mahābhūte ca nissāya cittasamuṭṭhānaṁ rūpaṁ. Akusalañca abyākatañca dhammaṁ nissāya akusalo ca abyākato ca dhammā uppajjanti hetupaccayā— akusalaṁ ekaṁ khandhañca vatthuñca nissāya tayo khandhā…pe… dve khandhe ca vatthuñca nissāya dve khandhā, akusale khandhe ca mahābhūte ca nissāya cittasamuṭṭhānaṁ rūpaṁ. (3) </div>
</div>
<div class="CENTER" id="p_36P1_677">
<span class="pN">677</span>(Yathā paccayavāre, evaṁ vitthāretabbaṁ.)</div>
</html>

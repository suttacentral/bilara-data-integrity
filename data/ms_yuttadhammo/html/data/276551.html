<html>
<div class="i">1.7.2.10 Dutiyasīsappacālakasikkhāpada</div>
<div class="h">
Mahāvibhaṅga
</div>
<div class="h">
Sekhiyakaṇḍa
</div>
<div class="h">
Ujjagghikavagga
</div>
<div class="h">
Dutiyasīsappacālakasikkhāpada
</div>
<div class="q" id="p_2V_1780">
<div class="divNumber">
595.
</div>
<div class="p">
<span class="pN">1780</span>Tena— samayena buddho bhagavā sāvatthiyaṁ viharati jetavane anāthapiṇḍikassa ārāme. Tena kho pana samayena chabbaggiyā bhikkhū sīsappacālakaṁ antaraghare nisīdanti sīsaṁ olambentā…pe….
</div>
</div>
<div class="q" id="p_2V_1781">
<div class="p">
<span class="pN">1781</span><span class="bold">“Na sīsappacālakaṁ antaraghare nisīdissāmīti sikkhā karaṇīyā”</span>ti. (<span class="italic">20</span>:<span class="bold">165</span>)
</div>
</div>
<div class="q" id="p_2V_1782">
<div class="p">
<span class="pN">1782</span>Na sīsappacālakaṁ antaraghare nisīditabbaṁ. Sīsaṁ paggahetvā nisīditabbaṁ. Yo anādariyaṁ paṭicca sīsappacālakaṁ antaraghare nisīdati sīsaṁ olambento, āpatti dukkaṭassa.
</div>
</div>
<div class="q" id="p_2V_1783">
<div class="p">
<span class="pN">1783</span>Anāpatti— asañcicca, assatiyā, ajānantassa, gilānassa, vāsūpagatassa, āpadāsu, ummattakassa, ādikammikassāti.
</div>
</div>
<div class="CENTER" id="p_2V_1784">
<span class="pN">1784</span>Dasamasikkhāpadaṁ niṭṭhitaṁ.<br>
Ujjagghikavaggo dutiyo.
</div>
</html>

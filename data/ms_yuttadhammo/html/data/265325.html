<html>
<div class="i"> Ārammaṇa</div>
<div class="h">Mahantaraduka</div>
<div class="h">Cittasaṁsaṭṭhasamuṭṭhānaduka</div>
<div class="h">Paccayavāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Ārammaṇa</div>
<div class="q" id="p_38P2_3036"> <div class="divNumber">291.</div> <div class="p">
<span class="pN">3036</span>Cittasaṁsaṭṭhasamuṭṭhānaṁ dhammaṁ paccayā cittasaṁsaṭṭhasamuṭṭhāno dhammo uppajjati ārammaṇapaccayā… tīṇi. (Paṭiccasadisā.) </div>
</div>
<div class="q" id="p_38P2_3037"> <div class="p">
<span class="pN">3037</span>Nocittasaṁsaṭṭhasamuṭṭhānaṁ dhammaṁ paccayā nocittasaṁsaṭṭhasamuṭṭhāno dhammo uppajjati ārammaṇapaccayā— cakkhāyatanaṁ paccayā cakkhuviññāṇaṁ…pe… kāyāyatanaṁ…pe… vatthuṁ paccayā cittaṁ; paṭisandhikkhaṇe…pe…. (1) </div>
</div>
<div class="q" id="p_38P2_3038"> <div class="p">
<span class="pN">3038</span>Nocittasaṁsaṭṭhasamuṭṭhānaṁ dhammaṁ paccayā cittasaṁsaṭṭhasamuṭṭhāno dhammo uppajjati ārammaṇapaccayā— cakkhāyatanaṁ paccayā cakkhuviññāṇasahagatā khandhā…pe… kāyāyatanaṁ…pe… cittaṁ paccayā sampayuttakā khandhā, vatthuṁ paccayā cittasaṁsaṭṭhasamuṭṭhānā khandhā. (Paṭisandhikkhaṇe dvepi kātabbā.) (2) </div>
</div>
<div class="q" id="p_38P2_3039"> <div class="p">
<span class="pN">3039</span>Nocittasaṁsaṭṭhasamuṭṭhānaṁ dhammaṁ paccayā cittasaṁsaṭṭhasamuṭṭhāno ca nocittasaṁsaṭṭhasamuṭṭhāno ca dhammā uppajjanti ārammaṇapaccayā— cakkhāyatanaṁ paccayā cakkhuviññāṇaṁ sampayuttakā ca khandhā…pe… kāyāyatanaṁ…pe… vatthuṁ paccayā cittaṁ sampayuttakā ca khandhā. (Paṭisandhikkhaṇe ekaṁ kātabbaṁ.) (3) </div>
</div>
<div class="q" id="p_38P2_3040"> <div class="divNumber">292.</div> <div class="p">
<span class="pN">3040</span>Cittasaṁsaṭṭhasamuṭṭhānañca nocittasaṁsaṭṭhasamuṭṭhānañca dhammaṁ paccayā cittasaṁsaṭṭhasamuṭṭhāno dhammo uppajjati ārammaṇapaccayā— cakkhuviññāṇasahagataṁ ekaṁ khandhañca cakkhāyatanañca cakkhuviññāṇañca paccayā dve khandhā, dve khandhe…pe… kāyaviññāṇasahagataṁ…pe… cittasaṁsaṭṭhasamuṭṭhānaṁ ekaṁ khandhañca cittañca paccayā dve khandhā, dve khandhe…pe… cittasaṁsaṭṭhasamuṭṭhānaṁ ekaṁ khandhañca vatthuñca paccayā dve khandhā, dve khandhe…pe…. (Paṭisandhikkhaṇe dve kātabbā.) (1) </div>
</div>
<div class="q" id="p_38P2_3041"> <div class="p">
<span class="pN">3041</span>Cittasaṁsaṭṭhasamuṭṭhānañca nocittasaṁsaṭṭhasamuṭṭhānañca dhammaṁ paccayā nocittasaṁsaṭṭhasamuṭṭhāno dhammo uppajjati ārammaṇapaccayā— cakkhuviññāṇasahagate khandhe ca cakkhāyatanañca paccayā cakkhuviññāṇaṁ…pe… kāyaviññāṇasahagate…pe… cittasaṁsaṭṭhasamuṭṭhāne khandhe ca vatthuñca paccayā cittaṁ. (Paṭisandhikkhaṇe ekaṁ kātabbaṁ.) (2) </div>
</div>
<div class="q" id="p_38P2_3042"> <div class="p">
<span class="pN">3042</span>Cittasaṁsaṭṭhasamuṭṭhānañca nocittasaṁsaṭṭhasamuṭṭhānañca dhammaṁ paccayā cittasaṁsaṭṭhasamuṭṭhāno ca nocittasaṁsaṭṭhasamuṭṭhāno ca dhammā uppajjanti ārammaṇapaccayā— cittasaṁsaṭṭhasamuṭṭhānaṁ ekaṁ khandhañca vatthuñca paccayā dve khandhā cittañca, dve khandhe…pe…. (Paṭisandhikkhaṇe ekaṁ kātabbaṁ, saṁkhittaṁ.) (3) </div>
</div>
</html>

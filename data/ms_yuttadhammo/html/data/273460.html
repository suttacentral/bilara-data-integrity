<html>
<div class="i">2.1.4 Saṅgahavāra</div>
<div class="h">Bhikkhunivibhaṅga</div>
<div class="h">Paṭhamabhāga</div>
<div class="h">Saṅgahavāra</div>
<div class="q" id="p_5V_994"> <div class="divNumber">242.</div> <div class="p">
<span class="pN">994</span>Avassutāya bhikkhuniyā avassutassa purisapuggalassa kāyasaṁsaggaṁ sādiyantiyā āpattiyo sattannaṁ āpattikkhandhānaṁ katihi āpattikkhandhehi saṅgahitā? Avassutāya bhikkhuniyā avassutassa purisapuggalassa kāyasaṁsaggaṁ sādiyantiyā āpattiyo sattannaṁ āpattikkhandhānaṁ tīhi āpattikkhandhehi saṅgahitā— siyā pārājikāpattikkhandhena, siyā thullaccayāpattikkhandhena, siyā dukkaṭāpattikkhandhena…pe…. (1) </div>
</div>
<div class="q" id="p_5V_995"> <div class="p">
<span class="pN">995</span>Dadhiṁ viññāpetvā bhuñjantiyā āpattiyo sattannaṁ āpattikkhandhānaṁ katihi āpattikkhandhehi saṅgahitā? Dadhiṁ viññāpetvā bhuñjantiyā āpattiyo sattannaṁ āpattikkhandhānaṁ dvīhi āpattikkhandhehi saṅgahitā— siyā pāṭidesanīyāpattikkhandhena, siyā dukkaṭāpattikkhandhena. (2) </div>
</div>
<div class="CENTER" id="p_5V_996">
<span class="pN">996</span>Saṅgahavāro niṭṭhito catuttho.</div>
</html>

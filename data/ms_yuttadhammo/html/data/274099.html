<html>
<div class="i">8.2.2 Gūthakhādasutta</div>
<div class="h">Lakkhaṇasaṁyutta</div>
<div class="h">Dutiyavagga</div>
<div class="h">Gūthakhādasutta</div>
<div class="q" id="p_12S2_1186"> <div class="divNumber">213.</div> <div class="p">
<span class="pN">1186</span>“Idhāhaṁ, āvuso, gijjhakūṭā pabbatā orohanto addasaṁ purisaṁ gūthakūpe nimuggaṁ ubhohi hatthehi gūthaṁ khādantaṁ…pe… eso, bhikkhave, satto imasmiṁyeva rājagahe duṭṭhabrāhmaṇo ahosi. So kassapassa sammāsambuddhassa pāvacane bhikkhusaṁghaṁ bhattena nimantetvā doṇiyo gūthassa pūrāpetvā etadavoca— aho bhonto yāvadatthaṁ bhuñjantu ceva harantu cā’ti…pe…. </div>
</div>
<div class="CENTER" id="p_12S2_1187">
<span class="pN">1187</span>Dutiyaṁ.</div>
</html>

<html>
<div class="i"> Sahajāta</div>
<div class="h">Vitakkattika</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Sahajāta</div>
<div class="q" id="p_37P1_352"> <div class="divNumber">85.</div> <div class="p">
<span class="pN">352</span>Savitakkasavicāro dhammo savitakkasavicārassa dhammassa sahajātapaccayena paccayo—  savitakkasavicāro eko khandho tiṇṇannaṁ khandhānaṁ sahajātapaccayena paccayo. Tayo khandhā ekassa khandhassa sahajātapaccayena paccayo. Dve khandhā dvinnaṁ khandhānaṁ sahajātapaccayena paccayo. Paṭisandhikkhaṇe savitakkasavicāro eko khandho tiṇṇannaṁ khandhānaṁ…pe…  dve khandhā dvinnaṁ khandhānaṁ…pe… . (1) </div>
</div>
<div class="q" id="p_37P1_353"> <div class="p">
<span class="pN">353</span>Savitakkasavicāro dhammo avitakkavicāramattassa dhammassa sahajātapaccayena paccayo—  savitakkasavicārā khandhā vitakkassa sahajātapaccayena paccayo. Paṭisandhikkhaṇe…pe… . (2) </div>
</div>
<div class="q" id="p_37P1_354"> <div class="p">
<span class="pN">354</span>Savitakkasavicāro dhammo avitakkaavicārassa dhammassa sahajātapaccayena paccayo—  savitakkasavicārā khandhā cittasamuṭṭhānānaṁ rūpānaṁ sahajātapaccayena paccayo. Paṭisandhikkhaṇe…pe…  kaṭattārūpānaṁ…pe… . (3) </div>
</div>
<div class="q" id="p_37P1_355"> <div class="p">
<span class="pN">355</span>Savitakkasavicāro dhammo savitakkasavicārassa ca avitakkaavicārassa ca dhammassa sahajātapaccayena paccayo—  savitakkasavicāro eko khandho tiṇṇannaṁ khandhānaṁ cittasamuṭṭhānānañca rūpānaṁ sahajātapaccayena paccayo…pe…  dve khandhā dvinnaṁ khandhānaṁ cittasamuṭṭhānānañca rūpānaṁ sahajātapaccayena paccayo. Paṭisandhikkhaṇe…pe… . (4) </div>
</div>
<div class="q" id="p_37P1_356"> <div class="p">
<span class="pN">356</span>Savitakkasavicāro dhammo avitakkavicāramattassa ca avitakkaavicārassa ca dhammassa sahajātapaccayena paccayo—  savitakkasavicārā khandhā vitakkassa ca cittasamuṭṭhānānañca rūpānaṁ sahajātapaccayena paccayo. Paṭisandhikkhaṇe…pe… . (5) </div>
</div>
<div class="q" id="p_37P1_357"> <div class="p">
<span class="pN">357</span>Savitakkasavicāro dhammo savitakkasavicārassa ca avitakkavicāramattassa ca dhammassa sahajātapaccayena paccayo—  savitakkasavicāro eko khandho tiṇṇannaṁ khandhānaṁ vitakkassa ca sahajātapaccayena paccayo…pe…  dve khandhā dvinnaṁ khandhānaṁ vitakkassa ca sahajātapaccayena paccayo. Paṭisandhikkhaṇe…pe… . (6) </div>
</div>
<div class="q" id="p_37P1_358"> <div class="p">
<span class="pN">358</span>Savitakkasavicāro dhammo savitakkasavicārassa ca avitakkavicāramattassa ca avitakkaavicārassa ca dhammassa sahajātapaccayena paccayo—  savitakkasavicāro eko khandho tiṇṇannaṁ khandhānaṁ vitakkassa ca cittasamuṭṭhānānañca rūpānaṁ sahajātapaccayena paccayo…pe…  dve khandhā dvinnaṁ khandhānaṁ vitakkassa ca cittasamuṭṭhānānañca rūpānaṁ…pe…  paṭisandhikkhaṇe…pe… . (7) </div>
</div>
<div class="q" id="p_37P1_359"> <div class="divNumber">86.</div> <div class="p">
<span class="pN">359</span>Avitakkavicāramatto dhammo avitakkavicāramattassa dhammassa sahajātapaccayena paccayo—  avitakkavicāramatto eko khandho tiṇṇannaṁ khandhānaṁ sahajātapaccayena paccayo…pe…  dve khandhā dvinnaṁ khandhānaṁ…pe…  paṭisandhikkhaṇe…pe… . (1) </div>
</div>
<div class="q" id="p_37P1_360"> <div class="p">
<span class="pN">360</span>Avitakkavicāramatto dhammo savitakkasavicārassa dhammassa sahajātapaccayena paccayo—  vitakko savitakkasavicārānaṁ khandhānaṁ sahajātapaccayena paccayo. Paṭisandhikkhaṇe…pe… . (2) </div>
</div>
<div class="q" id="p_37P1_361"> <div class="p">
<span class="pN">361</span>Avitakkavicāramatto dhammo avitakkaavicārassa dhammassa sahajātapaccayena paccayo—  avitakkavicāramattā khandhā vicārassa cittasamuṭṭhānānañca rūpānaṁ sahajātapaccayena paccayo, vitakko cittasamuṭṭhānānaṁ rūpānaṁ sahajātapaccayena paccayo. Paṭisandhikkhaṇe…pe… . (3) </div>
</div>
<div class="q" id="p_37P1_362"> <div class="p">
<span class="pN">362</span>Avitakkavicāramatto dhammo savitakkasavicārassa ca avitakkaavicārassa ca dhammassa sahajātapaccayena paccayo—  vitakko savitakkasavicārānaṁ khandhānaṁ cittasamuṭṭhānānañca rūpānaṁ sahajātapaccayena paccayo. Paṭisandhikkhaṇe…pe… . (4) </div>
</div>
<div class="q" id="p_37P1_363"> <div class="p">
<span class="pN">363</span>Avitakkavicāramatto dhammo avitakkavicāramattassa ca avitakkaavicārassa ca dhammassa sahajātapaccayena paccayo—  avitakkavicāramatto eko khandho tiṇṇannaṁ khandhānaṁ vicārassa ca cittasamuṭṭhānānañca rūpānaṁ sahajātapaccayena paccayo…pe…  dve khandhā dvinnaṁ khandhānaṁ vicārassa ca cittasamuṭṭhānānañca rūpānaṁ…pe…  paṭisandhikkhaṇe…pe… . (5) </div>
</div>
<div class="q" id="p_37P1_364"> <div class="divNumber">87.</div> <div class="p">
<span class="pN">364</span>Avitakkaavicāro dhammo avitakkaavicārassa dhammassa sahajātapaccayena paccayo—  avitakkaavicāro eko khandho tiṇṇannaṁ khandhānaṁ cittasamuṭṭhānānañca rūpānaṁ sahajātapaccayena paccayo…pe…  dve khandhā dvinnaṁ khandhānaṁ cittasamuṭṭhānānañca rūpānaṁ sahajātapaccayena paccayo. Vicāro cittasamuṭṭhānānaṁ rūpānaṁ…pe…  paṭisandhikkhaṇe avitakkaavicāro eko khandho tiṇṇannaṁ khandhānaṁ kaṭattā ca rūpānaṁ…pe…  dve khandhā dvinnaṁ khandhānaṁ kaṭattā ca rūpānaṁ…pe…  vicāro kaṭattārūpānaṁ…pe…  khandhā vatthussa…pe…  vatthu khandhānaṁ…pe…  vicāro vatthussa…pe…  vatthu vicārassa…pe…  ekaṁ mahābhūtaṁ tiṇṇannaṁ mahābhūtānaṁ…pe…  mahābhūtā cittasamuṭṭhānānaṁ rūpānaṁ kaṭattārūpānaṁ upādārūpānaṁ…pe…  bāhiraṁ…  āhārasamuṭṭhānaṁ…  utusamuṭṭhānaṁ…  asaññasattānaṁ ekaṁ mahābhūtaṁ…pe…  mahābhūtā kaṭattārūpānaṁ upādārūpānaṁ sahajātapaccayena paccayo. (1) </div>
</div>
<div class="q" id="p_37P1_365"> <div class="p">
<span class="pN">365</span>Avitakkaavicāro dhammo savitakkasavicārassa dhammassa sahajātapaccayena paccayo—  paṭisandhikkhaṇe vatthu savitakkasavicārānaṁ khandhānaṁ sahajātapaccayena paccayo. (2) </div>
</div>
<div class="q" id="p_37P1_366"> <div class="p">
<span class="pN">366</span>Avitakkaavicāro dhammo avitakkavicāramattassa dhammassa sahajātapaccayena paccayo—  vicāro avitakkavicāramattānaṁ khandhānaṁ sahajātapaccayena paccayo. Paṭisandhikkhaṇe vicāro avitakkavicāramattānaṁ khandhānaṁ sahajātapaccayena paccayo. Paṭisandhikkhaṇe vatthu avitakkavicāramattānaṁ khandhānaṁ sahajātapaccayena paccayo. Paṭisandhikkhaṇe vatthu vitakkassa sahajātapaccayena paccayo. (3) </div>
</div>
<div class="q" id="p_37P1_367"> <div class="p">
<span class="pN">367</span>Avitakkaavicāro dhammo avitakkavicāramattassa ca avitakkaavicārassa ca dhammassa sahajātapaccayena paccayo—  vicāro avitakkavicāramattānaṁ khandhānaṁ cittasamuṭṭhānānañca rūpānaṁ sahajātapaccayena paccayo. Paṭisandhikkhaṇe vicāro avitakkavicāramattānaṁ khandhānaṁ kaṭattā ca rūpānaṁ…pe…  paṭisandhikkhaṇe vatthu avitakkavicāramattānaṁ khandhānaṁ vicārassa ca sahajātapaccayena paccayo. (4) </div>
</div>
<div class="q" id="p_37P1_368"> <div class="p">
<span class="pN">368</span>Avitakkaavicāro dhammo savitakkasavicārassa ca avitakkavicāramattassa ca dhammassa sahajātapaccayena paccayo—  paṭisandhikkhaṇe vatthu savitakkasavicārānaṁ khandhānaṁ vitakkassa ca sahajātapaccayena paccayo. (5) </div>
</div>
<div class="q" id="p_37P1_369"> <div class="divNumber">88.</div> <div class="p">
<span class="pN">369</span>Savitakkasavicāro ca avitakkaavicāro ca dhammā savitakkasavicārassa dhammassa sahajātapaccayena paccayo—  paṭisandhikkhaṇe savitakkasavicāro eko khandho ca vatthu ca tiṇṇannaṁ khandhānaṁ sahajātapaccayena paccayo…pe…  dve khandhā ca vatthu ca dvinnaṁ khandhānaṁ sahajātapaccayena paccayo. (1) </div>
</div>
<div class="q" id="p_37P1_370"> <div class="p">
<span class="pN">370</span>Savitakkasavicāro ca avitakkaavicāro ca dhammā avitakkavicāramattassa dhammassa sahajātapaccayena paccayo—  paṭisandhikkhaṇe savitakkasavicārā khandhā ca vatthu ca vitakkassa sahajātapaccayena paccayo. (2) </div>
</div>
<div class="q" id="p_37P1_371"> <div class="p">
<span class="pN">371</span>Savitakkasavicāro ca avitakkaavicāro ca dhammā avitakkaavicārassa dhammassa sahajātapaccayena paccayo—  savitakkasavicārā khandhā ca mahābhūtā ca cittasamuṭṭhānānaṁ rūpānaṁ sahajātapaccayena paccayo. Paṭisandhikkhaṇe savitakkasavicārā khandhā ca mahābhūtā ca kaṭattārūpānaṁ sahajātapaccayena paccayo. (3) </div>
</div>
<div class="q" id="p_37P1_372"> <div class="p">
<span class="pN">372</span>Savitakkasavicāro ca avitakkaavicāro ca dhammā savitakkasavicārassa ca avitakkavicāramattassa ca dhammassa sahajātapaccayena paccayo—  paṭisandhikkhaṇe savitakkasavicāro eko khandho ca vatthu ca tiṇṇannaṁ khandhānaṁ vitakkassa ca…pe…  dve khandhā ca vatthu ca dvinnaṁ khandhānaṁ vitakkassa ca sahajātapaccayena paccayo. (4) </div>
</div>
<div class="q" id="p_37P1_373"> <div class="divNumber">89.</div> <div class="p">
<span class="pN">373</span>Avitakkavicāramatto ca avitakkaavicāro ca dhammā savitakkasavicārassa dhammassa sahajātapaccayena paccayo—  paṭisandhikkhaṇe vitakko ca vatthu ca savitakkasavicārānaṁ khandhānaṁ sahajātapaccayena paccayo. (1) </div>
</div>
<div class="q" id="p_37P1_374"> <div class="p">
<span class="pN">374</span>Avitakkavicāramatto ca avitakkaavicāro ca dhammā avitakkavicāramattassa dhammassa sahajātapaccayena paccayo—  avitakkavicāramatto eko khandho ca vicāro ca tiṇṇannaṁ khandhānaṁ…pe…  dve khandhā ca vicāro ca dvinnaṁ khandhānaṁ sahajātapaccayena paccayo. Paṭisandhikkhaṇe avitakkavicāramatto eko khandho ca vicāro ca tiṇṇannaṁ khandhānaṁ…pe…  dve khandhā ca vicāro ca dvinnaṁ khandhānaṁ…pe…  paṭisandhikkhaṇe avitakkavicāramatto eko khandho ca vatthu ca tiṇṇannaṁ khandhānaṁ sahajātapaccayena paccayo. (2) </div>
</div>
<div class="q" id="p_37P1_375"> <div class="p">
<span class="pN">375</span>Avitakkavicāramatto ca avitakkaavicāro ca dhammā avitakkaavicārassa dhammassa sahajātapaccayena paccayo—  avitakkavicāramattā khandhā ca vicāro ca cittasamuṭṭhānānaṁ rūpānaṁ sahajātapaccayena paccayo. Avitakkavicāramattā khandhā ca mahābhūtā ca cittasamuṭṭhānānaṁ rūpānaṁ…pe…  vitakko ca mahābhūtā ca cittasamuṭṭhānānaṁ rūpānaṁ…pe…  paṭisandhikkhaṇe avitakkavicāramattā khandhā ca vicāro ca kaṭattārūpānaṁ…pe…  paṭisandhikkhaṇe avitakkavicāramattā khandhā ca mahābhūtā ca kaṭattārūpānaṁ…pe…  paṭisandhikkhaṇe vitakko ca mahābhūtā ca kaṭattārūpānaṁ…pe…  paṭisandhikkhaṇe avitakkavicāramattā khandhā ca vatthu ca vicārassa sahajātapaccayena paccayo. (3) </div>
</div>
<div class="q" id="p_37P1_376"> <div class="p">
<span class="pN">376</span>Avitakkavicāramatto ca avitakkaavicāro ca dhammā avitakkavicāramattassa ca avitakkaavicārassa ca dhammassa sahajātapaccayena paccayo—  avitakkavicāramatto eko khandho ca vicāro ca tiṇṇannaṁ khandhānaṁ cittasamuṭṭhānānañca rūpānaṁ sahajātapaccayena paccayo. Tayo khandhā ca vicāro ca ekassa khandhassa cittasamuṭṭhānānañca rūpānaṁ sahajātapaccayena paccayo. Dve khandhā ca vicāro ca dvinnaṁ khandhānaṁ cittasamuṭṭhānānañca rūpānaṁ sahajātapaccayena paccayo. Paṭisandhikkhaṇe avitakkavicāramatto eko khandho ca vicāro ca tiṇṇannaṁ khandhānaṁ kaṭattā ca rūpānaṁ sahajātapaccayena paccayo…pe…  dve khandhā…pe…  paṭisandhikkhaṇe avitakkavicāramatto eko khandho ca vatthu ca tiṇṇannaṁ khandhānaṁ vicārassa ca sahajātapaccayena paccayo…pe…  dve khandhā ca vatthu ca dvinnaṁ khandhānaṁ vicārassa ca sahajātapaccayena paccayo. (4) </div>
</div>
<div class="q" id="p_37P1_377"> <div class="divNumber">90.</div> <div class="p">
<span class="pN">377</span>Savitakkasavicāro ca avitakkavicāramatto ca dhammā savitakkasavicārassa dhammassa sahajātapaccayena paccayo—  savitakkasavicāro eko khandho ca vitakko ca tiṇṇannaṁ khandhānaṁ sahajātapaccayena paccayo…pe…  dve khandhā ca vitakko ca dvinnaṁ khandhānaṁ sahajātapaccayena paccayo. Paṭisandhikkhaṇe…pe… . (1) </div>
</div>
<div class="q" id="p_37P1_378"> <div class="p">
<span class="pN">378</span>Savitakkasavicāro ca avitakkavicāramatto ca dhammā avitakkaavicārassa dhammassa sahajātapaccayena paccayo—  savitakkasavicārā khandhā ca vitakko ca cittasamuṭṭhānānaṁ rūpānaṁ sahajātapaccayena paccayo. Paṭisandhikkhaṇe…pe… . (2) </div>
</div>
<div class="q" id="p_37P1_379"> <div class="p">
<span class="pN">379</span>Savitakkasavicāro ca avitakkavicāramatto ca dhammā savitakkasavicārassa ca avitakkaavicārassa ca dhammassa sahajātapaccayena paccayo—  savitakkasavicāro eko khandho ca vitakko ca tiṇṇannaṁ khandhānaṁ cittasamuṭṭhānānañca rūpānaṁ sahajātapaccayena paccayo…pe…  dve khandhā ca vitakko ca dvinnaṁ khandhānaṁ cittasamuṭṭhānānañca rūpānaṁ sahajātapaccayena paccayo. Paṭisandhikkhaṇe…pe… . (3) </div>
</div>
<div class="q" id="p_37P1_380"> <div class="divNumber">91.</div> <div class="p">
<span class="pN">380</span>Savitakkasavicāro ca avitakkavicāramatto ca avitakkaavicāro ca dhammā savitakkasavicārassa dhammassa sahajātapaccayena paccayo—  paṭisandhikkhaṇe savitakkasavicāro eko khandho ca vitakko ca vatthu ca tiṇṇannaṁ khandhānaṁ sahajātapaccayena paccayo…pe…  dve khandhā ca vitakko ca vatthu ca dvinnaṁ khandhānaṁ sahajātapaccayena paccayo. (1) </div>
</div>
<div class="q" id="p_37P1_381"> <div class="p">
<span class="pN">381</span>Savitakkasavicāro ca avitakkavicāramatto ca avitakkaavicāro ca dhammā avitakkaavicārassa dhammassa sahajātapaccayena paccayo—  savitakkasavicārā khandhā ca vitakko ca mahābhūtā ca cittasamuṭṭhānānaṁ rūpānaṁ sahajātapaccayena paccayo. Paṭisandhikkhaṇe savitakkasavicārā khandhā ca vitakko ca mahābhūtā ca kaṭattārūpānaṁ sahajātapaccayena paccayo. (2) </div>
</div>
</html>

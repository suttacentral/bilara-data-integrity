<html>
<div class="i">4.1.7 Rūpaṁkusalākusalantikathā</div>
<div class="h">Niggahapaṇṇāsaka</div>
<div class="h">Soḷasamavagga</div>
<div class="h">Rūpaṁkusalākusalantikathā</div>
<div class="q" id="p_32Kv_2404"> <div class="divNumber">760.</div> <div class="p">
<span class="pN">2404</span>๐ Rūpaṁ kusalanti? Āmantā. Sārammaṇaṁ, atthi tassa āvaṭṭanā…pe…  paṇidhīti? Na hevaṁ vattabbe…pe…  nanu anārammaṇaṁ, natthi tassa āvaṭṭanā…pe…  paṇidhīti? Āmantā. Hañci anārammaṇaṁ, natthi tassa āvaṭṭanā…pe…  paṇidhi, no ca vata re vattabbe—  “rūpaṁ kusalan”ti. </div>
</div>
<div class="q" id="p_32Kv_2405"> <div class="divNumber">761.</div> <div class="p">
<span class="pN">2405</span>๐ Alobho kusalo sārammaṇo, atthi tassa āvaṭṭanā…pe…  paṇidhīti? Āmantā. Rūpaṁ kusalaṁ sārammaṇaṁ, atthi tassa āvaṭṭanā…pe…  paṇidhīti? Na hevaṁ vattabbe…pe… . </div>
</div>
<div class="q" id="p_32Kv_2406"> <div class="p">
<span class="pN">2406</span>๐ Adoso kusalo…pe…  amoho kusalo…pe…  saddhā…  vīriyaṁ…  sati…  samādhi…pe…  paññā kusalā sārammaṇā, atthi tāya āvaṭṭanā…pe…  paṇidhīti? Āmantā. Rūpaṁ kusalaṁ sārammaṇaṁ, atthi tassa āvaṭṭanā…pe…  paṇidhīti? Na hevaṁ vattabbe…pe… . </div>
</div>
<div class="q" id="p_32Kv_2407"> <div class="p">
<span class="pN">2407</span>๐ Rūpaṁ kusalaṁ anārammaṇaṁ, natthi tassa āvaṭṭanā…pe…  paṇidhīti? Āmantā. Alobho kusalo anārammaṇo, natthi tassa āvaṭṭanā…pe…  paṇidhīti? Na hevaṁ vattabbe…pe… . </div>
</div>
<div class="q" id="p_32Kv_2408"> <div class="p">
<span class="pN">2408</span>๐ Rūpaṁ kusalaṁ anārammaṇaṁ, natthi tassa āvaṭṭanā…pe…  paṇidhīti? Āmantā. Adoso kusalo…pe…  paññā kusalā anārammaṇā, natthi tāya āvaṭṭanā…pe…  paṇidhīti? Na hevaṁ vattabbe…pe… . </div>
</div>
<div class="q" id="p_32Kv_2409"> <div class="divNumber">762.</div> <div class="p">
<span class="pN">2409</span>๐ Rūpaṁ akusalanti? Āmantā. Sārammaṇaṁ, atthi tassa āvaṭṭanā…pe…  paṇidhīti? Na hevaṁ vattabbe…pe…  nanu anārammaṇaṁ, natthi tassa āvaṭṭanā…pe…  paṇidhīti? Āmantā. Hañci anārammaṇaṁ, natthi tassa āvaṭṭanā…pe…  paṇidhi, no ca vata re vattabbe—  “rūpaṁ akusalan”ti…pe… . </div>
</div>
<div class="q" id="p_32Kv_2410"> <div class="divNumber">763.</div> <div class="p">
<span class="pN">2410</span>๐ Lobho akusalo sārammaṇo, atthi tassa āvaṭṭanā…pe…  paṇidhīti? Āmantā. Rūpaṁ akusalaṁ sārammaṇaṁ, atthi tassa āvaṭṭanā…pe…  paṇidhīti? Na hevaṁ vattabbe…pe…  doso…  moho…  māno…pe…  anottappaṁ akusalaṁ sārammaṇaṁ, atthi tassa āvaṭṭanā…pe…  paṇidhīti? Āmantā. Rūpaṁ akusalaṁ sārammaṇaṁ, atthi tassa āvaṭṭanā…pe…  paṇidhīti? Na hevaṁ vattabbe…pe… . </div>
</div>
<div class="q" id="p_32Kv_2411"> <div class="p">
<span class="pN">2411</span>๐ Rūpaṁ akusalaṁ anārammaṇaṁ, natthi tassa āvaṭṭanā…pe…  paṇidhīti? Āmantā. Lobho akusalo anārammaṇo, natthi tassa āvaṭṭanā…pe…  paṇidhīti? Na hevaṁ vattabbe…pe…  rūpaṁ akusalaṁ anārammaṇaṁ, natthi tassa āvaṭṭanā…pe…  paṇidhīti? Āmantā. Doso…  moho…pe…  anottappaṁ akusalaṁ anārammaṇaṁ, natthi tassa āvaṭṭanā…pe…  paṇidhīti? Na hevaṁ vattabbe…pe… . </div>
</div>
<div class="q" id="p_32Kv_2412"> <div class="divNumber">764.</div> <div class="p">
<span class="pN">2412</span>× Na vattabbaṁ—  “rūpaṁ kusalampi akusalampī”ti? Āmantā. Nanu kāyakammaṁ vacīkammaṁ kusalampi akusalampīti? Āmantā. Hañci kāyakammaṁ vacīkammaṁ kusalampi akusalampi, tena vata re vattabbe—  “rūpaṁ kusalampi akusalampī”ti. </div>
</div>
<div class="CENTER" id="p_32Kv_2413">
<span class="pN">2413</span>Rūpaṁ kusalākusalantikathā niṭṭhitā.</div>
</html>

<html>
<div class="i"> Āhāra</div>
<div class="h">Sanidassanasappaṭighattika</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Āhāra</div>
<div class="q" id="p_37P1_3034"> <div class="divNumber">45.</div> <div class="p">
<span class="pN">3034</span>Anidassanaappaṭigho dhammo anidassanaappaṭighassa dhammassa āhārapaccayena paccayo— anidassanaappaṭighā āhārā sampayuttakānaṁ khandhānaṁ anidassanaappaṭighānañca cittasamuṭṭhānānaṁ rūpānaṁ āhārapaccayena paccayo. Paṭisandhikkhaṇe anidassanaappaṭighā āhārā sampayuttakānaṁ khandhānaṁ anidassanaappaṭighānañca kaṭattārūpānaṁ āhārapaccayena paccayo. <span class="bold">Kabaḷīkāro āhāro</span>— imassa anidassanaappaṭighassa kāyassa āhārapaccayena paccayo. (1) </div>
</div>
<div class="q" id="p_37P1_3035"> <div class="p">
<span class="pN">3035</span>Anidassanaappaṭigho dhammo sanidassanasappaṭighassa dhammassa āhārapaccayena paccayo— anidassanaappaṭighā āhārā sanidassanasappaṭighānaṁ cittasamuṭṭhānānaṁ rūpānaṁ āhārapaccayena paccayo. Paṭisandhikkhaṇe anidassanaappaṭighā āhārā sanidassanasappaṭighānaṁ kaṭattārūpānaṁ āhārapaccayena paccayo. <span class="bold">Kabaḷīkāro āhāro</span>— imassa sanidassanasappaṭighassa kāyassa āhārapaccayena paccayo. (2) </div>
</div>
<div class="q" id="p_37P1_3036"> <div class="p">
<span class="pN">3036</span>(Evaṁ satta pañhā pavattipaṭisandhi vibhajitabbā, sattasupi kabaḷīkāro āhāro kātabbo.) (7) </div>
</div>
</html>

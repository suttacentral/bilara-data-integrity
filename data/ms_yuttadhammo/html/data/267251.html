<html>
<div class="i">12.7 Buddhasaññakattheraapadāna</div>
<div class="h">Mahāparivāravagga</div>
<div class="h">Buddhasaññakattheraapadāna</div>
<div class="q" id="p_20Ap1_2009"> <div class="divNumber">57.</div> <div class="p"> <table class="singleColumn"> <tr> <td> <div class="pN">2009</div> <div class="G">“Yadā vipassī lokaggo,</div> </td> </tr> <tr> <td> <div class="G">āyusaṅkhāramossaji;</div> </td> </tr> <tr> <td> <div class="G">Pathavī sampakampittha,</div> </td> </tr> <tr> <td> <div class="G">medanī jalamekhalā.</div> </td> </tr> </table> </div>
</div>
<div class="q" id="p_20Ap1_2010"> <div class="divNumber">58.</div> <div class="p"> <table class="singleColumn"> <tr> <td> <div class="pN">2010</div> <div class="G">Otataṁ vitthataṁ mayhaṁ,</div> </td> </tr> <tr> <td> <div class="G">suvicittavaṭaṁsakaṁ;</div> </td> </tr> <tr> <td> <div class="G">Bhavanampi pakampittha,</div> </td> </tr> <tr> <td> <div class="G">buddhassa āyusaṅkhaye.</div> </td> </tr> </table> </div>
</div>
<div class="q" id="p_20Ap1_2011"> <div class="divNumber">59.</div> <div class="p"> <table class="singleColumn"> <tr> <td> <div class="pN">2011</div> <div class="G">Tāso mayhaṁ samuppanno,</div> </td> </tr> <tr> <td> <div class="G">bhavane sampakampite;</div> </td> </tr> <tr> <td> <div class="G">Uppādo nu kimatthāya,</div> </td> </tr> <tr> <td> <div class="G">āloko vipulo ahu.</div> </td> </tr> </table> </div>
</div>
<div class="q" id="p_20Ap1_2012"> <div class="divNumber">60.</div> <div class="p"> <table class="singleColumn"> <tr> <td> <div class="pN">2012</div> <div class="G">Vessavaṇo idhāgamma,</div> </td> </tr> <tr> <td> <div class="G">nibbāpesi mahājanaṁ;</div> </td> </tr> <tr> <td> <div class="G">Pāṇabhūte bhayaṁ natthi,</div> </td> </tr> <tr> <td> <div class="G">ekaggā hotha saṁvutā.</div> </td> </tr> </table> </div>
</div>
<div class="q" id="p_20Ap1_2013"> <div class="divNumber">61.</div> <div class="p"> <table class="singleColumn"> <tr> <td> <div class="pN">2013</div> <div class="G">Aho buddhā aho dhammā,</div> </td> </tr> <tr> <td> <div class="G">aho no satthu sampadā;</div> </td> </tr> <tr> <td> <div class="G">Yasmiṁ uppajjamānamhi,</div> </td> </tr> <tr> <td> <div class="G">pathavī sampakampati.</div> </td> </tr> </table> </div>
</div>
<div class="q" id="p_20Ap1_2014"> <div class="divNumber">62.</div> <div class="p"> <table class="singleColumn"> <tr> <td> <div class="pN">2014</div> <div class="G">Buddhānubhāvaṁ kittetvā,</div> </td> </tr> <tr> <td> <div class="G">kappaṁ saggamhi modahaṁ;</div> </td> </tr> <tr> <td> <div class="G">Avasesesu kappesu,</div> </td> </tr> <tr> <td> <div class="G">kusalaṁ caritaṁ mayā.</div> </td> </tr> </table> </div>
</div>
<div class="q" id="p_20Ap1_2015"> <div class="divNumber">63.</div> <div class="p"> <table class="singleColumn"> <tr> <td> <div class="pN">2015</div> <div class="G">Ekanavutito kappe,</div> </td> </tr> <tr> <td> <div class="G">yaṁ saññamalabhiṁ tadā;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">buddhasaññāyidaṁ phalaṁ.</div> </td> </tr> </table> </div>
</div>
<div class="q" id="p_20Ap1_2016"> <div class="divNumber">64.</div> <div class="p"> <table class="singleColumn"> <tr> <td> <div class="pN">2016</div> <div class="G">Ito cuddasakappamhi,</div> </td> </tr> <tr> <td> <div class="G">rājā āsiṁ patāpavā;</div> </td> </tr> <tr> <td> <div class="G">Samito nāma nāmena,</div> </td> </tr> <tr> <td> <div class="G">cakkavattī mahabbalo.</div> </td> </tr> </table> </div>
</div>
<div class="q" id="p_20Ap1_2017"> <div class="divNumber">65.</div> <div class="p"> <table class="singleColumn"> <tr> <td> <div class="pN">2017</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_2018"> <div class="p">
<span class="pN">2018</span>Itthaṁ sudaṁ āyasmā buddhasaññako thero imā gāthāyo abhāsitthāti. </div>
</div>
<div class="CENTER" id="p_20Ap1_2019">
<span class="pN">2019</span>Buddhasaññakattherassāpadānaṁ sattamaṁ.</div>
</html>

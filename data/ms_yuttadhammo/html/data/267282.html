<html>
<div class="i">15.8 Phalakadāyakattheraapadāna</div>
<div class="h">Chattavagga</div>
<div class="h">Phalakadāyakattheraapadāna</div>
<div class="q" id="p_20Ap1_2328"> <div class="divNumber">37.</div> <div class="p"> <table class="singleColumn"> <tr> <td> <div class="pN">2328</div> <div class="G">“Yānakāro pure āsiṁ,</div> </td> </tr> <tr> <td> <div class="G">dārukamme susikkhito;</div> </td> </tr> <tr> <td> <div class="G">Candanaṁ phalakaṁ katvā,</div> </td> </tr> <tr> <td> <div class="G">adāsiṁ lokabandhuno.</div> </td> </tr> </table> </div>
</div>
<div class="q" id="p_20Ap1_2329"> <div class="divNumber">38.</div> <div class="p"> <table class="singleColumn"> <tr> <td> <div class="pN">2329</div> <div class="G">Pabhāsati idaṁ byamhaṁ,</div> </td> </tr> <tr> <td> <div class="G">suvaṇṇassa sunimmitaṁ;</div> </td> </tr> <tr> <td> <div class="G">Hatthiyānaṁ assayānaṁ,</div> </td> </tr> <tr> <td> <div class="G">dibbayānaṁ upaṭṭhitaṁ.</div> </td> </tr> </table> </div>
</div>
<div class="q" id="p_20Ap1_2330"> <div class="divNumber">39.</div> <div class="p"> <table class="singleColumn"> <tr> <td> <div class="pN">2330</div> <div class="G">Pāsādā sivikā ceva,</div> </td> </tr> <tr> <td> <div class="G">Nibbattanti yadicchakaṁ;</div> </td> </tr> <tr> <td> <div class="G">Akkhobhaṁ ratanaṁ mayhaṁ,</div> </td> </tr> <tr> <td> <div class="G">Phalakassa idaṁ phalaṁ.</div> </td> </tr> </table> </div>
</div>
<div class="q" id="p_20Ap1_2331"> <div class="divNumber">40.</div> <div class="p"> <table class="singleColumn"> <tr> <td> <div class="pN">2331</div> <div class="G">Ekanavutito kappe,</div> </td> </tr> <tr> <td> <div class="G">phalakaṁ yamahaṁ dadiṁ;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">phalakassa idaṁ phalaṁ.</div> </td> </tr> </table> </div>
</div>
<div class="q" id="p_20Ap1_2332"> <div class="divNumber">41.</div> <div class="p"> <table class="singleColumn"> <tr> <td> <div class="pN">2332</div> <div class="G">Sattapaññāsakappamhi,</div> </td> </tr> <tr> <td> <div class="G">caturo nimmitāvhayā;</div> </td> </tr> <tr> <td> <div class="G">Sattaratanasampannā,</div> </td> </tr> <tr> <td> <div class="G">cakkavattī mahabbalā.</div> </td> </tr> </table> </div>
</div>
<div class="q" id="p_20Ap1_2333"> <div class="divNumber">42.</div> <div class="p"> <table class="singleColumn"> <tr> <td> <div class="pN">2333</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_2334"> <div class="p">
<span class="pN">2334</span>Itthaṁ sudaṁ āyasmā phalakadāyako thero imā gāthāyo abhāsitthāti. </div>
</div>
<div class="CENTER" id="p_20Ap1_2335">
<span class="pN">2335</span>Phalakadāyakattherassāpadānaṁ aṭṭhamaṁ.</div>
</html>

<html>
<div class="i">2.1.2.4.7 Gabbhinivagga</div>
<div class="h">Bhikkhunivibhaṅga</div>
<div class="h">Paṭhamabhāga</div>
<div class="h">Katāpattivāra</div>
<div class="h">Pācittiyakaṇḍa</div>
<div class="h">Gabbhinivagga</div>
<div class="q" id="p_5V_943"> <div class="divNumber">237.</div> <div class="p">
<span class="pN">943</span>Gabbhiniṁ vuṭṭhāpentī dve āpattiyo āpajjati. Vuṭṭhāpeti, payoge dukkaṭaṁ; vuṭṭhāpite, āpatti pācittiyassa. (1) </div>
</div>
<div class="q" id="p_5V_944"> <div class="p">
<span class="pN">944</span>Pāyantiṁ vuṭṭhāpentī dve āpattiyo āpajjati. Vuṭṭhāpeti, payoge dukkaṭaṁ; vuṭṭhāpite, āpatti pācittiyassa. (2) </div>
</div>
<div class="q" id="p_5V_945"> <div class="p">
<span class="pN">945</span>Dve vassāni chasu dhammesu asikkhitasikkhaṁ sikkhamānaṁ vuṭṭhāpentī dve āpattiyo āpajjati. Vuṭṭhāpeti, payoge dukkaṭaṁ; vuṭṭhāpite, āpatti pācittiyassa. (3) </div>
</div>
<div class="q" id="p_5V_946"> <div class="p">
<span class="pN">946</span>Dve vassāni chasu dhammesu sikkhitasikkhaṁ sikkhamānaṁ saṁghena asammataṁ vuṭṭhāpentī dve āpattiyo āpajjati. Vuṭṭhāpeti, payoge dukkaṭaṁ; vuṭṭhāpite, āpatti pācittiyassa. (4) </div>
</div>
<div class="q" id="p_5V_947"> <div class="p">
<span class="pN">947</span>Ūnadvādasavassaṁ gihigataṁ vuṭṭhāpentī dve āpattiyo āpajjati. Vuṭṭhāpeti, payoge dukkaṭaṁ; vuṭṭhāpite, āpatti pācittiyassa. (5) </div>
</div>
<div class="q" id="p_5V_948"> <div class="p">
<span class="pN">948</span>Paripuṇṇadvādasavassaṁ gihigataṁ dve vassāni chasu dhammesu asikkhitasikkhaṁ vuṭṭhāpentī dve āpattiyo āpajjati. Vuṭṭhāpeti, payoge dukkaṭaṁ; vuṭṭhāpite, āpatti pācittiyassa. (6) </div>
</div>
<div class="q" id="p_5V_949"> <div class="p">
<span class="pN">949</span>Paripuṇṇadvādasavassaṁ gihigataṁ dve vassāni chasu dhammesu sikkhitasikkhaṁ saṁghena asammataṁ vuṭṭhāpentī dve āpattiyo āpajjati. Vuṭṭhāpeti, payoge dukkaṭaṁ; vuṭṭhāpite, āpatti pācittiyassa. (7) </div>
</div>
<div class="q" id="p_5V_950"> <div class="p">
<span class="pN">950</span>Sahajīviniṁ vuṭṭhāpetvā dve vassāni neva anuggaṇhantī nānuggaṇhāpentī ekaṁ āpattiṁ āpajjati. Pācittiyaṁ. (8) </div>
</div>
<div class="q" id="p_5V_951"> <div class="p">
<span class="pN">951</span>Vuṭṭhāpitaṁ pavattiniṁ dve vassāni nānubandhantī ekaṁ āpattiṁ āpajjati. Pācittiyaṁ. (9) </div>
</div>
<div class="q" id="p_5V_952"> <div class="p">
<span class="pN">952</span>Sahajīviniṁ vuṭṭhāpetvā neva vūpakāsentī na vūpakāsāpentī ekaṁ āpattiṁ āpajjati. Pācittiyaṁ. (10) </div>
</div>
<div class="CENTER" id="p_5V_953">
<span class="pN">953</span>Gabbhinivaggo sattamo.</div>
</html>

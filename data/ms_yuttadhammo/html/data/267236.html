<html>
<div class="i">11.2 Ñāṇasaññikattheraapadāna</div>
<div class="h">Bhikkhadāyivagga</div>
<div class="h">Ñāṇasaññikattheraapadāna</div>
<div class="q" id="p_20Ap1_1860"> <div class="divNumber">7.</div> <div class="p"> <table class="singleColumn"> <tr> <td> <div class="pN">1860</div> <div class="G">“Suvaṇṇavaṇṇaṁ sambuddhaṁ,</div> </td> </tr> <tr> <td> <div class="G">Nisabhājāniyaṁ yathā;</div> </td> </tr> <tr> <td> <div class="G">Tidhāpabhinnaṁ mātaṅgaṁ,</div> </td> </tr> <tr> <td> <div class="G">Kuñjaraṁva mahesinaṁ.</div> </td> </tr> </table> </div>
</div>
<div class="q" id="p_20Ap1_1861"> <div class="divNumber">8.</div> <div class="p"> <table class="singleColumn"> <tr> <td> <div class="pN">1861</div> <div class="G">Obhāsentaṁ disā sabbā,</div> </td> </tr> <tr> <td> <div class="G">uḷurājaṁva pūritaṁ;</div> </td> </tr> <tr> <td> <div class="G">Rathiyaṁ paṭipajjantaṁ,</div> </td> </tr> <tr> <td> <div class="G">lokajeṭṭhaṁ apassahaṁ.</div> </td> </tr> </table> </div>
</div>
<div class="q" id="p_20Ap1_1862"> <div class="divNumber">9.</div> <div class="p"> <table class="singleColumn"> <tr> <td> <div class="pN">1862</div> <div class="G">Ñāṇe cittaṁ pasādetvā,</div> </td> </tr> <tr> <td> <div class="G">paggahetvāna añjaliṁ;</div> </td> </tr> <tr> <td> <div class="G">Pasannacitto sumano,</div> </td> </tr> <tr> <td> <div class="G">siddhatthamabhivādayiṁ.</div> </td> </tr> </table> </div>
</div>
<div class="q" id="p_20Ap1_1863"> <div class="divNumber">10.</div> <div class="p"> <table class="singleColumn"> <tr> <td> <div class="pN">1863</div> <div class="G">Catunnavutito kappe,</div> </td> </tr> <tr> <td> <div class="G">yaṁ kammamakariṁ tadā;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">ñāṇasaññāyidaṁ phalaṁ.</div> </td> </tr> </table> </div>
</div>
<div class="q" id="p_20Ap1_1864"> <div class="divNumber">11.</div> <div class="p"> <table class="singleColumn"> <tr> <td> <div class="pN">1864</div> <div class="G">Tesattatimhito kappe,</div> </td> </tr> <tr> <td> <div class="G">soḷasāsuṁ naruttamā;</div> </td> </tr> <tr> <td> <div class="G">Sattaratanasampannā,</div> </td> </tr> <tr> <td> <div class="G">cakkavattī mahabbalā.</div> </td> </tr> </table> </div>
</div>
<div class="q" id="p_20Ap1_1865"> <div class="divNumber">12.</div> <div class="p"> <table class="singleColumn"> <tr> <td> <div class="pN">1865</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_1866"> <div class="p">
<span class="pN">1866</span>Itthaṁ sudaṁ āyasmā ñāṇasaññiko thero imā gāthāyo abhāsitthāti. </div>
</div>
<div class="CENTER" id="p_20Ap1_1867">
<span class="pN">1867</span>Ñāṇasaññikattherassāpadānaṁ dutiyaṁ.</div>
</html>

<html>
<div class="i">2.5.3 Cūḷapadumajātaka</div>
<div class="h">Dukanipāta</div>
<div class="h">Ruhakavagga</div>
<div class="h">Cūḷapadumajātaka</div>
<div class="q" id="p_22J_476"> <div class="divNumber">85.</div> <div class="p"> <table class="singleColumn"> <tr> <td> <div class="pN">476</div> <div class="G">“Ayameva sā ahamapi so anañño,</div> </td> </tr> <tr> <td> <div class="G">Ayameva so hatthacchinno anañño;</div> </td> </tr> <tr> <td> <div class="G">Yamāha ‘komārapatī maman’ti,</div> </td> </tr> <tr> <td> <div class="G">Vajjhitthiyo natthi itthīsu saccaṁ.</div> </td> </tr> </table> </div>
</div>
<div class="q" id="p_22J_477"> <div class="divNumber">86.</div> <div class="p"> <table class="singleColumn"> <tr> <td> <div class="pN">477</div> <div class="G">Imañca jammaṁ musalena hantvā,</div> </td> </tr> <tr> <td> <div class="G">Luddaṁ chavaṁ paradārūpaseviṁ;</div> </td> </tr> <tr> <td> <div class="G">Imissā ca naṁ pāpapatibbatāya,</div> </td> </tr> <tr> <td> <div class="G">Jīvantiyā chindatha kaṇṇanāsan”ti.</div> </td> </tr> </table> </div>
</div>
<div class="CENTER" id="p_22J_478">
<span class="pN">478</span>Cūḷapadumajātakaṁ tatiyaṁ.</div>
</html>

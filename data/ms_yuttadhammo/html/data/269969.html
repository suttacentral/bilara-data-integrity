<html>
<div class="i">4.3.1 Tika</div>
<div class="h">Saccavibhaṅga</div>
<div class="h">Pañhāpucchaka</div>
<div class="h">Tika</div>
<div class="q" id="p_30Vbh_822"> <div class="divNumber">217.</div> <div class="p">
<span class="pN">822</span>Samudayasaccaṁ akusalaṁ. Maggasaccaṁ kusalaṁ. Nirodhasaccaṁ abyākataṁ. Dukkhasaccaṁ siyā kusalaṁ, siyā akusalaṁ, siyā abyākataṁ. (1) </div>
</div>
<div class="q" id="p_30Vbh_823"> <div class="p">
<span class="pN">823</span>Dve saccā siyā sukhāya vedanāya sampayuttā, siyā adukkhamasukhāya vedanāya sampayuttā. Nirodhasaccaṁ na vattabbaṁ—  “sukhāya vedanāya sampayuttan”tipi, “dukkhāya vedanāya sampayuttan”tipi, “adukkhamasukhāya vedanāya sampayuttan”tipi. Dukkhasaccaṁ siyā sukhāya vedanāya sampayuttaṁ, siyā dukkhāya vedanāya sampayuttaṁ, siyā adukkhamasukhāya vedanāya sampayuttaṁ, siyā na vattabbaṁ—  “sukhāya vedanāya sampayuttan”tipi, “dukkhāya vedanāya sampayuttan”tipi, “adukkhamasukhāya vedanāya sampayuttan”tipi. (2) </div>
</div>
<div class="q" id="p_30Vbh_824"> <div class="p">
<span class="pN">824</span>Dve saccā vipākadhammadhammā. Nirodhasaccaṁ nevavipākanavipākadhammadhammaṁ. Dukkhasaccaṁ siyā vipākaṁ, siyā vipākadhammadhammaṁ, siyā nevavipākanavipākadhammadhammaṁ. (3) </div>
</div>
<div class="q" id="p_30Vbh_825"> <div class="p">
<span class="pN">825</span>Samudayasaccaṁ anupādinnupādāniyaṁ. Dve saccā anupādinnaanupādāniyā. Dukkhasaccaṁ siyā upādinnupādāniyaṁ, siyā anupādinnupādāniyaṁ. (4) </div>
</div>
<div class="q" id="p_30Vbh_826"> <div class="p">
<span class="pN">826</span>Samudayasaccaṁ saṁkiliṭṭhasaṁkilesikaṁ. Dve saccā asaṁkiliṭṭhaasaṁkilesikā. Dukkhasaccaṁ siyā saṁkiliṭṭhasaṁkilesikaṁ, siyā asaṁkiliṭṭhasaṁkilesikaṁ. (5) </div>
</div>
<div class="q" id="p_30Vbh_827"> <div class="p">
<span class="pN">827</span>Samudayasaccaṁ savitakkasavicāraṁ. Nirodhasaccaṁ avitakkaavicāraṁ. Maggasaccaṁ siyā savitakkasavicāraṁ, siyā avitakkavicāramattaṁ, siyā avitakkaavicāraṁ. Dukkhasaccaṁ siyā savitakkasavicāraṁ, siyā avitakkavicāramattaṁ, siyā avitakkaavicāraṁ, siyā na vattabbaṁ—  “savitakkasavicāran”tipi, “avitakkavicāramattan”tipi, “avitakkaavicāran”tipi. (6) </div>
</div>
<div class="q" id="p_30Vbh_828"> <div class="p">
<span class="pN">828</span>Dve saccā siyā pītisahagatā, siyā sukhasahagatā, siyā upekkhāsahagatā. Nirodhasaccaṁ na vattabbaṁ—  “pītisahagatan”tipi, “sukhasahagatan”tipi, “upekkhāsahagatan”tipi. Dukkhasaccaṁ siyā pītisahagataṁ, siyā sukhasahagataṁ, siyā upekkhāsahagataṁ, siyā na vattabbaṁ—  “pītisahagatan”tipi, “sukhasahagatan”tipi, “upekkhāsahagatan”tipi. (7) </div>
</div>
<div class="q" id="p_30Vbh_829"> <div class="p">
<span class="pN">829</span>Dve saccā neva dassanena na bhāvanāya pahātabbā. Samudayasaccaṁ siyā dassanena pahātabbaṁ, siyā bhāvanāya pahātabbaṁ. Dukkhasaccaṁ siyā dassanena pahātabbaṁ, siyā bhāvanāya pahātabbaṁ, siyā neva dassanena na bhāvanāya pahātabbaṁ. (8) </div>
</div>
<div class="q" id="p_30Vbh_830"> <div class="p">
<span class="pN">830</span>Dve saccā neva dassanena na bhāvanāya pahātabbahetukā. Samudayasaccaṁ siyā dassanena pahātabbahetukaṁ, siyā bhāvanāya pahātabbahetukaṁ. Dukkhasaccaṁ siyā dassanena pahātabbahetukaṁ, siyā bhāvanāya pahātabbahetukaṁ, siyā neva dassanena na bhāvanāya pahātabbahetukaṁ. (9) </div>
</div>
<div class="q" id="p_30Vbh_831"> <div class="p">
<span class="pN">831</span>Samudayasaccaṁ ācayagāmi. Maggasaccaṁ apacayagāmi. Nirodhasaccaṁ nevācayagāmināpacayagāmi. Dukkhasaccaṁ siyā ācayagāmi, siyā nevācayagāmināpacayagāmi. (10) </div>
</div>
<div class="q" id="p_30Vbh_832"> <div class="p">
<span class="pN">832</span>Maggasaccaṁ sekkhaṁ. Tīṇi saccāni nevasekkhanāsekkhā. (11) </div>
</div>
<div class="q" id="p_30Vbh_833"> <div class="p">
<span class="pN">833</span>Samudayasaccaṁ parittaṁ. Dve saccā appamāṇā. Dukkhasaccaṁ siyā parittaṁ, siyā mahaggataṁ. (12) </div>
</div>
<div class="q" id="p_30Vbh_834"> <div class="p">
<span class="pN">834</span>Nirodhasaccaṁ anārammaṇaṁ. Maggasaccaṁ appamāṇārammaṇaṁ. Samudayasaccaṁ siyā parittārammaṇaṁ, siyā mahaggatārammaṇaṁ na appamāṇārammaṇaṁ, siyā na vattabbaṁ—  “parittārammaṇan”tipi, “mahaggatārammaṇan”tipi. Dukkhasaccaṁ siyā parittārammaṇaṁ, siyā mahaggatārammaṇaṁ, siyā appamāṇārammaṇaṁ, siyā na vattabbaṁ—  “parittārammaṇan”tipi, “mahaggatārammaṇan”tipi, “appamāṇārammaṇan”tipi. (13) </div>
</div>
<div class="q" id="p_30Vbh_835"> <div class="p">
<span class="pN">835</span>Samudayasaccaṁ hīnaṁ. Dve saccā paṇītā. Dukkhasaccaṁ siyā hīnaṁ, siyā majjhimaṁ. (14) </div>
</div>
<div class="q" id="p_30Vbh_836"> <div class="p">
<span class="pN">836</span>Nirodhasaccaṁ aniyataṁ. Maggasaccaṁ sammattaniyataṁ. Dve saccā siyā micchattaniyatā, siyā aniyatā. (15) </div>
</div>
<div class="q" id="p_30Vbh_837"> <div class="p">
<span class="pN">837</span>Nirodhasaccaṁ anārammaṇaṁ. Samudayasaccaṁ na vattabbaṁ—  “maggārammaṇan”tipi, “maggahetukan”tipi, “maggādhipatī”tipi. Maggasaccaṁ na maggārammaṇaṁ maggahetukaṁ, siyā maggādhipati, siyā na vattabbaṁ—  “maggādhipatī”ti. Dukkhasaccaṁ siyā maggārammaṇaṁ na maggahetukaṁ, siyā maggādhipati, siyā na vattabbaṁ—  “maggārammaṇan”tipi, “maggādhipatī”tipi. (16) </div>
</div>
<div class="q" id="p_30Vbh_838"> <div class="p">
<span class="pN">838</span>Dve saccā siyā uppannā, siyā anuppannā, na vattabbā—  “uppādino”ti. Nirodhasaccaṁ na vattabbaṁ—  “uppannan”tipi, “anuppannan”tipi, “uppādī”tipi. Dukkhasaccaṁ siyā uppannaṁ, siyā anuppannaṁ, siyā uppādi. (17) </div>
</div>
<div class="q" id="p_30Vbh_839"> <div class="p">
<span class="pN">839</span>Tīṇi saccāni siyā atītā, siyā anāgatā, siyā paccuppannā. Nirodhasaccaṁ na vattabbaṁ—  “atītan”tipi, “anāgatan”tipi, “paccuppannan”tipi. (18) </div>
</div>
<div class="q" id="p_30Vbh_840"> <div class="p">
<span class="pN">840</span>Nirodhasaccaṁ anārammaṇaṁ. Maggasaccaṁ na vattabbaṁ—  “atītārammaṇan”tipi, “anāgatārammaṇan”tipi, “paccuppannārammaṇan”tipi. Dve saccā siyā atītārammaṇā, siyā anāgatārammaṇā, siyā paccuppannārammaṇā, siyā na vattabbā—  “atītārammaṇā”tipi, “anāgatārammaṇā”tipi, “paccuppannārammaṇā”tipi. (19) </div>
</div>
<div class="q" id="p_30Vbh_841"> <div class="p">
<span class="pN">841</span>Nirodhasaccaṁ bahiddhā. Tīṇi saccāni siyā ajjhattā, siyā bahiddhā, siyā ajjhattabahiddhā. (20) </div>
</div>
<div class="q" id="p_30Vbh_842"> <div class="p">
<span class="pN">842</span>Nirodhasaccaṁ anārammaṇaṁ. Maggasaccaṁ bahiddhārammaṇaṁ. Samudayasaccaṁ siyā ajjhattārammaṇaṁ, siyā bahiddhārammaṇaṁ, siyā ajjhattabahiddhārammaṇaṁ. Dukkhasaccaṁ siyā ajjhattārammaṇaṁ, siyā bahiddhārammaṇaṁ, siyā ajjhattabahiddhārammaṇaṁ, siyā na vattabbaṁ—  “ajjhattārammaṇan”tipi, “bahiddhārammaṇan”tipi, “ajjhattabahiddhārammaṇan”tipi. (21) </div>
</div>
<div class="q" id="p_30Vbh_843"> <div class="p">
<span class="pN">843</span>Tīṇi saccāni anidassanaappaṭighā. Dukkhasaccaṁ siyā sanidassanasappaṭighaṁ, siyā anidassanasappaṭighaṁ, siyā anidassanaappaṭighaṁ. (22) </div>
</div>
</html>

<html>
<div class="i">25 Hetusahetukadukādi, Kusalattika</div>
<div class="h">Hetusahetukadukādi, Kusalattika</div>
<div class="q" id="p_40P15_89"> <div class="divNumber">32.</div> <div class="p">
<span class="pN">89</span>Hetu ceva sahetuko ca kusalo dhammo nahetussa ceva naahetukassa ca nakusalassa dhammassa ārammaṇapaccayena paccayo. Hetu ceva sahetuko ca kusalo dhammo naahetukassa ceva nana ca hetussa nakusalassa dhammassa ārammaṇapaccayena paccayo. Hetu ceva sahetuko ca kusalo dhammo nahetussa ceva naahetukassa ca nakusalassa ca naahetukassa ceva nana ca hetussa nakusalassa ca dhammassa ārammaṇapaccayena paccayo. (3) </div>
</div>
<div class="q" id="p_40P15_90"> <div class="p">
<span class="pN">90</span>Sahetuko ceva na ca hetu kusalo dhammo naahetukassa ceva nana ca hetussa nakusalassa dhammassa ārammaṇapaccayena paccayo. Sahetuko ceva na ca hetu kusalo dhammo nahetussa ceva naahetukassa ca nakusalassa dhammassa ārammaṇapaccayena paccayo. Sahetuko ceva na ca hetu kusalo dhammo nahetussa ceva naahetukassa ca nakusalassa ca naahetukassa ceva nana ca hetussa nakusalassa ca dhammassa ārammaṇapaccayena paccayo. (3) </div>
</div>
<div class="q" id="p_40P15_91"> <div class="p">
<span class="pN">91</span>Hetu ceva sahetuko kusalo ca sahetuko ceva na ca hetu kusalo ca dhammā nahetussa ceva naahetukassa nakusalassa dhammassa ārammaṇapaccayena paccayo. Hetu ceva sahetuko kusalo ca sahetuko ceva na ca hetu kusalo ca dhammā naahetukassa ceva nana ca hetussa nakusalassa dhammassa ārammaṇapaccayena paccayo. Hetu ceva sahetuko kusalo ca sahetuko ceva na ca hetu kusalo ca dhammā nahetussa ceva naahetukassa nakusalassa ca naahetukassa ceva nana hetussa nakusalassa ca dhammassa ārammaṇapaccayena paccayo. (3) </div>
</div>
<div class="q" id="p_40P15_92"> <div class="p">
<span class="pN">92</span>Ārammaṇe nava, adhipatiyā anantare samanantare upanissaye natthiyā vigate nava. </div>
</div>
<div class="q" id="p_40P15_93"> <div class="divNumber">33.</div> <div class="p">
<span class="pN">93</span>Hetu ceva sahetuko ca akusalo dhammo nahetussa ceva naahetukassa naakusalassa ca dhammassa ārammaṇapaccayena paccayo. (Etena upāyena nava pañhā kātabbā.) </div>
</div>
<div class="q" id="p_40P15_94"> <div class="p">
<span class="pN">94</span>Ārammaṇe nava, anantare samanantare upanissaye natthiyā vigate nava. </div>
</div>
<div class="q" id="p_40P15_95"> <div class="divNumber">34.</div> <div class="p">
<span class="pN">95</span>Hetu ceva sahetuko ca abyākato dhammo nahetussa ceva naahetukassa ca naabyākatassa dhammassa ārammaṇapaccayena paccayo. (Nava pañhā kātabbā.) </div>
</div>
<div class="q" id="p_40P15_96"> <div class="p">
<span class="pN">96</span>Ārammaṇe adhipatiyā upanissaye nava. (Saṁkhittaṁ. Hetuhetusampayuttadukaṁ hetusahetukadukasadisaṁ. Saṁkhittaṁ. Nava pañhā.) </div>
</div>
</html>

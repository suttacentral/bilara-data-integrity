<html>
<div class="i">1.7.4.5 Thūpakatasikkhāpada</div>
<div class="h">
Mahāvibhaṅga
</div>
<div class="h">
Sekhiyakaṇḍa
</div>
<div class="h">
Sakkaccavagga
</div>
<div class="h">
Thūpakatasikkhāpada
</div>
<div class="q" id="p_2V_1855">
<div class="divNumber">
610.
</div>
<div class="p">
<span class="pN">1855</span>Tena samayena buddho bhagavā sāvatthiyaṁ viharati jetavane anāthapiṇḍikassa ārāme. Tena kho pana samayena chabbaggiyā bhikkhū thūpakato omadditvā piṇḍapātaṁ bhuñjanti…pe… .
</div>
</div>
<div class="q" id="p_2V_1856">
<div class="p">
<span class="pN">1856</span><span class="bold">“Na thūpakato omadditvā piṇḍapātaṁ bhuñjissāmīti sikkhā karaṇīyā”</span>ti. (<span class="italic">35</span>:<span class="bold">180</span>)
</div>
</div>
<div class="q" id="p_2V_1857">
<div class="p">
<span class="pN">1857</span>Na thūpakato omadditvā piṇḍapāto bhuñjitabbo. Yo anādariyaṁ paṭicca thūpakato omadditvā piṇḍapātaṁ bhuñjati āpatti dukkaṭassa.
</div>
</div>
<div class="q" id="p_2V_1858">
<div class="p">
<span class="pN">1858</span>Anāpatti— asañcicca, assatiyā, ajānantassa, gilānassa, parittake sese ekato saṅkaḍḍhitvā omadditvā bhuñjati, āpadāsu, ummattakassa, ādikammikassāti.
</div>
</div>
<div class="CENTER" id="p_2V_1859">
<span class="pN">1859</span>Pañcamasikkhāpadaṁ niṭṭhitaṁ.
</div>
</html>

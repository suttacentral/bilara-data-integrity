<html>
<div class="i">2.2.3.3 Tikaniddesa</div>
<div class="h">Niddesa</div>
<div class="h">Rūpakaṇḍa</div>
<div class="h">Rūpavibhatti</div>
<div class="h">Tikaniddesa</div>
<div class="q" id="p_29Dhs_1393"> <div class="divNumber">744.</div> <div class="p">
<span class="pN">1393</span>Katamaṁ taṁ rūpaṁ ajjhattikaṁ upādā? Cakkhāyatanaṁ…pe…  kāyāyatanaṁ—  idaṁ taṁ rūpaṁ ajjhattikaṁ upādā. </div>
</div>
<div class="q" id="p_29Dhs_1394"> <div class="divNumber">745.</div> <div class="p">
<span class="pN">1394</span>Katamaṁ taṁ rūpaṁ bāhiraṁ upādā? Rūpāyatanaṁ…pe…  kabaḷīkāro āhāro—  idaṁ taṁ rūpaṁ bāhiraṁ upādā. </div>
</div>
<div class="q" id="p_29Dhs_1395"> <div class="divNumber">746.</div> <div class="p">
<span class="pN">1395</span>Katamaṁ taṁ rūpaṁ bāhiraṁ no upādā? Phoṭṭhabbāyatanaṁ āpodhātu—  idaṁ taṁ rūpaṁ bāhiraṁ no upādā. </div>
</div>
<div class="q" id="p_29Dhs_1396"> <div class="divNumber">747.</div> <div class="p">
<span class="pN">1396</span>Katamaṁ taṁ rūpaṁ ajjhattikaṁ upādinnaṁ? Cakkhāyatanaṁ…pe…  kāyāyatanaṁ—  idaṁ taṁ rūpaṁ ajjhattikaṁ upādinnaṁ. </div>
</div>
<div class="q" id="p_29Dhs_1397"> <div class="divNumber">748.</div> <div class="p">
<span class="pN">1397</span>Katamaṁ taṁ rūpaṁ bāhiraṁ upādinnaṁ? Itthindriyaṁ purisindriyaṁ jīvitindriyaṁ, yaṁ vā panaññampi atthi rūpaṁ kammassa katattā rūpāyatanaṁ gandhāyatanaṁ rasāyatanaṁ phoṭṭhabbāyatanaṁ ākāsadhātu āpodhātu rūpassa upacayo rūpassa santati kabaḷīkāro āhāro—  idaṁ taṁ rūpaṁ bāhiraṁ upādinnaṁ. </div>
</div>
<div class="q" id="p_29Dhs_1398"> <div class="divNumber">749.</div> <div class="p">
<span class="pN">1398</span>Katamaṁ taṁ rūpaṁ bāhiraṁ anupādinnaṁ? Saddāyatanaṁ kāyaviññatti vacīviññatti rūpassa lahutā rūpassa mudutā rūpassa kammaññatā rūpassa jaratā rūpassa aniccatā, yaṁ vā panaññampi atthi rūpaṁ na kammassa katattā rūpāyatanaṁ gandhāyatanaṁ rasāyatanaṁ phoṭṭhabbāyatanaṁ ākāsadhātu āpodhātu rūpassa upacayo rūpassa santati kabaḷīkāro āhāro—  idaṁ taṁ rūpaṁ bāhiraṁ anupādinnaṁ. </div>
</div>
<div class="q" id="p_29Dhs_1399"> <div class="divNumber">750.</div> <div class="p">
<span class="pN">1399</span>Katamaṁ taṁ rūpaṁ ajjhattikaṁ upādinnupādāniyaṁ? Cakkhāyatanaṁ…pe…  kāyāyatanaṁ—  idaṁ taṁ rūpaṁ ajjhattikaṁ upādinnupādāniyaṁ. </div>
</div>
<div class="q" id="p_29Dhs_1400"> <div class="divNumber">751.</div> <div class="p">
<span class="pN">1400</span>Katamaṁ taṁ rūpaṁ bāhiraṁ upādinnupādāniyaṁ? Itthindriyaṁ purisindriyaṁ jīvitindriyaṁ, yaṁ vā panaññampi atthi rūpaṁ kammassa katattā rūpāyatanaṁ gandhāyatanaṁ rasāyatanaṁ phoṭṭhabbāyatanaṁ ākāsadhātu āpodhātu rūpassa upacayo rūpassa santati kabaḷīkāro āhāro—  idaṁ taṁ rūpaṁ bāhiraṁ upādinnupādāniyaṁ. </div>
</div>
<div class="q" id="p_29Dhs_1401"> <div class="divNumber">752.</div> <div class="p">
<span class="pN">1401</span>Katamaṁ taṁ rūpaṁ bāhiraṁ anupādinnupādāniyaṁ? Saddāyatanaṁ kāyaviññatti vacīviññatti rūpassa lahutā rūpassa mudutā rūpassa kammaññatā rūpassa jaratā rūpassa aniccatā, yaṁ vā panaññampi atthi rūpaṁ na kammassa katattā rūpāyatanaṁ gandhāyatanaṁ rasāyatanaṁ phoṭṭhabbāyatanaṁ ākāsadhātu āpodhātu rūpassa upacayo rūpassa santati kabaḷīkāro āhāro—  idaṁ taṁ rūpaṁ bāhiraṁ anupādinnupādāniyaṁ. </div>
</div>
<div class="q" id="p_29Dhs_1402"> <div class="divNumber">753.</div> <div class="p">
<span class="pN">1402</span>Katamaṁ taṁ rūpaṁ ajjhattikaṁ anidassanaṁ? Cakkhāyatanaṁ…pe…  kāyāyatanaṁ—  idaṁ taṁ rūpaṁ ajjhattikaṁ anidassanaṁ. </div>
</div>
<div class="q" id="p_29Dhs_1403"> <div class="divNumber">754.</div> <div class="p">
<span class="pN">1403</span>Katamaṁ taṁ rūpaṁ bāhiraṁ sanidassanaṁ? Rūpāyatanaṁ—  idaṁ taṁ rūpaṁ bāhiraṁ sanidassanaṁ. </div>
</div>
<div class="q" id="p_29Dhs_1404"> <div class="divNumber">755.</div> <div class="p">
<span class="pN">1404</span>Katamaṁ taṁ rūpaṁ bāhiraṁ anidassanaṁ? Saddāyatanaṁ …pe…  kabaḷīkāro āhāro—  idaṁ taṁ rūpaṁ bāhiraṁ anidassanaṁ. </div>
</div>
<div class="q" id="p_29Dhs_1405"> <div class="divNumber">756.</div> <div class="p">
<span class="pN">1405</span>Katamaṁ taṁ rūpaṁ ajjhattikaṁ sappaṭighaṁ? Cakkhāyatanaṁ…pe…  kāyāyatanaṁ—  idaṁ taṁ rūpaṁ ajjhattikaṁ sappaṭighaṁ. </div>
</div>
<div class="q" id="p_29Dhs_1406"> <div class="divNumber">757.</div> <div class="p">
<span class="pN">1406</span>Katamaṁ taṁ rūpaṁ bāhiraṁ sappaṭighaṁ? Rūpāyatanaṁ…pe…  phoṭṭhabbāyatanaṁ—  idaṁ taṁ rūpaṁ bāhiraṁ sappaṭighaṁ. </div>
</div>
<div class="q" id="p_29Dhs_1407"> <div class="divNumber">758.</div> <div class="p">
<span class="pN">1407</span>Katamaṁ taṁ rūpaṁ bāhiraṁ appaṭighaṁ? Itthindriyaṁ…pe…  kabaḷīkāro āhāro—  idaṁ taṁ rūpaṁ bāhiraṁ appaṭighaṁ. </div>
</div>
<div class="q" id="p_29Dhs_1408"> <div class="divNumber">759.</div> <div class="p">
<span class="pN">1408</span>Katamaṁ taṁ rūpaṁ ajjhattikaṁ indriyaṁ? Cakkhundriyaṁ…pe…  kāyindriyaṁ—  idaṁ taṁ rūpaṁ ajjhattikaṁ indriyaṁ. </div>
</div>
<div class="q" id="p_29Dhs_1409"> <div class="divNumber">760.</div> <div class="p">
<span class="pN">1409</span>Katamaṁ taṁ rūpaṁ bāhiraṁ indriyaṁ? Itthindriyaṁ purisindriyaṁ jīvitindriyaṁ—  idaṁ taṁ rūpaṁ bāhiraṁ indriyaṁ. </div>
</div>
<div class="q" id="p_29Dhs_1410"> <div class="divNumber">761.</div> <div class="p">
<span class="pN">1410</span>Katamaṁ taṁ rūpaṁ bāhiraṁ na indriyaṁ? Rūpāyatanaṁ…pe…  kabaḷīkāro āhāro—  idaṁ taṁ rūpaṁ bāhiraṁ na indriyaṁ. </div>
</div>
<div class="q" id="p_29Dhs_1411"> <div class="divNumber">762.</div> <div class="p">
<span class="pN">1411</span>Katamaṁ taṁ rūpaṁ ajjhattikaṁ na mahābhūtaṁ? Cakkhāyatanaṁ…pe…  kāyāyatanaṁ—  idaṁ taṁ rūpaṁ ajjhattikaṁ na mahābhūtaṁ. </div>
</div>
<div class="q" id="p_29Dhs_1412"> <div class="divNumber">763.</div> <div class="p">
<span class="pN">1412</span>Katamaṁ taṁ rūpaṁ bāhiraṁ mahābhūtaṁ? Phoṭṭhabbāyatanaṁ āpodhātu—  idaṁ taṁ rūpaṁ bāhiraṁ mahābhūtaṁ. </div>
</div>
<div class="q" id="p_29Dhs_1413"> <div class="divNumber">764.</div> <div class="p">
<span class="pN">1413</span>Katamaṁ taṁ rūpaṁ bāhiraṁ na mahābhūtaṁ? Rūpāyatanaṁ…pe…  kabaḷīkāro āhāro—  idaṁ taṁ rūpaṁ bāhiraṁ na mahābhūtaṁ. </div>
</div>
<div class="q" id="p_29Dhs_1414"> <div class="divNumber">765.</div> <div class="p">
<span class="pN">1414</span>Katamaṁ taṁ rūpaṁ ajjhattikaṁ na viññatti? Cakkhāyatanaṁ…pe…  kāyāyatanaṁ—  idaṁ taṁ rūpaṁ ajjhattikaṁ na viññatti? </div>
</div>
<div class="q" id="p_29Dhs_1415"> <div class="divNumber">766.</div> <div class="p">
<span class="pN">1415</span>Katamaṁ taṁ rūpaṁ bāhiraṁ viññatti? Kāyaviññatti vacīviññatti—  idaṁ taṁ rūpaṁ bāhiraṁ viññatti. </div>
</div>
<div class="q" id="p_29Dhs_1416"> <div class="divNumber">767.</div> <div class="p">
<span class="pN">1416</span>Katamaṁ taṁ rūpaṁ bāhiraṁ na viññatti? Rūpāyatanaṁ…pe…  kabaḷīkāro āhāro—  idaṁ taṁ rūpaṁ bāhiraṁ na viññatti. </div>
</div>
<div class="q" id="p_29Dhs_1417"> <div class="divNumber">768.</div> <div class="p">
<span class="pN">1417</span>Katamaṁ taṁ rūpaṁ ajjhattikaṁ na cittasamuṭṭhānaṁ? Cakkhāyatanaṁ…pe…  kāyāyatanaṁ—  idaṁ taṁ rūpaṁ ajjhattikaṁ na cittasamuṭṭhānaṁ. </div>
</div>
<div class="q" id="p_29Dhs_1418"> <div class="divNumber">769.</div> <div class="p">
<span class="pN">1418</span>Katamaṁ taṁ rūpaṁ bāhiraṁ cittasamuṭṭhānaṁ? Kāyaviññatti vacīviññatti, yaṁ vā panaññampi atthi rūpaṁ cittajaṁ cittahetukaṁ cittasamuṭṭhānaṁ rūpāyatanaṁ saddāyatanaṁ gandhāyatanaṁ rasāyatanaṁ phoṭṭhabbāyatanaṁ ākāsadhātu āpodhātu rūpassa lahutā rūpassa mudutā rūpassa kammaññatā rūpassa upacayo rūpassa santati kabaḷīkāro āhāro—  idaṁ taṁ rūpaṁ bāhiraṁ cittasamuṭṭhānaṁ. </div>
</div>
<div class="q" id="p_29Dhs_1419"> <div class="divNumber">770.</div> <div class="p">
<span class="pN">1419</span>Katamaṁ taṁ rūpaṁ bāhiraṁ na cittasamuṭṭhānaṁ? Itthindriyaṁ purisindriyaṁ jīvitindriyaṁ rūpassa jaratā rūpassa aniccatā, yaṁ vā panaññampi atthi rūpaṁ na cittajaṁ na cittahetukaṁ na cittasamuṭṭhānaṁ rūpāyatanaṁ saddāyatanaṁ gandhāyatanaṁ rasāyatanaṁ phoṭṭhabbāyatanaṁ ākāsadhātu āpodhātu rūpassa lahutā rūpassa mudutā rūpassa kammaññatā rūpassa upacayo rūpassa santati kabaḷīkāro āhāro—  idaṁ taṁ rūpaṁ bāhiraṁ na cittasamuṭṭhānaṁ. </div>
</div>
<div class="q" id="p_29Dhs_1420"> <div class="divNumber">771.</div> <div class="p">
<span class="pN">1420</span>Katamaṁ taṁ rūpaṁ ajjhattikaṁ na cittasahabhu? Cakkhāyatanaṁ…pe…  kāyāyatanaṁ—  idaṁ taṁ rūpaṁ ajjhattikaṁ na cittasahabhu. </div>
</div>
<div class="q" id="p_29Dhs_1421"> <div class="divNumber">772.</div> <div class="p">
<span class="pN">1421</span>Katamaṁ taṁ rūpaṁ bāhiraṁ cittasahabhu? Kāyaviññatti vacīviññatti—  idaṁ taṁ rūpaṁ bāhiraṁ cittasahabhu. </div>
</div>
<div class="q" id="p_29Dhs_1422"> <div class="divNumber">773.</div> <div class="p">
<span class="pN">1422</span>Katamaṁ taṁ rūpaṁ bāhiraṁ na cittasahabhu? Rūpāyatanaṁ…pe…  kabaḷīkāro āhāro—  idaṁ taṁ rūpaṁ bāhiraṁ na cittasahabhu? </div>
</div>
<div class="q" id="p_29Dhs_1423"> <div class="divNumber">774.</div> <div class="p">
<span class="pN">1423</span>Katamaṁ taṁ rūpaṁ ajjhattikaṁ na cittānuparivatti? Cakkhāyatanaṁ…pe…  kāyāyatanaṁ—  idaṁ taṁ rūpaṁ ajjhattikaṁ na cittānuparivatti. </div>
</div>
<div class="q" id="p_29Dhs_1424"> <div class="divNumber">775.</div> <div class="p">
<span class="pN">1424</span>Katamaṁ taṁ rūpaṁ bāhiraṁ cittānuparivatti? Kāyaviññatti vacīviññatti—  idaṁ taṁ rūpaṁ bāhiraṁ cittānuparivatti. </div>
</div>
<div class="q" id="p_29Dhs_1425"> <div class="divNumber">776.</div> <div class="p">
<span class="pN">1425</span>Katamaṁ taṁ rūpaṁ bāhiraṁ na cittānuparivatti? Rūpāyatanaṁ…pe…  kabaḷīkāro āhāro—  idaṁ taṁ rūpaṁ bāhiraṁ na cittānuparivatti. </div>
</div>
<div class="q" id="p_29Dhs_1426"> <div class="divNumber">777.</div> <div class="p">
<span class="pN">1426</span>Katamaṁ taṁ rūpaṁ ajjhattikaṁ oḷārikaṁ? Cakkhāyatanaṁ…pe…  kāyāyatanaṁ—  idaṁ taṁ rūpaṁ ajjhattikaṁ oḷārikaṁ. </div>
</div>
<div class="q" id="p_29Dhs_1427"> <div class="divNumber">778.</div> <div class="p">
<span class="pN">1427</span>Katamaṁ taṁ rūpaṁ bāhiraṁ oḷārikaṁ? Rūpāyatanaṁ…pe…  phoṭṭhabbāyatanaṁ—  idaṁ taṁ rūpaṁ bāhiraṁ oḷārikaṁ. </div>
</div>
<div class="q" id="p_29Dhs_1428"> <div class="divNumber">779.</div> <div class="p">
<span class="pN">1428</span>Katamaṁ taṁ rūpaṁ bāhiraṁ sukhumaṁ? Itthindriyaṁ…pe…  kabaḷīkāro āhāro—  idaṁ taṁ rūpaṁ bāhiraṁ sukhumaṁ. </div>
</div>
<div class="q" id="p_29Dhs_1429"> <div class="divNumber">780.</div> <div class="p">
<span class="pN">1429</span>Katamaṁ taṁ rūpaṁ ajjhattikaṁ santike? Cakkhāyatanaṁ…pe…  kāyāyatanaṁ—  idaṁ taṁ rūpaṁ ajjhattikaṁ santike. </div>
</div>
<div class="q" id="p_29Dhs_1430"> <div class="divNumber">781.</div> <div class="p">
<span class="pN">1430</span>Katamaṁ taṁ rūpaṁ bāhiraṁ dūre? Itthindriyaṁ…pe…  kabaḷīkāro āhāro—  idaṁ taṁ rūpaṁ bāhiraṁ dūre. </div>
</div>
<div class="q" id="p_29Dhs_1431"> <div class="divNumber">782.</div> <div class="p">
<span class="pN">1431</span>Katamaṁ taṁ rūpaṁ bāhiraṁ santike? Rūpāyatanaṁ…pe…  phoṭṭhabbāyatanaṁ—  idaṁ taṁ rūpaṁ bāhiraṁ santike. </div>
</div>
<div class="CENTER" id="p_29Dhs_1432">
<span class="pN">1432</span>Pakiṇṇakatikaṁ.</div>
<div class="q" id="p_29Dhs_1433"> <div class="divNumber">783.</div> <div class="p">
<span class="pN">1433</span>Katamaṁ taṁ rūpaṁ bāhiraṁ cakkhusamphassassa na vatthu? Rūpāyatanaṁ…pe…  kabaḷīkāro āhāro—  idaṁ taṁ rūpaṁ bāhiraṁ cakkhusamphassassa na vatthu. </div>
</div>
<div class="q" id="p_29Dhs_1434"> <div class="divNumber">784.</div> <div class="p">
<span class="pN">1434</span>Katamaṁ taṁ rūpaṁ ajjhattikaṁ cakkhusamphassassa vatthu? Cakkhāyatanaṁ—  idaṁ taṁ rūpaṁ ajjhattikaṁ cakkhusamphassassa vatthu. </div>
</div>
<div class="q" id="p_29Dhs_1435"> <div class="divNumber">785.</div> <div class="p">
<span class="pN">1435</span>Katamaṁ taṁ rūpaṁ ajjhattikaṁ cakkhusamphassassa na vatthu? Sotāyatanaṁ…pe…  kāyāyatanaṁ—  idaṁ taṁ rūpaṁ ajjhattikaṁ cakkhusamphassassa na vatthu. </div>
</div>
<div class="q" id="p_29Dhs_1436"> <div class="divNumber">786.</div> <div class="p">
<span class="pN">1436</span>Katamaṁ taṁ rūpaṁ bāhiraṁ cakkhusamphassajāya vedanāya…pe…  saññāya…pe…  cetanāya…pe…  cakkhuviññāṇassa na vatthu? Rūpāyatanaṁ…pe…  kabaḷīkāro āhāro—  idaṁ taṁ rūpaṁ bāhiraṁ cakkhuviññāṇassa na vatthu. </div>
</div>
<div class="q" id="p_29Dhs_1437"> <div class="divNumber">787.</div> <div class="p">
<span class="pN">1437</span>Katamaṁ taṁ rūpaṁ ajjhattikaṁ cakkhuviññāṇassa vatthu? Cakkhāyatanaṁ—  idaṁ taṁ rūpaṁ ajjhattikaṁ cakkhuviññāṇassa vatthu. </div>
</div>
<div class="q" id="p_29Dhs_1438"> <div class="divNumber">788.</div> <div class="p">
<span class="pN">1438</span>Katamaṁ taṁ rūpaṁ ajjhattikaṁ cakkhuviññāṇassa na vatthu? Sotāyatanaṁ…pe…  kāyāyatanaṁ—  idaṁ taṁ rūpaṁ ajjhattikaṁ cakkhuviññāṇassa na vatthu? </div>
</div>
<div class="q" id="p_29Dhs_1439"> <div class="divNumber">789.</div> <div class="p">
<span class="pN">1439</span>Katamaṁ taṁ rūpaṁ bāhiraṁ sotasamphassassa…pe…  ghānasamphassassa…pe…  jivhāsamphassassa…pe…  kāyasamphassassa na vatthu? Rūpāyatanaṁ…pe…  kabaḷīkāro āhāro—  idaṁ taṁ rūpaṁ bāhiraṁ kāyasamphassassa na vatthu. </div>
</div>
<div class="q" id="p_29Dhs_1440"> <div class="divNumber">790.</div> <div class="p">
<span class="pN">1440</span>Katamaṁ taṁ rūpaṁ ajjhattikaṁ kāyasamphassassa vatthu? Kāyāyatanaṁ—  idaṁ taṁ rūpaṁ ajjhattikaṁ kāyasamphassassa vatthu. </div>
</div>
<div class="q" id="p_29Dhs_1441"> <div class="divNumber">791.</div> <div class="p">
<span class="pN">1441</span>Katamaṁ taṁ rūpaṁ ajjhattikaṁ kāyasamphassassa na vatthu? Cakkhāyatanaṁ…pe…  jivhāyatanaṁ—  idaṁ taṁ rūpaṁ ajjhattikaṁ kāyasamphassassa na vatthu. </div>
</div>
<div class="q" id="p_29Dhs_1442"> <div class="divNumber">792.</div> <div class="p">
<span class="pN">1442</span>Katamaṁ taṁ rūpaṁ bāhiraṁ kāyasamphassajāya vedanāya…pe…  saññāya…pe…  cetanāya…pe…  kāyaviññāṇassa na vatthu? Rūpāyatanaṁ…pe…  kabaḷīkāro āhāro—  idaṁ taṁ rūpaṁ bāhiraṁ kāyaviññāṇassa na vatthu. </div>
</div>
<div class="q" id="p_29Dhs_1443"> <div class="divNumber">793.</div> <div class="p">
<span class="pN">1443</span>Katamaṁ taṁ rūpaṁ ajjhattikaṁ kāyaviññāṇassa vatthu? Kāyāyatanaṁ—  idaṁ taṁ rūpaṁ ajjhattikaṁ kāyaviññāṇassa vatthu. </div>
</div>
<div class="q" id="p_29Dhs_1444"> <div class="divNumber">794.</div> <div class="p">
<span class="pN">1444</span>Katamaṁ taṁ rūpaṁ ajjhattikaṁ kāyaviññāṇassa na vatthu? Cakkhāyatanaṁ…pe…  jivhāyatanaṁ—  idaṁ taṁ rūpaṁ ajjhattikaṁ kāyaviññāṇassa na vatthu. </div>
</div>
<div class="CENTER" id="p_29Dhs_1445">
<span class="pN">1445</span>Vatthutikaṁ.</div>
<div class="q" id="p_29Dhs_1446"> <div class="divNumber">795.</div> <div class="p">
<span class="pN">1446</span>Katamaṁ taṁ rūpaṁ ajjhattikaṁ cakkhusamphassassa na ārammaṇaṁ? Cakkhāyatanaṁ…pe…  kāyāyatanaṁ—  idaṁ taṁ rūpaṁ ajjhattikaṁ cakkhusamphassassa na ārammaṇaṁ. </div>
</div>
<div class="q" id="p_29Dhs_1447"> <div class="divNumber">796.</div> <div class="p">
<span class="pN">1447</span>Katamaṁ taṁ rūpaṁ bāhiraṁ cakkhusamphassassa ārammaṇaṁ? Rūpāyatanaṁ—  idaṁ taṁ rūpaṁ bāhiraṁ cakkhusamphassassa ārammaṇaṁ. </div>
</div>
<div class="q" id="p_29Dhs_1448"> <div class="divNumber">797.</div> <div class="p">
<span class="pN">1448</span>Katamaṁ taṁ rūpaṁ bāhiraṁ cakkhusamphassassa na ārammaṇaṁ? Saddāyatanaṁ…pe…  kabaḷīkāro āhāro—  idaṁ taṁ rūpaṁ bāhiraṁ cakkhusamphassassa na ārammaṇaṁ. </div>
</div>
<div class="q" id="p_29Dhs_1449"> <div class="divNumber">798.</div> <div class="p">
<span class="pN">1449</span>Katamaṁ taṁ rūpaṁ ajjhattikaṁ cakkhusamphassajāya vedanāya…pe…  saññāya…pe…  cetanāya…pe…  cakkhuviññāṇassa na ārammaṇaṁ? Cakkhāyatanaṁ…pe…  kāyāyatanaṁ—  idaṁ taṁ rūpaṁ ajjhattikaṁ cakkhuviññāṇassa na ārammaṇaṁ. </div>
</div>
<div class="q" id="p_29Dhs_1450"> <div class="divNumber">799.</div> <div class="p">
<span class="pN">1450</span>Katamaṁ taṁ rūpaṁ bāhiraṁ cakkhuviññāṇassa ārammaṇaṁ? Rūpāyatanaṁ—  idaṁ taṁ rūpaṁ bāhiraṁ cakkhuviññāṇassa ārammaṇaṁ. </div>
</div>
<div class="q" id="p_29Dhs_1451"> <div class="divNumber">800.</div> <div class="p">
<span class="pN">1451</span>Katamaṁ taṁ rūpaṁ bāhiraṁ cakkhuviññāṇassa na ārammaṇaṁ? Saddāyatanaṁ…pe…  kabaḷīkāro āhāro—  idaṁ taṁ rūpaṁ bāhiraṁ cakkhuviññāṇassa na ārammaṇaṁ. </div>
</div>
<div class="q" id="p_29Dhs_1452"> <div class="divNumber">801.</div> <div class="p">
<span class="pN">1452</span>Katamaṁ taṁ rūpaṁ ajjhattikaṁ sotasamphassassa…pe…  ghānasamphassassa…pe…  jivhāsamphassassa…pe…  kāyasamphassassa na ārammaṇaṁ? Cakkhāyatanaṁ…pe…  kāyāyatanaṁ—  idaṁ taṁ rūpaṁ ajjhattikaṁ kāyasamphassassa na ārammaṇaṁ. </div>
</div>
<div class="q" id="p_29Dhs_1453"> <div class="divNumber">802.</div> <div class="p">
<span class="pN">1453</span>Katamaṁ taṁ rūpaṁ bāhiraṁ kāyasamphassassa ārammaṇaṁ? Phoṭṭhabbāyatanaṁ—  idaṁ taṁ rūpaṁ bāhiraṁ kāyasamphassassa ārammaṇaṁ. </div>
</div>
<div class="q" id="p_29Dhs_1454"> <div class="divNumber">803.</div> <div class="p">
<span class="pN">1454</span>Katamaṁ taṁ rūpaṁ bāhiraṁ kāyasamphassassa na ārammaṇaṁ? Rūpāyatanaṁ…pe…  kabaḷīkāro āhāro—  idaṁ taṁ rūpaṁ bāhiraṁ kāyasamphassassa na ārammaṇaṁ. </div>
</div>
<div class="q" id="p_29Dhs_1455"> <div class="divNumber">804.</div> <div class="p">
<span class="pN">1455</span>Katamaṁ taṁ rūpaṁ ajjhattikaṁ kāyasamphassajāya vedanāya…pe…  saññāya…pe…  cetanāya…pe…  kāyaviññāṇassa na ārammaṇaṁ? Cakkhāyatanaṁ…pe…  kāyāyatanaṁ—  idaṁ taṁ rūpaṁ ajjhattikaṁ kāyaviññāṇassa na ārammaṇaṁ. </div>
</div>
<div class="q" id="p_29Dhs_1456"> <div class="divNumber">805.</div> <div class="p">
<span class="pN">1456</span>Katamaṁ taṁ rūpaṁ bāhiraṁ kāyaviññāṇassa ārammaṇaṁ? Phoṭṭhabbāyatanaṁ—  idaṁ taṁ rūpaṁ bāhiraṁ kāyaviññāṇassa ārammaṇaṁ. </div>
</div>
<div class="q" id="p_29Dhs_1457"> <div class="divNumber">806.</div> <div class="p">
<span class="pN">1457</span>Katamaṁ taṁ rūpaṁ bāhiraṁ kāyaviññāṇassa na ārammaṇaṁ? Rūpāyatanaṁ…pe…  kabaḷīkāro āhāro—  idaṁ taṁ rūpaṁ bāhiraṁ kāyaviññāṇassa na ārammaṇaṁ. </div>
</div>
<div class="CENTER" id="p_29Dhs_1458">
<span class="pN">1458</span>Ārammaṇatikaṁ.</div>
<div class="q" id="p_29Dhs_1459"> <div class="divNumber">807.</div> <div class="p">
<span class="pN">1459</span>Katamaṁ taṁ rūpaṁ bāhiraṁ na cakkhāyatanaṁ? Rūpāyatanaṁ…pe…  kabaḷīkāro āhāro—  idaṁ taṁ rūpaṁ bāhiraṁ na cakkhāyatanaṁ. </div>
</div>
<div class="q" id="p_29Dhs_1460"> <div class="divNumber">808.</div> <div class="p">
<span class="pN">1460</span>Katamaṁ taṁ rūpaṁ ajjhattikaṁ cakkhāyatanaṁ? Yaṁ cakkhu catunnaṁ mahābhūtānaṁ upādāya pasādo…pe…  suñño gāmopeso—  idaṁ taṁ rūpaṁ ajjhattikaṁ cakkhāyatanaṁ. </div>
</div>
<div class="q" id="p_29Dhs_1461"> <div class="divNumber">809.</div> <div class="p">
<span class="pN">1461</span>Katamaṁ taṁ rūpaṁ ajjhattikaṁ na cakkhāyatanaṁ? Sotāyatanaṁ…pe…  kāyāyatanaṁ—  idaṁ taṁ rūpaṁ ajjhattikaṁ na cakkhāyatanaṁ. </div>
</div>
<div class="q" id="p_29Dhs_1462"> <div class="divNumber">810.</div> <div class="p">
<span class="pN">1462</span>Katamaṁ taṁ rūpaṁ bāhiraṁ na sotāyatanaṁ…pe…  na ghānāyatanaṁ…pe…  na jivhāyatanaṁ…pe…  na kāyāyatanaṁ? Rūpāyatanaṁ…pe…  kabaḷīkāro āhāro—  idaṁ taṁ rūpaṁ bāhiraṁ na kāyāyatanaṁ. </div>
</div>
<div class="q" id="p_29Dhs_1463"> <div class="divNumber">811.</div> <div class="p">
<span class="pN">1463</span>Katamaṁ taṁ rūpaṁ ajjhattikaṁ kāyāyatanaṁ? Yo kāyo catunnaṁ mahābhūtānaṁ upādāya pasādo…pe…  suñño gāmopeso—  idaṁ taṁ rūpaṁ ajjhattikaṁ kāyāyatanaṁ. </div>
</div>
<div class="q" id="p_29Dhs_1464"> <div class="divNumber">812.</div> <div class="p">
<span class="pN">1464</span>Katamaṁ taṁ rūpaṁ ajjhattikaṁ na kāyāyatanaṁ? Cakkhāyatanaṁ…pe…  jivhāyatanaṁ—  idaṁ taṁ rūpaṁ ajjhattikaṁ na kāyāyatanaṁ. </div>
</div>
<div class="q" id="p_29Dhs_1465"> <div class="divNumber">813.</div> <div class="p">
<span class="pN">1465</span>Katamaṁ taṁ rūpaṁ ajjhattikaṁ na rūpāyatanaṁ? Cakkhāyatanaṁ…pe…  kāyāyatanaṁ—  idaṁ taṁ rūpaṁ ajjhattikaṁ na rūpāyatanaṁ. </div>
</div>
<div class="q" id="p_29Dhs_1466"> <div class="divNumber">814.</div> <div class="p">
<span class="pN">1466</span>Katamaṁ taṁ rūpaṁ bāhiraṁ rūpāyatanaṁ? Yaṁ rūpaṁ catunnaṁ mahābhūtānaṁ upādāya vaṇṇanibhā…pe…  rūpadhātupesā—  idaṁ taṁ rūpaṁ bāhiraṁ rūpāyatanaṁ. </div>
</div>
<div class="q" id="p_29Dhs_1467"> <div class="divNumber">815.</div> <div class="p">
<span class="pN">1467</span>Katamaṁ taṁ rūpaṁ bāhiraṁ na rūpāyatanaṁ? Saddāyatanaṁ…pe…  kabaḷīkāro āhāro—  idaṁ taṁ rūpaṁ bāhiraṁ na rūpāyatanaṁ. </div>
</div>
<div class="q" id="p_29Dhs_1468"> <div class="divNumber">816.</div> <div class="p">
<span class="pN">1468</span>Katamaṁ taṁ rūpaṁ ajjhattikaṁ na saddāyatanaṁ…pe…  na gandhāyatanaṁ…pe…  na rasāyatanaṁ…pe…  na phoṭṭhabbāyatanaṁ? Cakkhāyatanaṁ…pe…  kāyāyatanaṁ—  idaṁ taṁ rūpaṁ ajjhattikaṁ na phoṭṭhabbāyatanaṁ. </div>
</div>
<div class="q" id="p_29Dhs_1469"> <div class="divNumber">817.</div> <div class="p">
<span class="pN">1469</span>Katamaṁ taṁ rūpaṁ bāhiraṁ phoṭṭhabbāyatanaṁ? Pathavīdhātu…pe…  phoṭṭhabbadhātupesā—  idaṁ taṁ rūpaṁ bāhiraṁ phoṭṭhabbāyatanaṁ. </div>
</div>
<div class="q" id="p_29Dhs_1470"> <div class="divNumber">818.</div> <div class="p">
<span class="pN">1470</span>Katamaṁ taṁ rūpaṁ bāhiraṁ na phoṭṭhabbāyatanaṁ? Rūpāyatanaṁ…pe…  kabaḷīkāro āhāro—  idaṁ taṁ rūpaṁ bāhiraṁ na phoṭṭhabbāyatanaṁ. </div>
</div>
<div class="CENTER" id="p_29Dhs_1471">
<span class="pN">1471</span>Āyatanatikaṁ.</div>
<div class="q" id="p_29Dhs_1472"> <div class="divNumber">819.</div> <div class="p">
<span class="pN">1472</span>Katamaṁ taṁ rūpaṁ bāhiraṁ na cakkhudhātu? Rūpāyatanaṁ…pe…  kabaḷīkāro āhāro—  idaṁ taṁ rūpaṁ bāhiraṁ na cakkhudhātu. </div>
</div>
<div class="q" id="p_29Dhs_1473"> <div class="divNumber">820.</div> <div class="p">
<span class="pN">1473</span>Katamaṁ taṁ rūpaṁ ajjhattikaṁ cakkhudhātu? Cakkhāyatanaṁ—  idaṁ taṁ rūpaṁ ajjhattikaṁ cakkhudhātu. </div>
</div>
<div class="q" id="p_29Dhs_1474"> <div class="divNumber">821.</div> <div class="p">
<span class="pN">1474</span>Katamaṁ taṁ rūpaṁ ajjhattikaṁ na cakkhudhātu? Sotāyatanaṁ…pe…  kāyāyatanaṁ—  idaṁ taṁ rūpaṁ ajjhattikaṁ na cakkhudhātu. </div>
</div>
<div class="q" id="p_29Dhs_1475"> <div class="divNumber">822.</div> <div class="p">
<span class="pN">1475</span>Katamaṁ taṁ rūpaṁ bāhiraṁ na sotadhātu…pe…  na ghānadhātu…pe…  na jivhādhātu…pe…  na kāyadhātu? Rūpāyatanaṁ…pe…  kabaḷīkāro āhāro—  idaṁ taṁ rūpaṁ bāhiraṁ na kāyadhātu. </div>
</div>
<div class="q" id="p_29Dhs_1476"> <div class="divNumber">823.</div> <div class="p">
<span class="pN">1476</span>Katamaṁ taṁ rūpaṁ ajjhattikaṁ kāyadhātu? Kāyāyatanaṁ—  idaṁ taṁ rūpaṁ ajjhattikaṁ kāyadhātu. </div>
</div>
<div class="q" id="p_29Dhs_1477"> <div class="divNumber">824.</div> <div class="p">
<span class="pN">1477</span>Katamaṁ taṁ rūpaṁ ajjhattikaṁ na kāyadhātu? Cakkhāyatanaṁ…pe…  jivhāyatanaṁ—  idaṁ taṁ rūpaṁ ajjhattikaṁ na kāyadhātu. </div>
</div>
<div class="q" id="p_29Dhs_1478"> <div class="divNumber">825.</div> <div class="p">
<span class="pN">1478</span>Katamaṁ taṁ rūpaṁ ajjhattikaṁ na rūpadhātu? Cakkhāyatanaṁ…pe…  kāyāyatanaṁ—  idaṁ taṁ rūpaṁ ajjhattikaṁ na rūpadhātu. </div>
</div>
<div class="q" id="p_29Dhs_1479"> <div class="divNumber">826.</div> <div class="p">
<span class="pN">1479</span>Katamaṁ taṁ rūpaṁ bāhiraṁ rūpadhātu? Rūpāyatanaṁ—  idaṁ taṁ rūpaṁ bāhiraṁ rūpadhātu. </div>
</div>
<div class="q" id="p_29Dhs_1480"> <div class="divNumber">827.</div> <div class="p">
<span class="pN">1480</span>Katamaṁ taṁ rūpaṁ bāhiraṁ na rūpadhātu? Saddāyatanaṁ…pe…  kabaḷīkāro āhāro—  idaṁ taṁ rūpaṁ bāhiraṁ na rūpadhātu. </div>
</div>
<div class="q" id="p_29Dhs_1481"> <div class="divNumber">828.</div> <div class="p">
<span class="pN">1481</span>Katamaṁ taṁ rūpaṁ ajjhattikaṁ na saddadhātu…pe…  na gandhadhātu…pe…  na rasadhātu…pe…  na phoṭṭhabbadhātu? Cakkhāyatanaṁ…pe…  kāyāyatanaṁ—  idaṁ taṁ rūpaṁ ajjhattikaṁ na phoṭṭhabbadhātu. </div>
</div>
<div class="q" id="p_29Dhs_1482"> <div class="divNumber">829.</div> <div class="p">
<span class="pN">1482</span>Katamaṁ taṁ rūpaṁ bāhiraṁ phoṭṭhabbadhātu? Phoṭṭhabbāyatanaṁ—  idaṁ taṁ rūpaṁ bāhiraṁ phoṭṭhabbadhātu. </div>
</div>
<div class="q" id="p_29Dhs_1483"> <div class="divNumber">830.</div> <div class="p">
<span class="pN">1483</span>Katamaṁ taṁ rūpaṁ bāhiraṁ na phoṭṭhabbadhātu? Rūpāyatanaṁ…pe…  kabaḷīkāro āhāro—  idaṁ taṁ rūpaṁ bāhiraṁ na phoṭṭhabbadhātu. </div>
</div>
<div class="CENTER" id="p_29Dhs_1484">
<span class="pN">1484</span>Dhātutikaṁ.</div>
<div class="q" id="p_29Dhs_1485"> <div class="divNumber">831.</div> <div class="p">
<span class="pN">1485</span>Katamaṁ taṁ rūpaṁ bāhiraṁ na cakkhundriyaṁ? Rūpāyatanaṁ…pe…  kabaḷīkāro āhāro—  idaṁ taṁ rūpaṁ bāhiraṁ na cakkhundriyaṁ. </div>
</div>
<div class="q" id="p_29Dhs_1486"> <div class="divNumber">832.</div> <div class="p">
<span class="pN">1486</span>Katamaṁ taṁ rūpaṁ ajjhattikaṁ cakkhundriyaṁ? Yaṁ cakkhu catunnaṁ mahābhūtānaṁ upādāya pasādo…pe…  suñño gāmopeso—  idaṁ taṁ rūpaṁ ajjhattikaṁ cakkhundriyaṁ. </div>
</div>
<div class="q" id="p_29Dhs_1487"> <div class="divNumber">833.</div> <div class="p">
<span class="pN">1487</span>Katamaṁ taṁ rūpaṁ ajjhattikaṁ na cakkhundriyaṁ? Sotāyatanaṁ…pe…  kāyāyatanaṁ—  idaṁ taṁ rūpaṁ ajjhattikaṁ na cakkhundriyaṁ. </div>
</div>
<div class="q" id="p_29Dhs_1488"> <div class="divNumber">834.</div> <div class="p">
<span class="pN">1488</span>Katamaṁ taṁ rūpaṁ bāhiraṁ na sotindriyaṁ…pe…  na ghānindriyaṁ…pe…  na jivhindriyaṁ…pe…  na kāyindriyaṁ? Rūpāyatanaṁ…pe…  kabaḷīkāro āhāro—  idaṁ taṁ rūpaṁ bāhiraṁ na kāyindriyaṁ. </div>
</div>
<div class="q" id="p_29Dhs_1489"> <div class="divNumber">835.</div> <div class="p">
<span class="pN">1489</span>Katamaṁ taṁ rūpaṁ ajjhattikaṁ kāyindriyaṁ? Yo kāyo catunnaṁ mahābhūtānaṁ upādāya pasādo…pe…  suñño gāmopeso—  idaṁ taṁ rūpaṁ ajjhattikaṁ kāyindriyaṁ. </div>
</div>
<div class="q" id="p_29Dhs_1490"> <div class="divNumber">836.</div> <div class="p">
<span class="pN">1490</span>Katamaṁ taṁ rūpaṁ ajjhattikaṁ na kāyindriyaṁ? Cakkhāyatanaṁ…pe…  jivhāyatanaṁ—  idaṁ taṁ rūpaṁ ajjhattikaṁ na kāyindriyaṁ. </div>
</div>
<div class="q" id="p_29Dhs_1491"> <div class="divNumber">837.</div> <div class="p">
<span class="pN">1491</span>Katamaṁ taṁ rūpaṁ ajjhattikaṁ na itthindriyaṁ? Cakkhāyatanaṁ…pe…  kāyāyatanaṁ—  idaṁ taṁ rūpaṁ ajjhattikaṁ na itthindriyaṁ. </div>
</div>
<div class="q" id="p_29Dhs_1492"> <div class="divNumber">838.</div> <div class="p">
<span class="pN">1492</span>Katamaṁ taṁ rūpaṁ bāhiraṁ itthindriyaṁ? Yaṁ itthiyā itthiliṅgaṁ itthinimittaṁ itthikuttaṁ itthākappo itthattaṁ itthibhāvo—  idaṁ taṁ rūpaṁ bāhiraṁ itthindriyaṁ. </div>
</div>
<div class="q" id="p_29Dhs_1493"> <div class="divNumber">839.</div> <div class="p">
<span class="pN">1493</span>Katamaṁ taṁ rūpaṁ bāhiraṁ na itthindriyaṁ? Rūpāyatanaṁ…pe…  kabaḷīkāro āhāro—  idaṁ taṁ rūpaṁ bāhiraṁ na itthindriyaṁ. </div>
</div>
<div class="q" id="p_29Dhs_1494"> <div class="divNumber">840.</div> <div class="p">
<span class="pN">1494</span>Katamaṁ taṁ rūpaṁ ajjhattikaṁ na purisindriyaṁ? Cakkhāyatanaṁ…pe…  kāyāyatanaṁ—  idaṁ taṁ rūpaṁ ajjhattikaṁ na purisindriyaṁ. </div>
</div>
<div class="q" id="p_29Dhs_1495"> <div class="divNumber">841.</div> <div class="p">
<span class="pN">1495</span>Katamaṁ taṁ rūpaṁ bāhiraṁ purisindriyaṁ? Yaṁ purisassa purisaliṅgaṁ purisanimittaṁ purisakuttaṁ purisākappo purisattaṁ purisabhāvo—  idaṁ taṁ rūpaṁ bāhiraṁ purisindriyaṁ. </div>
</div>
<div class="q" id="p_29Dhs_1496"> <div class="divNumber">842.</div> <div class="p">
<span class="pN">1496</span>Katamaṁ taṁ rūpaṁ bāhiraṁ na purisindriyaṁ? Rūpāyatanaṁ…pe…  kabaḷīkāro āhāro—  idaṁ taṁ rūpaṁ bāhiraṁ na purisindriyaṁ. </div>
</div>
<div class="q" id="p_29Dhs_1497"> <div class="divNumber">843.</div> <div class="p">
<span class="pN">1497</span>Katamaṁ taṁ rūpaṁ ajjhattikaṁ na jīvitindriyaṁ? Cakkhāyatanaṁ…pe…  kāyāyatanaṁ—  idaṁ taṁ rūpaṁ ajjhattikaṁ na jīvitindriyaṁ. </div>
</div>
<div class="q" id="p_29Dhs_1498"> <div class="divNumber">844.</div> <div class="p">
<span class="pN">1498</span>Katamaṁ taṁ rūpaṁ bāhiraṁ jīvitindriyaṁ? Yo tesaṁ rūpīnaṁ dhammānaṁ āyu ṭhiti yapanā yāpanā iriyanā vattanā pālanā jīvitaṁ jīvitindriyaṁ—  idaṁ taṁ rūpaṁ bāhiraṁ jīvitindriyaṁ. </div>
</div>
<div class="q" id="p_29Dhs_1499"> <div class="divNumber">845.</div> <div class="p">
<span class="pN">1499</span>Katamaṁ taṁ rūpaṁ bāhiraṁ na jīvitindriyaṁ? Rūpāyatanaṁ…pe…  kabaḷīkāro āhāro—  idaṁ taṁ rūpaṁ bāhiraṁ na jīvitindriyaṁ. </div>
</div>
<div class="CENTER" id="p_29Dhs_1500">
<span class="pN">1500</span>Indriyatikaṁ.</div>
<div class="q" id="p_29Dhs_1501"> <div class="divNumber">846.</div> <div class="p">
<span class="pN">1501</span>Katamaṁ taṁ rūpaṁ ajjhattikaṁ na kāyaviññatti? Cakkhāyatanaṁ…pe…  kāyāyatanaṁ—  idaṁ taṁ rūpaṁ ajjhattikaṁ na kāyaviññatti. </div>
</div>
<div class="q" id="p_29Dhs_1502"> <div class="divNumber">847.</div> <div class="p">
<span class="pN">1502</span>Katamaṁ taṁ rūpaṁ bāhiraṁ kāyaviññatti? Yā kusalacittassa vā akusalacittassa vā abyākatacittassa vā abhikkamantassa vā paṭikkamantassa vā ālokentassa vā vilokentassa vā samiñjentassa vā pasārentassa vā kāyassa thambhanā santhambhanā santhambhitattaṁ viññatti viññāpanā viññāpitattaṁ—  idaṁ taṁ rūpaṁ bāhiraṁ kāyaviññatti. </div>
</div>
<div class="q" id="p_29Dhs_1503"> <div class="divNumber">848.</div> <div class="p">
<span class="pN">1503</span>Katamaṁ taṁ rūpaṁ bāhiraṁ na kāyaviññatti? Rūpāyatanaṁ…pe…  kabaḷīkāro āhāro—  idaṁ taṁ rūpaṁ bāhiraṁ na kāyaviññatti. </div>
</div>
<div class="q" id="p_29Dhs_1504"> <div class="divNumber">849.</div> <div class="p">
<span class="pN">1504</span>Katamaṁ taṁ rūpaṁ ajjhattikaṁ na vacīviññatti? Cakkhāyatanaṁ…pe…  kāyāyatanaṁ—  idaṁ taṁ rūpaṁ ajjhattikaṁ na vacīviññatti. </div>
</div>
<div class="q" id="p_29Dhs_1505"> <div class="divNumber">850.</div> <div class="p">
<span class="pN">1505</span>Katamaṁ taṁ rūpaṁ bāhiraṁ vacīviññatti? Yā kusalacittassa vā akusalacittassa vā abyākatacittassa vā vācā girā byappatho udīraṇaṁ ghoso ghosakammaṁ vācā vacībhedo, ayaṁ vuccati vācā. Yā tāya vācāya viññatti viññāpanā viññāpitattaṁ—  idaṁ taṁ rūpaṁ bāhiraṁ vacīviññatti. </div>
</div>
<div class="q" id="p_29Dhs_1506"> <div class="divNumber">851.</div> <div class="p">
<span class="pN">1506</span>Katamaṁ taṁ rūpaṁ bāhiraṁ na vacīviññatti? Rūpāyatanaṁ…pe…  kabaḷīkāro āhāro—  idaṁ taṁ rūpaṁ bāhiraṁ na vacīviññatti. </div>
</div>
<div class="q" id="p_29Dhs_1507"> <div class="divNumber">852.</div> <div class="p">
<span class="pN">1507</span>Katamaṁ taṁ rūpaṁ ajjhattikaṁ na ākāsadhātu? Cakkhāyatanaṁ…pe…  kāyāyatanaṁ—  idaṁ taṁ rūpaṁ ajjhattikaṁ na ākāsadhātu. </div>
</div>
<div class="q" id="p_29Dhs_1508"> <div class="divNumber">853.</div> <div class="p">
<span class="pN">1508</span>Katamaṁ taṁ rūpaṁ bāhiraṁ ākāsadhātu? Yo ākāso ākāsagataṁ aghaṁ aghagataṁ vivaro vivaragataṁ asamphuṭṭhaṁ catūhi mahābhūtehi—  idaṁ taṁ rūpaṁ bāhiraṁ ākāsadhātu. </div>
</div>
<div class="q" id="p_29Dhs_1509"> <div class="divNumber">854.</div> <div class="p">
<span class="pN">1509</span>Katamaṁ taṁ rūpaṁ bāhiraṁ na ākāsadhātu? Rūpāyatanaṁ…pe…  kabaḷīkāro āhāro—  idaṁ taṁ rūpaṁ bāhiraṁ na ākāsadhātu. </div>
</div>
<div class="q" id="p_29Dhs_1510"> <div class="divNumber">855.</div> <div class="p">
<span class="pN">1510</span>Katamaṁ taṁ rūpaṁ ajjhattikaṁ na āpodhātu? Cakkhāyatanaṁ…pe…  kāyāyatanaṁ—  idaṁ taṁ rūpaṁ ajjhattikaṁ na āpodhātu. </div>
</div>
<div class="q" id="p_29Dhs_1511"> <div class="divNumber">856.</div> <div class="p">
<span class="pN">1511</span>Katamaṁ taṁ rūpaṁ bāhiraṁ āpodhātu? Yaṁ āpo āpogataṁ sineho sinehagataṁ bandhanattaṁ rūpassa—  idaṁ taṁ rūpaṁ bāhiraṁ āpodhātu. </div>
</div>
<div class="q" id="p_29Dhs_1512"> <div class="divNumber">857.</div> <div class="p">
<span class="pN">1512</span>Katamaṁ taṁ rūpaṁ bāhiraṁ na āpodhātu? Rūpāyatanaṁ…pe…  kabaḷīkāro āhāro—  idaṁ taṁ rūpaṁ bāhiraṁ na āpodhātu. </div>
</div>
<div class="q" id="p_29Dhs_1513"> <div class="divNumber">858.</div> <div class="p">
<span class="pN">1513</span>Katamaṁ taṁ rūpaṁ ajjhattikaṁ rūpassa na lahutā? Cakkhāyatanaṁ…pe…  kāyāyatanaṁ—  idaṁ taṁ rūpaṁ ajjhattikaṁ rūpassa na lahutā. </div>
</div>
<div class="q" id="p_29Dhs_1514"> <div class="divNumber">859.</div> <div class="p">
<span class="pN">1514</span>Katamaṁ taṁ rūpaṁ bāhiraṁ rūpassa lahutā? Yā rūpassa lahutā lahupariṇāmatā adandhanatā avitthanatā—  idaṁ taṁ rūpaṁ bāhiraṁ rūpassa lahutā. </div>
</div>
<div class="q" id="p_29Dhs_1515"> <div class="divNumber">860.</div> <div class="p">
<span class="pN">1515</span>Katamaṁ taṁ rūpaṁ bāhiraṁ rūpassa na lahutā? Rūpāyatanaṁ…pe…  kabaḷīkāro āhāro—  idaṁ taṁ rūpaṁ bāhiraṁ rūpassa na lahutā. </div>
</div>
<div class="q" id="p_29Dhs_1516"> <div class="divNumber">861.</div> <div class="p">
<span class="pN">1516</span>Katamaṁ taṁ rūpaṁ ajjhattikaṁ rūpassa na mudutā? Cakkhāyatanaṁ…pe…  kāyāyatanaṁ—  idaṁ taṁ rūpaṁ ajjhattikaṁ rūpassa na mudutā. </div>
</div>
<div class="q" id="p_29Dhs_1517"> <div class="divNumber">862.</div> <div class="p">
<span class="pN">1517</span>Katamaṁ taṁ rūpaṁ bāhiraṁ rūpassa mudutā? Yā rūpassa mudutā maddavatā akakkhaḷatā akathinatā—  idaṁ taṁ rūpaṁ bāhiraṁ rūpassa mudutā. </div>
</div>
<div class="q" id="p_29Dhs_1518"> <div class="divNumber">863.</div> <div class="p">
<span class="pN">1518</span>Katamaṁ taṁ rūpaṁ bāhiraṁ rūpassa na mudutā? Rūpāyatanaṁ…pe…  kabaḷīkāro āhāro—  idaṁ taṁ rūpaṁ bāhiraṁ rūpassa na mudutā. </div>
</div>
<div class="q" id="p_29Dhs_1519"> <div class="divNumber">864.</div> <div class="p">
<span class="pN">1519</span>Katamaṁ taṁ rūpaṁ ajjhattikaṁ rūpassa na kammaññatā? Cakkhāyatanaṁ…pe…  kāyāyatanaṁ—  idaṁ taṁ rūpaṁ ajjhattikaṁ rūpassa na kammaññatā. </div>
</div>
<div class="q" id="p_29Dhs_1520"> <div class="divNumber">865.</div> <div class="p">
<span class="pN">1520</span>Katamaṁ taṁ rūpaṁ bāhiraṁ rūpassa kammaññatā? Yā rūpassa kammaññatā kammaññattaṁ kammaññabhāvo—  idaṁ taṁ rūpaṁ bāhiraṁ rūpassa kammaññatā. </div>
</div>
<div class="q" id="p_29Dhs_1521"> <div class="divNumber">866.</div> <div class="p">
<span class="pN">1521</span>Katamaṁ taṁ rūpaṁ bāhiraṁ rūpassa na kammaññatā? Rūpāyatanaṁ…pe…  kabaḷīkāro āhāro—  idaṁ taṁ rūpaṁ bāhiraṁ rūpassa na kammaññatā. </div>
</div>
<div class="q" id="p_29Dhs_1522"> <div class="divNumber">867.</div> <div class="p">
<span class="pN">1522</span>Katamaṁ taṁ rūpaṁ ajjhattikaṁ rūpassa na upacayo? Cakkhāyatanaṁ…pe…  kāyāyatanaṁ—  idaṁ taṁ rūpaṁ ajjhattikaṁ rūpassa na upacayo. </div>
</div>
<div class="q" id="p_29Dhs_1523"> <div class="divNumber">868.</div> <div class="p">
<span class="pN">1523</span>Katamaṁ taṁ rūpaṁ bāhiraṁ rūpassa upacayo? Yo āyatanānaṁ ācayo, so rūpassa upacayo—  idaṁ taṁ rūpaṁ bāhiraṁ rūpassa upacayo. </div>
</div>
<div class="q" id="p_29Dhs_1524"> <div class="divNumber">869.</div> <div class="p">
<span class="pN">1524</span>Katamaṁ taṁ rūpaṁ bāhiraṁ rūpassa na upacayo? Rūpāyatanaṁ…pe…  kabaḷīkāro āhāro—  idaṁ taṁ rūpaṁ bāhiraṁ rūpassa na upacayo. </div>
</div>
<div class="q" id="p_29Dhs_1525"> <div class="divNumber">870.</div> <div class="p">
<span class="pN">1525</span>Katamaṁ taṁ rūpaṁ ajjhattikaṁ rūpassa na santati? Cakkhāyatanaṁ…pe…  kāyāyatanaṁ—  idaṁ taṁ rūpaṁ ajjhattikaṁ rūpassa na santati. </div>
</div>
<div class="q" id="p_29Dhs_1526"> <div class="divNumber">871.</div> <div class="p">
<span class="pN">1526</span>Katamaṁ taṁ rūpaṁ bāhiraṁ rūpassa santati? Yo rūpassa upacayo, sā rūpassa santati—  idaṁ taṁ rūpaṁ bāhiraṁ rūpassa santati. </div>
</div>
<div class="q" id="p_29Dhs_1527"> <div class="divNumber">872.</div> <div class="p">
<span class="pN">1527</span>Katamaṁ taṁ rūpaṁ bāhiraṁ rūpassa na santati? Rūpāyatanaṁ…pe…  kabaḷīkāro āhāro—  idaṁ taṁ rūpaṁ bāhiraṁ rūpassa na santati. </div>
</div>
<div class="q" id="p_29Dhs_1528"> <div class="divNumber">873.</div> <div class="p">
<span class="pN">1528</span>Katamaṁ taṁ rūpaṁ ajjhattikaṁ rūpassa na jaratā? Cakkhāyatanaṁ…pe…  kāyāyatanaṁ—  idaṁ taṁ rūpaṁ ajjhattikaṁ rūpassa na jaratā. </div>
</div>
<div class="q" id="p_29Dhs_1529"> <div class="divNumber">874.</div> <div class="p">
<span class="pN">1529</span>Katamaṁ taṁ rūpaṁ bāhiraṁ rūpassa jaratā? Yā rūpassa jarā jīraṇatā khaṇḍiccaṁ pāliccaṁ valittacatā āyuno saṁhāni indriyānaṁ paripāko—  idaṁ taṁ rūpaṁ bāhiraṁ rūpassa jaratā. </div>
</div>
<div class="q" id="p_29Dhs_1530"> <div class="divNumber">875.</div> <div class="p">
<span class="pN">1530</span>Katamaṁ taṁ rūpaṁ bāhiraṁ rūpassa na jaratā? Rūpāyatanaṁ…pe…  kabaḷīkāro āhāro—  idaṁ taṁ rūpaṁ bāhiraṁ rūpassa na jaratā. </div>
</div>
<div class="q" id="p_29Dhs_1531"> <div class="divNumber">876.</div> <div class="p">
<span class="pN">1531</span>Katamaṁ taṁ rūpaṁ ajjhattikaṁ rūpassa na aniccatā? Cakkhāyatanaṁ…pe…  kāyāyatanaṁ—  idaṁ taṁ rūpaṁ ajjhattikaṁ rūpassa na aniccatā. </div>
</div>
<div class="q" id="p_29Dhs_1532"> <div class="divNumber">877.</div> <div class="p">
<span class="pN">1532</span>Katamaṁ taṁ rūpaṁ bāhiraṁ rūpassa aniccatā? Yo rūpassa khayo vayo bhedo paribhedo aniccatā antaradhānaṁ—  idaṁ taṁ rūpaṁ bāhiraṁ rūpassa aniccatā. </div>
</div>
<div class="q" id="p_29Dhs_1533"> <div class="divNumber">878.</div> <div class="p">
<span class="pN">1533</span>Katamaṁ taṁ rūpaṁ bāhiraṁ rūpassa na aniccatā? Rūpāyatanaṁ…pe…  kabaḷīkāro āhāro—  idaṁ taṁ rūpaṁ bāhiraṁ rūpassa na aniccatā. </div>
</div>
<div class="q" id="p_29Dhs_1534"> <div class="divNumber">879.</div> <div class="p">
<span class="pN">1534</span>Katamaṁ taṁ rūpaṁ ajjhattikaṁ na kabaḷīkāro āhāro? Cakkhāyatanaṁ…pe…  kāyāyatanaṁ—  idaṁ taṁ rūpaṁ ajjhattikaṁ na kabaḷīkāro āhāro. </div>
</div>
<div class="q" id="p_29Dhs_1535"> <div class="divNumber">880.</div> <div class="p">
<span class="pN">1535</span>Katamaṁ taṁ rūpaṁ bāhiraṁ kabaḷīkāro āhāro? Odano kummāso sattu maccho maṁsaṁ khīraṁ dadhi sappi navanītaṁ telaṁ madhu phāṇitaṁ, yaṁ vā panaññampi atthi rūpaṁ yamhi yamhi janapade tesaṁ tesaṁ sattānaṁ mukhāsiyaṁ dantavikhādanaṁ galajjhoharaṇīyaṁ kucchivitthambhanaṁ yāya ojāya sattā yāpenti—  idaṁ taṁ rūpaṁ bāhiraṁ kabaḷīkāro āhāro. </div>
</div>
<div class="q" id="p_29Dhs_1536"> <div class="divNumber">881.</div> <div class="p">
<span class="pN">1536</span>Katamaṁ taṁ rūpaṁ bāhiraṁ na kabaḷīkāro āhāro? Rūpāyatanaṁ…pe…  rūpassa aniccatā—  idaṁ taṁ rūpaṁ bāhiraṁ na kabaḷīkāro āhāro. </div>
</div>
<div class="CENTER" id="p_29Dhs_1537">
<span class="pN">1537</span>Evaṁ tividhena rūpasaṅgaho.<br> Sukhumarūpatikaṁ.<br> Tikaniddeso.</div>
</html>

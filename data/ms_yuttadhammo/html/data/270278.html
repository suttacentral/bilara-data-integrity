<html>
<div class="i">3.5.6 Jarāmaraṇakathā</div>
<div class="h">Anusayapaṇṇāsaka</div>
<div class="h">Pannarasamavagga</div>
<div class="h">Jarāmaraṇakathā</div>
<div class="q" id="p_32Kv_2311"> <div class="divNumber">726.</div> <div class="p">
<span class="pN">2311</span>๐ Lokuttarānaṁ dhammānaṁ jarāmaraṇaṁ lokuttaranti? Āmantā. Maggo phalaṁ nibbānaṁ, sotāpattimaggo sotāpattiphalaṁ…pe…  bojjhaṅgoti? Na hevaṁ vattabbe…pe…  sotāpattimaggassa jarāmaraṇaṁ sotāpattimaggoti? Na hevaṁ vattabbe…pe…  sotāpattimaggassa jarāmaraṇaṁ sotāpattimaggoti? Āmantā. Sotāpattiphalassa jarāmaraṇaṁ sotāpattiphalanti? Na hevaṁ vattabbe…pe…  sakadāgāmimaggassa…pe…  sakadāgāmiphalassa…pe…  anāgāmimaggassa…pe…  anāgāmiphalassa…pe…  arahattamaggassa jarāmaraṇaṁ arahattamaggoti? Na hevaṁ vattabbe…pe…  arahattamaggassa jarāmaraṇaṁ arahattamaggoti? Āmantā. Arahattaphalassa jarāmaraṇaṁ arahattaphalanti? Na hevaṁ vattabbe…pe…  satipaṭṭhānānaṁ…  sammappadhānānaṁ…  iddhipādānaṁ…  indriyānaṁ…  balānaṁ…  bojjhaṅgānaṁ jarāmaraṇaṁ bojjhaṅgoti? Na hevaṁ vattabbe…pe… . </div>
</div>
<div class="q" id="p_32Kv_2312"> <div class="divNumber">727.</div> <div class="p">
<span class="pN">2312</span>× Na vattabbaṁ—  “lokuttarānaṁ dhammānaṁ jarāmaraṇaṁ lokuttaran”ti? Āmantā. Lokiyanti? Na hevaṁ vattabbe. Tena hi lokuttaranti. </div>
</div>
<div class="CENTER" id="p_32Kv_2313">
<span class="pN">2313</span>Jarāmaraṇakathā niṭṭhitā.</div>
</html>

<html>
<div class="i">8.1.2 Sirimittattheragāthā</div>
<div class="h">Aṭṭhakanipāta</div>
<div class="h">Paṭhamavagga</div>
<div class="h">Sirimittattheragāthā</div>
<div class="q" id="p_19Th1_796"> <div class="divNumber">502.</div> <div class="p"> <table class="singleColumn"> <tr> <td> <div class="pN">796</div> <div class="G">“Akkodhanonupanāhī,</div> </td> </tr> <tr> <td> <div class="G">amāyo rittapesuṇo;</div> </td> </tr> <tr> <td> <div class="G">Sa ve tādisako bhikkhu,</div> </td> </tr> <tr> <td> <div class="G">evaṁ pecca na socati.</div> </td> </tr> </table> </div>
</div>
<div class="q" id="p_19Th1_797"> <div class="divNumber">503.</div> <div class="p"> <table class="singleColumn"> <tr> <td> <div class="pN">797</div> <div class="G">Akkodhanonupanāhī,</div> </td> </tr> <tr> <td> <div class="G">amāyo rittapesuṇo;</div> </td> </tr> <tr> <td> <div class="G">Guttadvāro sadā bhikkhu,</div> </td> </tr> <tr> <td> <div class="G">evaṁ pecca na socati.</div> </td> </tr> </table> </div>
</div>
<div class="q" id="p_19Th1_798"> <div class="divNumber">504.</div> <div class="p"> <table class="singleColumn"> <tr> <td> <div class="pN">798</div> <div class="G">Akkodhanonupanāhī,</div> </td> </tr> <tr> <td> <div class="G">amāyo rittapesuṇo;</div> </td> </tr> <tr> <td> <div class="G">Kalyāṇasīlo so bhikkhu,</div> </td> </tr> <tr> <td> <div class="G">evaṁ pecca na socati.</div> </td> </tr> </table> </div>
</div>
<div class="q" id="p_19Th1_799"> <div class="divNumber">505.</div> <div class="p"> <table class="singleColumn"> <tr> <td> <div class="pN">799</div> <div class="G">Akkodhanonupanāhī,</div> </td> </tr> <tr> <td> <div class="G">amāyo rittapesuṇo;</div> </td> </tr> <tr> <td> <div class="G">Kalyāṇamitto so bhikkhu,</div> </td> </tr> <tr> <td> <div class="G">evaṁ pecca na socati.</div> </td> </tr> </table> </div>
</div>
<div class="q" id="p_19Th1_800"> <div class="divNumber">506.</div> <div class="p"> <table class="singleColumn"> <tr> <td> <div class="pN">800</div> <div class="G">Akkodhanonupanāhī,</div> </td> </tr> <tr> <td> <div class="G">amāyo rittapesuṇo;</div> </td> </tr> <tr> <td> <div class="G">Kalyāṇapañño so bhikkhu,</div> </td> </tr> <tr> <td> <div class="G">evaṁ pecca na socati.</div> </td> </tr> </table> </div>
</div>
<div class="q" id="p_19Th1_801"> <div class="divNumber">507.</div> <div class="p"> <table class="singleColumn"> <tr> <td> <div class="pN">801</div> <div class="G">Yassa saddhā tathāgate,</div> </td> </tr> <tr> <td> <div class="G">acalā suppatiṭṭhitā;</div> </td> </tr> <tr> <td> <div class="G">Sīlañca yassa kalyāṇaṁ,</div> </td> </tr> <tr> <td> <div class="G">ariyakantaṁ pasaṁsitaṁ.</div> </td> </tr> </table> </div>
</div>
<div class="q" id="p_19Th1_802"> <div class="divNumber">508.</div> <div class="p"> <table class="singleColumn"> <tr> <td> <div class="pN">802</div> <div class="G">Saṁghe pasādo yassatthi,</div> </td> </tr> <tr> <td> <div class="G">ujubhūtañca dassanaṁ;</div> </td> </tr> <tr> <td> <div class="G">‘Adaliddo’ti taṁ āhu,</div> </td> </tr> <tr> <td> <div class="G">amoghaṁ tassa jīvitaṁ.</div> </td> </tr> </table> </div>
</div>
<div class="q" id="p_19Th1_803"> <div class="divNumber">509.</div> <div class="p"> <table class="singleColumn"> <tr> <td> <div class="pN">803</div> <div class="G">Tasmā saddhañca sīlañca,</div> </td> </tr> <tr> <td> <div class="G">pasādaṁ dhammadassanaṁ;</div> </td> </tr> <tr> <td> <div class="G">Anuyuñjetha medhāvī,</div> </td> </tr> <tr> <td> <div class="G">saraṁ buddhāna sāsanan”ti.</div> </td> </tr> </table> </div>
</div>
<div class="CENTER" id="p_19Th1_804">
<span class="pN">804</span>…  Sirimitto thero… .</div>
</html>

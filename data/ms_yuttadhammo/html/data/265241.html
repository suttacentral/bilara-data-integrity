<html>
<div class="i"> Vippayutta</div>
<div class="h">Mahantaraduka</div>
<div class="h">Cetasikaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Vippayutta</div>
<div class="q" id="p_38P2_2641"> <div class="divNumber">133.</div> <div class="p">
<span class="pN">2641</span>Cetasiko dhammo acetasikassa dhammassa vippayuttapaccayena paccayo— sahajātaṁ, pacchājātaṁ. (Saṁkhittaṁ.) (1) </div>
</div>
<div class="q" id="p_38P2_2642"> <div class="p">
<span class="pN">2642</span>Acetasiko dhammo acetasikassa dhammassa vippayuttapaccayena paccayo— sahajātaṁ, purejātaṁ, pacchājātaṁ. <span class="bold">Sahajātaṁ</span>— cittaṁ cittasamuṭṭhānānaṁ rūpānaṁ vippayuttapaccayena paccayo; paṭisandhikkhaṇe cittaṁ kaṭattārūpānaṁ vippayuttapaccayena paccayo; cittaṁ vatthussa vippayuttapaccayena paccayo; vatthu cittassa vippayuttapaccayena paccayo. <span class="bold">Purejātaṁ</span>— cakkhāyatanaṁ cakkhuviññāṇassa vippayuttapaccayena paccayo…pe… kāyāyatanaṁ kāyaviññāṇassa…pe… vatthu cittassa vippayuttapaccayena paccayo. <span class="bold">Pacchājātaṁ</span>— cittaṁ purejātassa imassa kāyassa vippayuttapaccayena paccayo. (1) </div>
</div>
<div class="q" id="p_38P2_2643"> <div class="p">
<span class="pN">2643</span>Acetasiko dhammo cetasikassa dhammassa vippayuttapaccayena paccayo— sahajātaṁ, purejātaṁ. <span class="bold">Sahajātaṁ</span>— paṭisandhikkhaṇe vatthu cetasikānaṁ khandhānaṁ vippayuttapaccayena paccayo. <span class="bold">Purejātaṁ</span>— cakkhāyatanaṁ cakkhuviññāṇasahagatānaṁ khandhānaṁ…pe… kāyāyatanaṁ kāyaviññāṇasahagatānaṁ khandhānaṁ…pe… vatthu cetasikānaṁ khandhānaṁ vippayuttapaccayena paccayo. (2) </div>
</div>
<div class="q" id="p_38P2_2644"> <div class="p">
<span class="pN">2644</span>Acetasiko dhammo cetasikassa ca acetasikassa ca dhammassa vippayuttapaccayena paccayo— sahajātaṁ, purejātaṁ. <span class="bold">Sahajātaṁ</span>— paṭisandhikkhaṇe vatthu cetasikānaṁ khandhānaṁ cittassa ca vippayuttapaccayena paccayo. <span class="bold">Purejātaṁ</span>— cakkhāyatanaṁ cakkhuviññāṇassa sampayuttakānañca khandhānaṁ…pe… kāyāyatanaṁ kāyaviññāṇassa sampayuttakānañca khandhānaṁ…pe… vatthu cittassa sampayuttakānañca khandhānaṁ vippayuttapaccayena paccayo. (3) </div>
</div>
<div class="q" id="p_38P2_2645"> <div class="p">
<span class="pN">2645</span>Cetasiko ca acetasiko ca dhammā acetasikassa dhammassa vippayuttapaccayena paccayo— sahajātaṁ, pacchājātaṁ. (Saṁkhittaṁ.) </div>
</div>
</html>

<html>
<div class="i">20.6 Kisalayapūjakattheraapadāna</div>
<div class="h">Tamālapupphiyavagga</div>
<div class="h">Kisalayapūjakattheraapadāna</div>
<div class="q" id="p_20Ap1_2703"> <div class="divNumber">28.</div> <div class="p"> <table class="singleColumn"> <tr> <td> <div class="pN">2703</div> <div class="G">“Nagare dvāravatiyā,</div> </td> </tr> <tr> <td> <div class="G">mālāvaccho mamaṁ ahu;</div> </td> </tr> <tr> <td> <div class="G">Udapāno ca tattheva,</div> </td> </tr> <tr> <td> <div class="G">pādapānaṁ virohano.</div> </td> </tr> </table> </div>
</div>
<div class="q" id="p_20Ap1_2704"> <div class="divNumber">29.</div> <div class="p"> <table class="singleColumn"> <tr> <td> <div class="pN">2704</div> <div class="G">Sabalena upatthaddho,</div> </td> </tr> <tr> <td> <div class="G">siddhattho aparājito;</div> </td> </tr> <tr> <td> <div class="G">Mamānukampamāno so,</div> </td> </tr> <tr> <td> <div class="G">gacchate anilañjase.</div> </td> </tr> </table> </div>
</div>
<div class="q" id="p_20Ap1_2705"> <div class="divNumber">30.</div> <div class="p"> <table class="singleColumn"> <tr> <td> <div class="pN">2705</div> <div class="G">Aññaṁ kiñci na passāmi,</div> </td> </tr> <tr> <td> <div class="G">pūjāyoggaṁ mahesino;</div> </td> </tr> <tr> <td> <div class="G">Asokaṁ pallavaṁ disvā,</div> </td> </tr> <tr> <td> <div class="G">ākāse ukkhipiṁ ahaṁ.</div> </td> </tr> </table> </div>
</div>
<div class="q" id="p_20Ap1_2706"> <div class="divNumber">31.</div> <div class="p"> <table class="singleColumn"> <tr> <td> <div class="pN">2706</div> <div class="G">Buddhassa te kisalayā,</div> </td> </tr> <tr> <td> <div class="G">gacchato yanti pacchato;</div> </td> </tr> <tr> <td> <div class="G">Tāhaṁ disvāna saṁvijiṁ,</div> </td> </tr> <tr> <td> <div class="G">aho buddhassuḷāratā.</div> </td> </tr> </table> </div>
</div>
<div class="q" id="p_20Ap1_2707"> <div class="divNumber">32.</div> <div class="p"> <table class="singleColumn"> <tr> <td> <div class="pN">2707</div> <div class="G">Catunnavutito kappe,</div> </td> </tr> <tr> <td> <div class="G">pallavaṁ abhiropayiṁ;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">buddhapūjāyidaṁ phalaṁ.</div> </td> </tr> </table> </div>
</div>
<div class="q" id="p_20Ap1_2708"> <div class="divNumber">33.</div> <div class="p"> <table class="singleColumn"> <tr> <td> <div class="pN">2708</div> <div class="G">Sattatiṁse ito kappe,</div> </td> </tr> <tr> <td> <div class="G">eko ekissaro ahu;</div> </td> </tr> <tr> <td> <div class="G">Sattaratanasampanno,</div> </td> </tr> <tr> <td> <div class="G">cakkavattī mahabbalo.</div> </td> </tr> </table> </div>
</div>
<div class="q" id="p_20Ap1_2709"> <div class="divNumber">34.</div> <div class="p"> <table class="singleColumn"> <tr> <td> <div class="pN">2709</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_2710"> <div class="p">
<span class="pN">2710</span>Itthaṁ sudaṁ āyasmā kisalayapūjako thero imā gāthāyo abhāsitthāti. </div>
</div>
<div class="CENTER" id="p_20Ap1_2711">
<span class="pN">2711</span>Kisalayapūjakattherassāpadānaṁ chaṭṭhaṁ.</div>
</html>

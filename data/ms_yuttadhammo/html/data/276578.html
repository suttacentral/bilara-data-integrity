<html>
<div class="i">1.7.5.7 Hatthaniddhunakasikkhāpada</div>
<div class="h">
Mahāvibhaṅga
</div>
<div class="h">
Sekhiyakaṇḍa
</div>
<div class="h">
Kabaḷavagga
</div>
<div class="h">
Hatthaniddhunakasikkhāpada
</div>
<div class="q" id="p_2V_1919">
<div class="divNumber">
623.
</div>
<div class="p">
<span class="pN">1919</span>Tena samayena buddho bhagavā sāvatthiyaṁ viharati jetavane anāthapiṇḍikassa ārāme. Tena kho pana samayena chabbaggiyā bhikkhū hatthaniddhunakaṁ bhuñjanti…pe… .
</div>
</div>
<div class="q" id="p_2V_1920">
<div class="p">
<span class="pN">1920</span><span class="bold">“Na hatthaniddhunakaṁ bhuñjissāmīti sikkhā karaṇīyā”</span>ti. (<span class="italic">47</span>:<span class="bold">192</span>)
</div>
</div>
<div class="q" id="p_2V_1921">
<div class="p">
<span class="pN">1921</span>Na hatthaniddhunakaṁ bhuñjitabbaṁ. Yo anādariyaṁ paṭicca hatthaniddhunakaṁ bhuñjati, āpatti dukkaṭassa.
</div>
</div>
<div class="q" id="p_2V_1922">
<div class="p">
<span class="pN">1922</span>Anāpatti— asañcicca, assatiyā, ajānantassa, gilānassa, kacavaraṁ chaḍḍento hatthaṁ niddhunāti, āpadāsu, ummattakassa, ādikammikassāti.
</div>
</div>
<div class="CENTER" id="p_2V_1923">
<span class="pN">1923</span>Sattamasikkhāpadaṁ niṭṭhitaṁ.
</div>
</html>

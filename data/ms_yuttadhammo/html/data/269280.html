<html>
<div class="i">6.2.2 Sūcijātaka</div>
<div class="h">Chakkanipāta</div>
<div class="h">Kharaputtavagga</div>
<div class="h">Sūcijātaka</div>
<div class="q" id="p_22J_1413"> <div class="divNumber">83.</div> <div class="p"> <table class="singleColumn"> <tr> <td> <div class="pN">1413</div> <div class="G">“Akakkasaṁ apharusaṁ,</div> </td> </tr> <tr> <td> <div class="G">kharadhotaṁ supāsiyaṁ;</div> </td> </tr> <tr> <td> <div class="G">Sukhumaṁ tikhiṇaggañca,</div> </td> </tr> <tr> <td> <div class="G">ko sūciṁ ketumicchati.</div> </td> </tr> </table> </div>
</div>
<div class="q" id="p_22J_1414"> <div class="divNumber">84.</div> <div class="p"> <table class="singleColumn"> <tr> <td> <div class="pN">1414</div> <div class="G">Sumajjañca supāsañca,</div> </td> </tr> <tr> <td> <div class="G">anupubbaṁ suvaṭṭitaṁ;</div> </td> </tr> <tr> <td> <div class="G">Ghanaghātimaṁ paṭithaddhaṁ,</div> </td> </tr> <tr> <td> <div class="G">ko sūciṁ ketumicchati”.</div> </td> </tr> </table> </div>
</div>
<div class="q" id="p_22J_1415"> <div class="divNumber">85.</div> <div class="p"> <table class="singleColumn"> <tr> <td> <div class="pN">1415</div> <div class="G">“Ito dāni patāyanti,</div> </td> </tr> <tr> <td> <div class="G">sūciyo baḷisāni ca;</div> </td> </tr> <tr> <td> <div class="G">Koyaṁ kammāragāmasmiṁ,</div> </td> </tr> <tr> <td> <div class="G">sūciṁ vikketumicchati.</div> </td> </tr> </table> </div>
</div>
<div class="q" id="p_22J_1416"> <div class="divNumber">86.</div> <div class="p"> <table class="singleColumn"> <tr> <td> <div class="pN">1416</div> <div class="G">Ito satthāni gacchanti,</div> </td> </tr> <tr> <td> <div class="G">Kammantā vividhā puthū;</div> </td> </tr> <tr> <td> <div class="G">Koyaṁ kammāragāmasmiṁ,</div> </td> </tr> <tr> <td> <div class="G">Sūciṁ vikketumicchati”.</div> </td> </tr> </table> </div>
</div>
<div class="q" id="p_22J_1417"> <div class="divNumber">87.</div> <div class="p"> <table class="singleColumn"> <tr> <td> <div class="pN">1417</div> <div class="G">“Sūciṁ kammāragāmasmiṁ,</div> </td> </tr> <tr> <td> <div class="G">vikketabbā pajānatā;</div> </td> </tr> <tr> <td> <div class="G">Ācariyāva jānanti,</div> </td> </tr> <tr> <td> <div class="G">kammaṁ sukatadukkaṭaṁ.</div> </td> </tr> </table> </div>
</div>
<div class="q" id="p_22J_1418"> <div class="divNumber">88.</div> <div class="p"> <table class="singleColumn"> <tr> <td> <div class="pN">1418</div> <div class="G">Imañce te pitā bhadde,</div> </td> </tr> <tr> <td> <div class="G">Sūciṁ jaññā mayā kataṁ;</div> </td> </tr> <tr> <td> <div class="G">Tayā ca maṁ nimanteyya,</div> </td> </tr> <tr> <td> <div class="G">Yañcatthaññaṁ ghare dhanan”ti.</div> </td> </tr> </table> </div>
</div>
<div class="CENTER" id="p_22J_1419">
<span class="pN">1419</span>Sūcijātakaṁ dutiyaṁ.</div>
</html>

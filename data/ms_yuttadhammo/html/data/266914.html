<html>
<div class="i">2.10 Uṭṭhānasutta</div>
<div class="h">Cūḷavagga</div>
<div class="h">Uṭṭhānasutta</div>
<div class="q" id="p_18Sn_386"> <div class="divNumber">334.</div> <div class="p"> <table class="singleColumn"> <tr> <td> <div class="pN">386</div> <div class="G">Uṭṭhahatha nisīdatha,</div> </td> </tr> <tr> <td> <div class="G">ko attho supitena vo;</div> </td> </tr> <tr> <td> <div class="G">Āturānañhi kā niddā,</div> </td> </tr> <tr> <td> <div class="G">sallaviddhāna ruppataṁ. (1)</div> </td> </tr> </table> </div>
</div>
<div class="q" id="p_18Sn_387"> <div class="divNumber">335.</div> <div class="p"> <table class="singleColumn"> <tr> <td> <div class="pN">387</div> <div class="G">Uṭṭhahatha nisīdatha,</div> </td> </tr> <tr> <td> <div class="G">Daḷhaṁ sikkhatha santiyā;</div> </td> </tr> <tr> <td> <div class="G">Mā vo pamatte viññāya,</div> </td> </tr> <tr> <td> <div class="G">Maccurājā amohayittha vasānuge. (2)</div> </td> </tr> </table> </div>
</div>
<div class="q" id="p_18Sn_388"> <div class="divNumber">336.</div> <div class="p"> <table class="singleColumn"> <tr> <td> <div class="pN">388</div> <div class="G">Yāya devā manussā ca,</div> </td> </tr> <tr> <td> <div class="G">sitā tiṭṭhanti atthikā;</div> </td> </tr> <tr> <td> <div class="G">Tarathetaṁ visattikaṁ,</div> </td> </tr> <tr> <td> <div class="G">khaṇo vo mā upaccagā;</div> </td> </tr> <tr> <td> <div class="G">Khaṇātītā hi socanti,</div> </td> </tr> <tr> <td> <div class="G">nirayamhi samappitā. (3)</div> </td> </tr> </table> </div>
</div>
<div class="q" id="p_18Sn_389"> <div class="divNumber">337.</div> <div class="p"> <table class="singleColumn"> <tr> <td> <div class="pN">389</div> <div class="G">Pamādo rajo pamādo,</div> </td> </tr> <tr> <td> <div class="G">Pamādānupatito rajo;</div> </td> </tr> <tr> <td> <div class="G">Appamādena vijjāya,</div> </td> </tr> <tr> <td> <div class="G">Abbahe sallamattanoti. (4)</div> </td> </tr> </table> </div>
</div>
<div class="CENTER" id="p_18Sn_390">
<span class="pN">390</span>Uṭṭhānasuttaṁ dasamaṁ.</div>
</html>

<html>
<div class="i">1.7.4.3 Sapadānasikkhāpada</div>
<div class="h">
Mahāvibhaṅga
</div>
<div class="h">
Sekhiyakaṇḍa
</div>
<div class="h">
Sakkaccavagga
</div>
<div class="h">
Sapadānasikkhāpada
</div>
<div class="q" id="p_2V_1845">
<div class="divNumber">
608.
</div>
<div class="p">
<span class="pN">1845</span>Tena samayena buddho bhagavā sāvatthiyaṁ viharati jetavane anāthapiṇḍikassa ārāme. Tena kho pana samayena chabbaggiyā bhikkhū tahaṁ tahaṁ omasitvā piṇḍapātaṁ bhuñjanti…pe… .
</div>
</div>
<div class="q" id="p_2V_1846">
<div class="p">
<span class="pN">1846</span><span class="bold">“Sapadānaṁ piṇḍapātaṁ bhuñjissāmīti sikkhā karaṇīyā”</span>ti. (<span class="italic">33</span>:<span class="bold">178</span>)
</div>
</div>
<div class="q" id="p_2V_1847">
<div class="p">
<span class="pN">1847</span>Sapadānaṁ piṇḍapāto bhuñjitabbo. Yo anādariyaṁ paṭicca tahaṁ tahaṁ omasitvā piṇḍapātaṁ bhuñjati, āpatti dukkaṭassa.
</div>
</div>
<div class="q" id="p_2V_1848">
<div class="p">
<span class="pN">1848</span>Anāpatti— asañcicca, assatiyā, ajānantassa, gilānassa, aññesaṁ dento omasati, aññassa bhājane ākiranto omasati, uttaribhaṅge, āpadāsu, ummattakassa, ādikammikassāti.
</div>
</div>
<div class="CENTER" id="p_2V_1849">
<span class="pN">1849</span>Tatiyasikkhāpadaṁ niṭṭhitaṁ.
</div>
</html>

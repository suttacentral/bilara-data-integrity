<html>
<div class="i"> Hetu</div>
<div class="h">Kusalattika</div>
<div class="h">Paccayavāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Hetu</div>
<div class="q" id="p_36P1_421"> <div class="divNumber">108.</div> <div class="p">
<span class="pN">421</span>Kusalaṁ dhammaṁ paccayā kusalo dhammo uppajjati hetupaccayā—  kusalaṁ ekaṁ khandhaṁ paccayā tayo khandhā, tayo khandhe paccayā eko khandho, dve khandhe paccayā dve khandhā. Kusalaṁ dhammaṁ paccayā abyākato dhammo uppajjati hetupaccayā—  kusale khandhe paccayā cittasamuṭṭhānaṁ rūpaṁ. Kusalaṁ dhammaṁ paccayā kusalo ca abyākato ca dhammā uppajjanti hetupaccayā—  kusalaṁ ekaṁ khandhaṁ paccayā tayo khandhā cittasamuṭṭhānañca rūpaṁ, tayo khandhe paccayā eko khandho cittasamuṭṭhānañca rūpaṁ, dve khandhe paccayā dve khandhā cittasamuṭṭhānañca rūpaṁ. (3) </div>
</div>
<div class="q" id="p_36P1_422"> <div class="divNumber">109.</div> <div class="p">
<span class="pN">422</span>Akusalaṁ dhammaṁ paccayā akusalo dhammo uppajjati hetupaccayā—  akusalaṁ ekaṁ khandhaṁ paccayā tayo khandhā, tayo khandhe paccayā eko khandho, dve khandhe paccayā dve khandhā. Akusalaṁ dhammaṁ paccayā abyākato dhammo uppajjati hetupaccayā—  akusale khandhe paccayā cittasamuṭṭhānaṁ rūpaṁ. Akusalaṁ dhammaṁ paccayā akusalo ca abyākato ca dhammā uppajjanti hetupaccayā—  akusalaṁ ekaṁ khandhaṁ paccayā tayo khandhā cittasamuṭṭhānañca rūpaṁ, tayo khandhe paccayā eko khandho cittasamuṭṭhānañca rūpaṁ, dve khandhe paccayā dve khandhā cittasamuṭṭhānañca rūpaṁ. (3) </div>
</div>
<div class="q" id="p_36P1_423"> <div class="divNumber">110.</div> <div class="p">
<span class="pN">423</span>Abyākataṁ dhammaṁ paccayā abyākato dhammo uppajjati hetupaccayā—  vipākābyākataṁ kiriyābyākataṁ ekaṁ khandhaṁ paccayā tayo khandhā cittasamuṭṭhānañca rūpaṁ, tayo khandhe paccayā eko khandho cittasamuṭṭhānañca rūpaṁ, dve khandhe paccayā dve khandhā cittasamuṭṭhānañca rūpaṁ; paṭisandhikkhaṇe vipākābyākataṁ ekaṁ khandhaṁ paccayā tayo khandhā kaṭattā ca rūpaṁ, tayo khandhe paccayā eko khandho kaṭattā ca rūpaṁ, dve khandhe paccayā dve khandhā kaṭattā ca rūpaṁ; khandhe paccayā vatthu, vatthuṁ paccayā khandhā; ekaṁ mahābhūtaṁ paccayā tayo mahābhūtā, tayo mahābhūte paccayā ekaṁ mahābhūtaṁ, dve mahābhūte paccayā dve mahābhūtā, mahābhūte paccayā cittasamuṭṭhānaṁ rūpaṁ kaṭattārūpaṁ upādārūpaṁ; vatthuṁ paccayā vipākābyākatā kiriyābyākatā khandhā. (1) </div>
</div>
<div class="q" id="p_36P1_424"> <div class="p">
<span class="pN">424</span>Abyākataṁ dhammaṁ paccayā kusalo dhammo uppajjati hetupaccayā—  vatthuṁ paccayā kusalā khandhā. (2) </div>
</div>
<div class="q" id="p_36P1_425"> <div class="p">
<span class="pN">425</span>Abyākataṁ dhammaṁ paccayā akusalo dhammo uppajjati hetupaccayā—  vatthuṁ paccayā akusalā khandhā. (3) </div>
</div>
<div class="q" id="p_36P1_426"> <div class="p">
<span class="pN">426</span>Abyākataṁ dhammaṁ paccayā kusalo ca abyākato ca dhammā uppajjanti hetupaccayā—  vatthuṁ paccayā kusalā khandhā, mahābhūte paccayā cittasamuṭṭhānaṁ rūpaṁ. (4) </div>
</div>
<div class="q" id="p_36P1_427"> <div class="p">
<span class="pN">427</span>Abyākataṁ dhammaṁ paccayā akusalo ca abyākato ca dhammā uppajjanti hetupaccayā—  vatthuṁ paccayā akusalā khandhā, mahābhūte paccayā cittasamuṭṭhānaṁ rūpaṁ. (5) </div>
</div>
<div class="q" id="p_36P1_428"> <div class="divNumber">111.</div> <div class="p">
<span class="pN">428</span>Kusalañca abyākatañca dhammaṁ paccayā kusalo dhammo uppajjati hetupaccayā—  kusalaṁ ekaṁ khandhañca vatthuñca paccayā tayo khandhā, tayo khandhe ca vatthuñca paccayā eko khandho, dve khandhe ca vatthuñca paccayā dve khandhā. Kusalañca abyākatañca dhammaṁ paccayā abyākato dhammo uppajjati hetupaccayā—  kusale khandhe ca mahābhūte ca paccayā cittasamuṭṭhānaṁ rūpaṁ. Kusalañca abyākatañca dhammaṁ paccayā kusalo ca abyākato ca dhammā uppajjanti hetupaccayā—  kusalaṁ ekaṁ khandhañca vatthuñca paccayā tayo khandhā, tayo khandhe ca vatthuñca paccayā eko khandho, dve khandhe ca vatthuñca paccayā dve khandhā, kusale khandhe ca mahābhūte ca paccayā cittasamuṭṭhānaṁ rūpaṁ. (3) </div>
</div>
<div class="q" id="p_36P1_429"> <div class="divNumber">112.</div> <div class="p">
<span class="pN">429</span>Akusalañca abyākatañca dhammaṁ paccayā akusalo dhammo uppajjati hetupaccayā—  akusalaṁ ekaṁ khandhañca vatthuñca paccayā tayo khandhā, tayo khandhe ca vatthuñca paccayā eko khandho, dve khandhe ca vatthuñca paccayā dve khandhā. Akusalañca abyākatañca dhammaṁ paccayā abyākato dhammo uppajjati hetupaccayā—  akusale khandhe ca mahābhūte ca paccayā cittasamuṭṭhānaṁ rūpaṁ. Akusalañca abyākatañca dhammaṁ paccayā akusalo ca abyākato ca dhammā uppajjanti hetupaccayā—  akusalaṁ ekaṁ khandhañca vatthuñca paccayā tayo khandhā, tayo khandhe ca vatthuñca paccayā eko khandho, dve khandhe ca vatthuñca paccayā dve khandhā, akusale khandhe ca mahābhūte ca paccayā cittasamuṭṭhānaṁ rūpaṁ. (3) </div>
</div>
</html>

<html>
<div class="i">1.1.1.7.4 Piṇḍapātavagga</div>
<div class="h">Bhikkhuvibhaṅga</div>
<div class="h">Paṭhamabhāga</div>
<div class="h">Katthapaññattivāra</div>
<div class="h">Sekhiyakaṇḍa</div>
<div class="h">Piṇḍapātavagga</div>
<div class="q" id="p_5V_272"> <div class="divNumber">153.</div> <div class="p">
<span class="pN">272</span>Anādariyaṁ paṭicca asakkaccaṁ piṇḍapātaṁ bhuñjantassa dukkaṭaṁ…pe…  ekā paññatti. Ekena samuṭṭhānena samuṭṭhāti—  kāyato ca cittato ca samuṭṭhāti, na vācato…pe… . (1) </div>
</div>
<div class="q" id="p_5V_273"> <div class="p">
<span class="pN">273</span>Anādariyaṁ paṭicca tahaṁ tahaṁ olokentena piṇḍapātaṁ bhuñjantassa dukkaṭaṁ…pe…  ekā paññatti. Ekena samuṭṭhānena samuṭṭhāti—  kāyato ca cittato ca samuṭṭhāti, na vācato…pe… . (2) </div>
</div>
<div class="q" id="p_5V_274"> <div class="p">
<span class="pN">274</span>Anādariyaṁ paṭicca tahaṁ tahaṁ omasitvā piṇḍapātaṁ bhuñjantassa dukkaṭaṁ…pe…  ekā paññatti. Ekena samuṭṭhānena samuṭṭhāti—  kāyato ca cittato ca samuṭṭhāti, na vācato…pe… . (3) </div>
</div>
<div class="q" id="p_5V_275"> <div class="p">
<span class="pN">275</span>Anādariyaṁ paṭicca sūpaññeva bahuṁ bhuñjantassa dukkaṭaṁ…pe…  ekā paññatti. Ekena samuṭṭhānena samuṭṭhāti—  kāyato ca cittato ca samuṭṭhāti, na vācato…pe… . (4) </div>
</div>
<div class="q" id="p_5V_276"> <div class="p">
<span class="pN">276</span>Anādariyaṁ paṭicca thūpakato omadditvā piṇḍapātaṁ bhuñjantassa dukkaṭaṁ…pe…  ekā paññatti. Ekena samuṭṭhānena samuṭṭhāti—  kāyato ca cittato ca samuṭṭhāti, na vācato…pe… . (5) </div>
</div>
<div class="q" id="p_5V_277"> <div class="p">
<span class="pN">277</span>Anādariyaṁ paṭicca sūpaṁ vā byañjanaṁ vā odanena paṭicchādentassa dukkaṭaṁ…pe…  ekā paññatti. Ekena samuṭṭhānena samuṭṭhāti—  kāyato ca cittato ca samuṭṭhāti, na vācato…pe… . (6) </div>
</div>
<div class="q" id="p_5V_278"> <div class="p">
<span class="pN">278</span>Anādariyaṁ paṭicca sūpaṁ vā odanaṁ vā agilāno attano atthāya viññāpetvā bhuñjantassa dukkaṭaṁ kattha paññattanti? Sāvatthiyaṁ paññattaṁ. Kaṁ ārabbhāti? Chabbaggiye bhikkhū ārabbha. Kismiṁ vatthusminti? Chabbaggiyā bhikkhū sūpampi odanampi attano atthāya viññāpetvā bhuñjiṁsu, tasmiṁ vatthusmiṁ. Ekā paññatti, ekā anupaññatti. Channaṁ āpattisamuṭṭhānānaṁ dvīhi samuṭṭhānehi samuṭṭhāti—  siyā kāyato ca cittato ca samuṭṭhāti, na vācato; siyā kāyato ca vācato ca cittato ca samuṭṭhāti…pe… . (7) </div>
</div>
<div class="q" id="p_5V_279"> <div class="p">
<span class="pN">279</span>Anādariyaṁ paṭicca ujjhānasaññinā paresaṁ pattaṁ olokentassa dukkaṭaṁ…pe…  ekā paññatti. Ekena samuṭṭhānena samuṭṭhāti—  kāyato ca cittato ca samuṭṭhāti, na vācato…pe… . (8) </div>
</div>
<div class="q" id="p_5V_280"> <div class="p">
<span class="pN">280</span>Anādariyaṁ paṭicca mahantaṁ kabaḷaṁ karontassa dukkaṭaṁ…pe…  ekā paññatti. Ekena samuṭṭhānena samuṭṭhāti—  kāyato ca cittato ca samuṭṭhāti, na vācato…pe… . (9) </div>
</div>
<div class="q" id="p_5V_281"> <div class="p">
<span class="pN">281</span>Anādariyaṁ paṭicca dīghaṁ ālopaṁ karontassa dukkaṭaṁ…pe…  ekā paññatti. Ekena samuṭṭhānena samuṭṭhāti—  kāyato ca cittato ca samuṭṭhāti, na vācato…pe… . (10) </div>
</div>
<div class="CENTER" id="p_5V_282">
<span class="pN">282</span>Piṇḍapātavaggo catuttho.</div>
</html>

<html>
<div class="i">35.3 Dhajadāyakattheraapadāna</div>
<div class="h">Ekapadumiyavagga</div>
<div class="h">Dhajadāyakattheraapadāna</div>
<div class="q" id="p_20Ap1_3904"> <div class="divNumber">20.</div> <div class="p"> <table class="singleColumn"> <tr> <td> <div class="pN">3904</div> <div class="G">“Tisso nāma ahu satthā,</div> </td> </tr> <tr> <td> <div class="G">lokajeṭṭho narāsabho;</div> </td> </tr> <tr> <td> <div class="G">Tayopadhikkhaye disvā,</div> </td> </tr> <tr> <td> <div class="G">dhajaṁ āropitaṁ mayā.</div> </td> </tr> </table> </div>
</div>
<div class="q" id="p_20Ap1_3905"> <div class="divNumber">21.</div> <div class="p"> <table class="singleColumn"> <tr> <td> <div class="pN">3905</div> <div class="G">Tena kammena sukatena,</div> </td> </tr> <tr> <td> <div class="G">cetanāpaṇidhīhi ca;</div> </td> </tr> <tr> <td> <div class="G">Jahitvā mānusaṁ dehaṁ,</div> </td> </tr> <tr> <td> <div class="G">tāvatiṁsamagacchahaṁ.</div> </td> </tr> </table> </div>
</div>
<div class="q" id="p_20Ap1_3906"> <div class="divNumber">22.</div> <div class="p"> <table class="singleColumn"> <tr> <td> <div class="pN">3906</div> <div class="G">Satānaṁ tīṇikkhattuñca,</div> </td> </tr> <tr> <td> <div class="G">devarajjaṁ akārayiṁ;</div> </td> </tr> <tr> <td> <div class="G">Satānaṁ pañcakkhattuñca,</div> </td> </tr> <tr> <td> <div class="G">cakkavattī ahosahaṁ.</div> </td> </tr> </table> </div>
</div>
<div class="q" id="p_20Ap1_3907"> <div class="divNumber">23.</div> <div class="p"> <table class="singleColumn"> <tr> <td> <div class="pN">3907</div> <div class="G">Padesarajjaṁ vipulaṁ,</div> </td> </tr> <tr> <td> <div class="G">gaṇanāto asaṅkhiyaṁ;</div> </td> </tr> <tr> <td> <div class="G">Anubhomi sakaṁ kammaṁ,</div> </td> </tr> <tr> <td> <div class="G">pubbe sukatamattano.</div> </td> </tr> </table> </div>
</div>
<div class="q" id="p_20Ap1_3908"> <div class="divNumber">24.</div> <div class="p"> <table class="singleColumn"> <tr> <td> <div class="pN">3908</div> <div class="G">Dvenavute ito kappe,</div> </td> </tr> <tr> <td> <div class="G">yaṁ kammamakariṁ tadā;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">dhajadānassidaṁ phalaṁ.</div> </td> </tr> </table> </div>
</div>
<div class="q" id="p_20Ap1_3909"> <div class="divNumber">25.</div> <div class="p"> <table class="singleColumn"> <tr> <td> <div class="pN">3909</div> <div class="G">Icchamāno cahaṁ ajja,</div> </td> </tr> <tr> <td> <div class="G">sakānanaṁ sapabbataṁ;</div> </td> </tr> <tr> <td> <div class="G">Khomadussena chādeyyaṁ,</div> </td> </tr> <tr> <td> <div class="G">tadā mayhaṁ kate phalaṁ.</div> </td> </tr> </table> </div>
</div>
<div class="q" id="p_20Ap1_3910"> <div class="divNumber">26.</div> <div class="p"> <table class="singleColumn"> <tr> <td> <div class="pN">3910</div> <div class="G">Paṭisambhidā catasso,</div> </td> </tr> <tr> <td> <div class="G">…pe…</div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_3911"> <div class="p">
<span class="pN">3911</span>Itthaṁ sudaṁ āyasmā dhajadāyako thero imā gāthāyo abhāsitthāti. </div>
</div>
<div class="CENTER" id="p_20Ap1_3912">
<span class="pN">3912</span>Dhajadāyakattherassāpadānaṁ tatiyaṁ.</div>
</html>

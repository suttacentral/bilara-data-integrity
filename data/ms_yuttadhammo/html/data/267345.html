<html>
<div class="i">22.1 Hatthidāyakattheraapadāna</div>
<div class="h">Hatthivagga</div>
<div class="h">Hatthidāyakattheraapadāna</div>
<div class="q" id="p_20Ap1_2822"> <div class="divNumber">1.</div> <div class="p"> <table class="singleColumn"> <tr> <td> <div class="pN">2822</div> <div class="G">“Siddhatthassa bhagavato,</div> </td> </tr> <tr> <td> <div class="G">dvipadindassa tādino;</div> </td> </tr> <tr> <td> <div class="G">Nāgaseṭṭho mayā dinno,</div> </td> </tr> <tr> <td> <div class="G">īsādanto urūḷhavā.</div> </td> </tr> </table> </div>
</div>
<div class="q" id="p_20Ap1_2823"> <div class="divNumber">2.</div> <div class="p"> <table class="singleColumn"> <tr> <td> <div class="pN">2823</div> <div class="G">Uttamatthaṁ anubhomi,</div> </td> </tr> <tr> <td> <div class="G">santipadamanuttaraṁ;</div> </td> </tr> <tr> <td> <div class="G">Nāgadānaṁ mayā dinnaṁ,</div> </td> </tr> <tr> <td> <div class="G">sabbalokahitesino.</div> </td> </tr> </table> </div>
</div>
<div class="q" id="p_20Ap1_2824"> <div class="divNumber">3.</div> <div class="p"> <table class="singleColumn"> <tr> <td> <div class="pN">2824</div> <div class="G">Catunnavutito kappe,</div> </td> </tr> <tr> <td> <div class="G">yaṁ nāga madadiṁ tadā;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">nāgadānassidaṁ phalaṁ.</div> </td> </tr> </table> </div>
</div>
<div class="q" id="p_20Ap1_2825"> <div class="divNumber">4.</div> <div class="p"> <table class="singleColumn"> <tr> <td> <div class="pN">2825</div> <div class="G">Aṭṭhasattatikappamhi,</div> </td> </tr> <tr> <td> <div class="G">soḷasāsiṁsu khattiyā;</div> </td> </tr> <tr> <td> <div class="G">Samantapāsādikā nāma,</div> </td> </tr> <tr> <td> <div class="G">cakkavattī mahabbalā.</div> </td> </tr> </table> </div>
</div>
<div class="q" id="p_20Ap1_2826"> <div class="divNumber">5.</div> <div class="p"> <table class="singleColumn"> <tr> <td> <div class="pN">2826</div> <div class="G">Paṭisambhidā catasso,</div> </td> </tr> <tr> <td> <div class="G">vimokkhāpi ca aṭṭhime;</div> </td> </tr> <tr> <td> <div class="G">Chaḷabhiññā sacchikatā,</div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_2827"> <div class="p">
<span class="pN">2827</span>Itthaṁ sudaṁ āyasmā hatthidāyako thero imā gāthāyo abhāsitthāti. </div>
</div>
<div class="CENTER" id="p_20Ap1_2828">
<span class="pN">2828</span>Hatthidāyakattherassāpadānaṁ paṭhamaṁ.</div>
</html>

<html>
<div class="i">6.3 Sayanadāyakattheraapadāna</div>
<div class="h">Bījanivagga</div>
<div class="h">Sayanadāyakattheraapadāna</div>
<div class="q" id="p_20Ap1_1399"> <div class="divNumber">20.</div> <div class="p"> <table class="singleColumn"> <tr> <td> <div class="pN">1399</div> <div class="G">“Padumuttarabuddhassa,</div> </td> </tr> <tr> <td> <div class="G">sabbalokānukampino;</div> </td> </tr> <tr> <td> <div class="G">Sayanaṁ tassa pādāsiṁ,</div> </td> </tr> <tr> <td> <div class="G">vippasannena cetasā.</div> </td> </tr> </table> </div>
</div>
<div class="q" id="p_20Ap1_1400"> <div class="divNumber">21.</div> <div class="p"> <table class="singleColumn"> <tr> <td> <div class="pN">1400</div> <div class="G">Tena sayanadānena,</div> </td> </tr> <tr> <td> <div class="G">sukhette bījasampadā;</div> </td> </tr> <tr> <td> <div class="G">Bhogā nibbattare tassa,</div> </td> </tr> <tr> <td> <div class="G">sayanassa idaṁ phalaṁ.</div> </td> </tr> </table> </div>
</div>
<div class="q" id="p_20Ap1_1401"> <div class="divNumber">22.</div> <div class="p"> <table class="singleColumn"> <tr> <td> <div class="pN">1401</div> <div class="G">Ākāse seyyaṁ kappemi,</div> </td> </tr> <tr> <td> <div class="G">dhāremi pathaviṁ imaṁ;</div> </td> </tr> <tr> <td> <div class="G">Pāṇesu me issariyaṁ,</div> </td> </tr> <tr> <td> <div class="G">sayanassa idaṁ phalaṁ.</div> </td> </tr> </table> </div>
</div>
<div class="q" id="p_20Ap1_1402"> <div class="divNumber">23.</div> <div class="p"> <table class="singleColumn"> <tr> <td> <div class="pN">1402</div> <div class="G">Pañcakappasahassamhi,</div> </td> </tr> <tr> <td> <div class="G">aṭṭha āsuṁ mahātejā;</div> </td> </tr> <tr> <td> <div class="G">Catuttiṁse kappasate,</div> </td> </tr> <tr> <td> <div class="G">caturo ca mahabbalā.</div> </td> </tr> </table> </div>
</div>
<div class="q" id="p_20Ap1_1403"> <div class="divNumber">24.</div> <div class="p"> <table class="singleColumn"> <tr> <td> <div class="pN">1403</div> <div class="G">Paṭisambhidā catasso,</div> </td> </tr> <tr> <td> <div class="G">…pe…</div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_1404"> <div class="p">
<span class="pN">1404</span>Itthaṁ sudaṁ āyasmā sayanadāyako thero imā gāthāyo abhāsitthāti. </div>
</div>
<div class="CENTER" id="p_20Ap1_1405">
<span class="pN">1405</span>Sayanadāyakattherassāpadānaṁ tatiyaṁ.</div>
</html>

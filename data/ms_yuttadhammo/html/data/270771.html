<html>
<div class="i">2.3.3.17 Dovacassatāduka</div>
<div class="h">Niddesa</div>
<div class="h">Nikkhepakaṇḍa</div>
<div class="h">Suttantikadukanikkhepa</div>
<div class="h">Dovacassatāduka</div>
<div class="q" id="p_29Dhs_2037"> <div class="divNumber">1332.</div> <div class="p">
<span class="pN">2037</span>Tattha katamā dovacassatā? Sahadhammike vuccamāne dovacassāyaṁ dovacassiyaṁ dovacassatā vippaṭikūlaggāhitā vipaccanīkasātatā anādariyaṁ anādaratā agāravatā appaṭissavatā— ayaṁ vuccati dovacassatā. </div>
</div>
<div class="q" id="p_29Dhs_2038"> <div class="divNumber">1333.</div> <div class="p">
<span class="pN">2038</span>Tattha katamā pāpamittatā? Ye te puggalā assaddhā dussīlā appassutā maccharino duppaññā, yā tesaṁ sevanā nisevanā saṁsevanā bhajanā sambhajanā bhatti sambhatti taṁsampavaṅkatā— ayaṁ vuccati pāpamittatā. </div>
</div>
</html>

<html>
<div class="i"> Hetu</div>
<div class="h">Ganthagocchaka</div>
<div class="h">Ganthasampayuttaduka</div>
<div class="h">Paṭiccavāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Hetu</div>
<div class="q" id="p_38P2_1719"> <div class="divNumber">45.</div> <div class="p">
<span class="pN">1719</span>Ganthasampayuttaṁ dhammaṁ paṭicca ganthasampayutto dhammo uppajjati hetupaccayā— ganthasampayuttaṁ ekaṁ khandhaṁ paṭicca tayo khandhā…pe… dve khandhe…pe…. (1) </div>
</div>
<div class="q" id="p_38P2_1720"> <div class="p">
<span class="pN">1720</span>Ganthasampayuttaṁ dhammaṁ paṭicca ganthavippayutto dhammo uppajjati hetupaccayā— ganthasampayutte khandhe paṭicca cittasamuṭṭhānaṁ rūpaṁ, diṭṭhigatavippayuttalobhasahagate khandhe paṭicca lobho cittasamuṭṭhānañca rūpaṁ, domanassasahagate khandhe paṭicca paṭighaṁ cittasamuṭṭhānañca rūpaṁ. (2) </div>
</div>
<div class="q" id="p_38P2_1721"> <div class="p">
<span class="pN">1721</span>Ganthasampayuttaṁ dhammaṁ paṭicca ganthasampayutto ca ganthavippayutto ca dhammā uppajjanti hetupaccayā— ganthasampayuttaṁ ekaṁ khandhaṁ paṭicca tayo khandhā cittasamuṭṭhānañca rūpaṁ…pe… dve khandhe…pe… diṭṭhigatavippayuttalobhasahagataṁ ekaṁ khandhaṁ paṭicca tayo khandhā lobho ca cittasamuṭṭhānañca rūpaṁ…pe… dve khandhe…pe… domanassasahagataṁ ekaṁ khandhaṁ paṭicca tayo khandhā paṭighañca cittasamuṭṭhānañca rūpaṁ…pe… dve khandhe…pe…. (3) </div>
</div>
<div class="q" id="p_38P2_1722"> <div class="divNumber">46.</div> <div class="p">
<span class="pN">1722</span>Ganthavippayuttaṁ dhammaṁ paṭicca ganthavippayutto dhammo uppajjati hetupaccayā— ganthavippayuttaṁ ekaṁ khandhaṁ paṭicca tayo khandhā cittasamuṭṭhānañca rūpaṁ…pe… dve khandhe…pe… diṭṭhigatavippayuttaṁ lobhaṁ paṭicca cittasamuṭṭhānaṁ rūpaṁ, paṭighaṁ paṭicca cittasamuṭṭhānaṁ rūpaṁ; paṭisandhikkhaṇe…pe… khandhe paṭicca. (Saṁkhittaṁ.) (1) </div>
</div>
<div class="q" id="p_38P2_1723"> <div class="p">
<span class="pN">1723</span>Ganthavippayuttaṁ dhammaṁ paṭicca ganthasampayutto dhammo uppajjati hetupaccayā— diṭṭhigatavippayuttaṁ lobhaṁ paṭicca sampayuttakā khandhā, paṭighaṁ paṭicca sampayuttakā khandhā. (2) </div>
</div>
<div class="q" id="p_38P2_1724"> <div class="p">
<span class="pN">1724</span>Ganthavippayuttaṁ dhammaṁ paṭicca ganthasampayutto ca ganthavippayutto ca dhammā uppajjanti hetupaccayā— diṭṭhigatavippayuttaṁ lobhaṁ paṭicca sampayuttakā khandhā cittasamuṭṭhānañca rūpaṁ, paṭighaṁ paṭicca sampayuttakā khandhā cittasamuṭṭhānañca rūpaṁ. (3) </div>
</div>
<div class="q" id="p_38P2_1725"> <div class="divNumber">47.</div> <div class="p">
<span class="pN">1725</span>Ganthasampayuttañca ganthavippayuttañca dhammaṁ paṭicca ganthasampayutto dhammo uppajjati hetupaccayā— diṭṭhigatavippayuttalobhasahagataṁ ekaṁ khandhañca lobhañca paṭicca tayo khandhā…pe… dve khandhe…pe… domanassasahagataṁ ekaṁ khandhañca paṭighañca paṭicca tayo khandhā…pe… dve khandhe…pe…. (1) </div>
</div>
<div class="q" id="p_38P2_1726"> <div class="p">
<span class="pN">1726</span>Ganthasampayuttañca ganthavippayuttañca dhammaṁ paṭicca ganthavippayutto dhammo uppajjati hetupaccayā— ganthasampayutte khandhe ca mahābhūte ca paṭicca cittasamuṭṭhānaṁ rūpaṁ, diṭṭhigatavippayuttalobhasahagate khandhe ca lobhañca paṭicca cittasamuṭṭhānaṁ rūpaṁ, domanassasahagate khandhe ca paṭighañca paṭicca cittasamuṭṭhānaṁ rūpaṁ. (2) </div>
</div>
<div class="q" id="p_38P2_1727"> <div class="p">
<span class="pN">1727</span>Ganthasampayuttañca ganthavippayuttañca dhammaṁ paṭicca ganthasampayutto ca ganthavippayutto ca dhammā uppajjanti hetupaccayā— diṭṭhigatavippayuttalobhasahagataṁ ekaṁ khandhañca lobhañca paṭicca tayo khandhā cittasamuṭṭhānañca rūpaṁ…pe… dve khandhe…pe… domanassasahagataṁ ekaṁ khandhañca paṭighañca paṭicca tayo khandhā cittasamuṭṭhānañca rūpaṁ…pe… dve khandhe…pe…. (3) </div>
</div>
</html>

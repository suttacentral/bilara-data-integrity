<html>
<div class="i">48.10 Pulinacaṅkamiyattheraapadāna</div>
<div class="h">Naḷamālivagga</div>
<div class="h">Pulinacaṅkamiyattheraapadāna</div>
<div class="q" id="p_20Ap1_6173"> <div class="divNumber">90.</div> <div class="p"> <table class="singleColumn"> <tr> <td> <div class="pN">6173</div> <div class="G">“Migaluddo pure āsiṁ,</div> </td> </tr> <tr> <td> <div class="G">araññe kānane ahaṁ;</div> </td> </tr> <tr> <td> <div class="G">Vātamigaṁ gavesanto,</div> </td> </tr> <tr> <td> <div class="G">caṅkamaṁ addasaṁ ahaṁ.</div> </td> </tr> </table> </div>
</div>
<div class="q" id="p_20Ap1_6174"> <div class="divNumber">91.</div> <div class="p"> <table class="singleColumn"> <tr> <td> <div class="pN">6174</div> <div class="G">Ucchaṅgena pulinaṁ gayha,</div> </td> </tr> <tr> <td> <div class="G">caṅkame okiriṁ ahaṁ;</div> </td> </tr> <tr> <td> <div class="G">Pasannacitto sumano,</div> </td> </tr> <tr> <td> <div class="G">sugatassa sirīmato.</div> </td> </tr> </table> </div>
</div>
<div class="q" id="p_20Ap1_6175"> <div class="divNumber">92.</div> <div class="p"> <table class="singleColumn"> <tr> <td> <div class="pN">6175</div> <div class="G">Ekatiṁse ito kappe,</div> </td> </tr> <tr> <td> <div class="G">pulinaṁ okiriṁ ahaṁ;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">pulinassa idaṁ phalaṁ.</div> </td> </tr> </table> </div>
</div>
<div class="q" id="p_20Ap1_6176"> <div class="divNumber">93.</div> <div class="p"> <table class="singleColumn"> <tr> <td> <div class="pN">6176</div> <div class="G">Kilesā jhāpitā mayhaṁ,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">viharāmi anāsavo.</div> </td> </tr> </table> </div>
</div>
<div class="q" id="p_20Ap1_6177"> <div class="divNumber">94.</div> <div class="p"> <table class="singleColumn"> <tr> <td> <div class="pN">6177</div> <div class="G">Svāgataṁ vata me āsi,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṁ buddhassa sāsanaṁ.</div> </td> </tr> </table> </div>
</div>
<div class="q" id="p_20Ap1_6178"> <div class="divNumber">95.</div> <div class="p"> <table class="singleColumn"> <tr> <td> <div class="pN">6178</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṁ buddhassa sāsanaṁ”. (4938)</div> </td> </tr> </table> </div>
</div>
<div class="q" id="p_20Ap1_6179"> <div class="p">
<span class="pN">6179</span>Itthaṁ sudaṁ āyasmā pulinacaṅkamiyo thero imā gāthāyo abhāsitthāti. </div>
</div>
<div class="CENTER" id="p_20Ap1_6180">
<span class="pN">6180</span>Pulinacaṅkamiyattherassāpadānaṁ dasamaṁ.</div>
<div class="ENDH3" id="p_20Ap1_6181">
<span class="pN">6181</span>Naḷamālivaggo aṭṭhacattālīsamo.</div>
<div class="SUMMARY" id="p_20Ap1_6182">
<span class="pN">6182</span><span class="firstLetter">T</span>assuddānaṁ</div>
<div class="q" id="p_20Ap1_6183"> <div class="p"> <table class="singleColumn"> <tr> <td> <div class="pN">6183</div> <div class="G">Naḷamālī maṇidado,</div> </td> </tr> <tr> <td> <div class="G">ukkāsatikabījanī;</div> </td> </tr> <tr> <td> <div class="G">Kummāso ca kusaṭṭho ca,</div> </td> </tr> <tr> <td> <div class="G">giripunnāgiyopi ca.</div> </td> </tr> </table> </div>
</div>
<div class="q" id="p_20Ap1_6184"> <div class="p"> <table class="singleColumn"> <tr> <td> <div class="pN">6184</div> <div class="G">Vallikāro pānadhido,</div> </td> </tr> <tr> <td> <div class="G">atho pulinacaṅkamo;</div> </td> </tr> <tr> <td> <div class="G">Gāthāyo pañcanavuti,</div> </td> </tr> <tr> <td> <div class="G">gaṇitāyo vibhāvibhi.</div> </td> </tr> </table> </div>
</div>
</html>

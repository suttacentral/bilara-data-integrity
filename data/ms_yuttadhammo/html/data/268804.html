<html>
<div class="i">9.1.1 Bhūtattheragāthā</div>
<div class="h">Navakanipāta</div>
<div class="h">Paṭhamavagga</div>
<div class="h">Bhūtattheragāthā</div>
<div class="q" id="p_19Th1_817"> <div class="divNumber">518.</div> <div class="p"> <table class="singleColumn"> <tr> <td> <div class="pN">817</div> <div class="G">“Yadā dukkhaṁ jarāmaraṇanti paṇḍito,</div> </td> </tr> <tr> <td> <div class="G">Aviddasū yattha sitā puthujjanā;</div> </td> </tr> <tr> <td> <div class="G">Dukkhaṁ pariññāya satova jhāyati,</div> </td> </tr> <tr> <td> <div class="G">Tato ratiṁ paramataraṁ na vindati.</div> </td> </tr> </table> </div>
</div>
<div class="q" id="p_19Th1_818"> <div class="divNumber">519.</div> <div class="p"> <table class="singleColumn"> <tr> <td> <div class="pN">818</div> <div class="G">Yadā dukkhassāvahaniṁ visattikaṁ,</div> </td> </tr> <tr> <td> <div class="G">Papañcasaṅghātadukhādhivāhiniṁ;</div> </td> </tr> <tr> <td> <div class="G">Taṇhaṁ pahantvāna satova jhāyati,</div> </td> </tr> <tr> <td> <div class="G">Tato ratiṁ paramataraṁ na vindati.</div> </td> </tr> </table> </div>
</div>
<div class="q" id="p_19Th1_819"> <div class="divNumber">520.</div> <div class="p"> <table class="singleColumn"> <tr> <td> <div class="pN">819</div> <div class="G">Yadā sivaṁ dvecaturaṅgagāminaṁ,</div> </td> </tr> <tr> <td> <div class="G">Magguttamaṁ sabbakilesasodhanaṁ;</div> </td> </tr> <tr> <td> <div class="G">Paññāya passitva satova jhāyati,</div> </td> </tr> <tr> <td> <div class="G">Tato ratiṁ paramataraṁ na vindati.</div> </td> </tr> </table> </div>
</div>
<div class="q" id="p_19Th1_820"> <div class="divNumber">521.</div> <div class="p"> <table class="singleColumn"> <tr> <td> <div class="pN">820</div> <div class="G">Yadā asokaṁ virajaṁ asaṅkhataṁ,</div> </td> </tr> <tr> <td> <div class="G">Santaṁ padaṁ sabbakilesasodhanaṁ;</div> </td> </tr> <tr> <td> <div class="G">Bhāveti saṁyojanabandhanacchidaṁ,</div> </td> </tr> <tr> <td> <div class="G">Tato ratiṁ paramataraṁ na vindati.</div> </td> </tr> </table> </div>
</div>
<div class="q" id="p_19Th1_821"> <div class="divNumber">522.</div> <div class="p"> <table class="singleColumn"> <tr> <td> <div class="pN">821</div> <div class="G">Yadā nabhe gajjati meghadundubhi,</div> </td> </tr> <tr> <td> <div class="G">Dhārākulā vihagapathe samantato;</div> </td> </tr> <tr> <td> <div class="G">Bhikkhū ca pabbhāragatova jhāyati,</div> </td> </tr> <tr> <td> <div class="G">Tato ratiṁ paramataraṁ na vindati.</div> </td> </tr> </table> </div>
</div>
<div class="q" id="p_19Th1_822"> <div class="divNumber">523.</div> <div class="p"> <table class="singleColumn"> <tr> <td> <div class="pN">822</div> <div class="G">Yadā nadīnaṁ kusumākulānaṁ,</div> </td> </tr> <tr> <td> <div class="G">Vicitta-vāneyya-vaṭaṁsakānaṁ;</div> </td> </tr> <tr> <td> <div class="G">Tīre nisinno sumanova jhāyati,</div> </td> </tr> <tr> <td> <div class="G">Tato ratiṁ paramataraṁ na vindati.</div> </td> </tr> </table> </div>
</div>
<div class="q" id="p_19Th1_823"> <div class="divNumber">524.</div> <div class="p"> <table class="singleColumn"> <tr> <td> <div class="pN">823</div> <div class="G">Yadā nisīthe rahitamhi kānane,</div> </td> </tr> <tr> <td> <div class="G">Deve gaḷantamhi nadanti dāṭhino;</div> </td> </tr> <tr> <td> <div class="G">Bhikkhū ca pabbhāragatova jhāyati,</div> </td> </tr> <tr> <td> <div class="G">Tato ratiṁ paramataraṁ na vindati.</div> </td> </tr> </table> </div>
</div>
<div class="q" id="p_19Th1_824"> <div class="divNumber">525.</div> <div class="p"> <table class="singleColumn"> <tr> <td> <div class="pN">824</div> <div class="G">Yadā vitakke uparundhiyattano,</div> </td> </tr> <tr> <td> <div class="G">Nagantare nagavivaraṁ samassito;</div> </td> </tr> <tr> <td> <div class="G">Vītaddaro vītakhilova jhāyati,</div> </td> </tr> <tr> <td> <div class="G">Tato ratiṁ paramataraṁ na vindati.</div> </td> </tr> </table> </div>
</div>
<div class="q" id="p_19Th1_825"> <div class="divNumber">526.</div> <div class="p"> <table class="singleColumn"> <tr> <td> <div class="pN">825</div> <div class="G">Yadā sukhī malakhilasokanāsano,</div> </td> </tr> <tr> <td> <div class="G">Niraggaḷo nibbanatho visallo;</div> </td> </tr> <tr> <td> <div class="G">Sabbāsave byantikatova jhāyati,</div> </td> </tr> <tr> <td> <div class="G">Tato ratiṁ paramataraṁ na vindatī”ti.</div> </td> </tr> </table> </div>
</div>
<div class="CENTER" id="p_19Th1_826">
<span class="pN">826</span>…  Bhūto thero… .</div>
<div class="ENDH3" id="p_19Th1_827">
<span class="pN">827</span>Navakanipāto niṭṭhito.</div>
<div class="SUMMARY" id="p_19Th1_828">
<span class="pN">828</span><span class="firstLetter">T</span>atruddānaṁ</div>
<div class="q" id="p_19Th1_829"> <div class="p"> <table class="singleColumn"> <tr> <td> <div class="pN">829</div> <div class="G">Bhūto tathaddaso thero,</div> </td> </tr> <tr> <td> <div class="G">eko khaggavisāṇavā;</div> </td> </tr> <tr> <td> <div class="G">Navakamhi nipātamhi,</div> </td> </tr> <tr> <td> <div class="G">gāthāyopi imā navāti.</div> </td> </tr> </table> </div>
</div>
</html>

<html>
<div class="i">2.2.4.6 Paccanīkapuggalokāsa</div>
<div class="h">Pavattivāra</div>
<div class="h">Nirodhavāra</div>
<div class="h">Paccuppannātītavāra</div>
<div class="h">Paccanīkapuggalokāsa</div>
<div class="q" id="p_33Y2_748"> <div class="divNumber">131.</div> <div class="p">
<span class="pN">748</span>» Yassa yattha rūpakkhandho na nirujjhati tassa tattha vedanākkhandho na nirujjhitthāti? </div>
</div>
<div class="q" id="p_33Y2_749"> <div class="p">
<span class="pN">749</span>Pañcavokāraṁ upapajjantānaṁ arūpānaṁ tesaṁ tattha rūpakkhandho na nirujjhati, no ca tesaṁ tattha vedanākkhandho na nirujjhittha. Suddhāvāsaṁ upapajjantānaṁ asaññasattaṁ upapajjantānaṁ tesaṁ tattha rūpakkhandho ca na nirujjhati vedanākkhandho ca na nirujjhittha. </div>
</div>
<div class="q" id="p_33Y2_750"> <div class="p">
<span class="pN">750</span>« Yassa vā pana yattha vedanākkhandho na nirujjhittha tassa tattha rūpakkhandho na nirujjhatīti? </div>
</div>
<div class="q" id="p_33Y2_751"> <div class="p">
<span class="pN">751</span>Suddhāvāse parinibbantānaṁ asaññasattā cavantānaṁ tesaṁ tattha vedanākkhandho na nirujjhittha, no ca tesaṁ tattha rūpakkhandho na nirujjhati. Suddhāvāsaṁ upapajjantānaṁ asaññasattaṁ upapajjantānaṁ tesaṁ tattha vedanākkhandho ca na nirujjhittha rūpakkhandho ca na nirujjhati. </div>
</div>
<div class="q" id="p_33Y2_752"> <div class="divNumber">132.</div> <div class="p">
<span class="pN">752</span>» Yassa yattha vedanākkhandho na nirujjhati tassa tattha saññākkhandho na nirujjhitthāti? </div>
</div>
<div class="q" id="p_33Y2_753"> <div class="p">
<span class="pN">753</span>Catuvokāraṁ pañcavokāraṁ upapajjantānaṁ tesaṁ tattha vedanākkhandho na nirujjhati, no ca tesaṁ tattha saññākkhandho na nirujjhittha. Suddhāvāsaṁ upapajjantānaṁ asaññasattānaṁ tesaṁ tattha vedanākkhandho ca na nirujjhati saññākkhandho ca na nirujjhittha. </div>
</div>
<div class="q" id="p_33Y2_754"> <div class="p">
<span class="pN">754</span>« Yassa vā pana yattha saññākkhandho na nirujjhittha tassa tattha vedanākkhandho na nirujjhatīti? </div>
</div>
<div class="q" id="p_33Y2_755"> <div class="p">
<span class="pN">755</span>Suddhāvāse parinibbantānaṁ tesaṁ tattha saññākkhandho na nirujjhittha, no ca tesaṁ tattha vedanākkhandho na nirujjhati. Suddhāvāsaṁ upapajjantānaṁ asaññasattānaṁ tesaṁ tattha saññākkhandho ca na nirujjhittha vedanākkhandho ca na nirujjhati. </div>
</div>
</html>

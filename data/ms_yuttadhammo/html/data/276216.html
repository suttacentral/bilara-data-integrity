<html>
<div class="i">1.2.10 Niddasavatthusutta</div>
<div class="h">Paṭhamapaṇṇāsaka</div>
<div class="h">Anusayavagga</div>
<div class="h">Niddasavatthusutta</div>
<div class="q" id="p_16A7_90"> <div class="divNumber">20.</div> <div class="p">
<span class="pN">90</span>“Sattimāni, bhikkhave, niddasavatthūni. Katamāni satta? Idha, bhikkhave, bhikkhu sikkhāsamādāne tibbacchando hoti āyatiñca sikkhāsamādāne avigatapemo, dhammanisantiyā tibbacchando hoti āyatiñca dhammanisantiyā avigatapemo, icchāvinaye tibbacchando hoti āyatiñca icchāvinaye avigatapemo, paṭisallāne tibbacchando hoti āyatiñca paṭisallāne avigatapemo, vīriyārambhe tibbacchando hoti āyatiñca vīriyārambhe avigatapemo, satinepakke tibbacchando hoti āyatiñca satinepakke avigatapemo, diṭṭhipaṭivedhe tibbacchando hoti āyatiñca diṭṭhipaṭivedhe avigatapemo. Imāni kho, bhikkhave, satta niddasavatthūnī”ti. </div>
</div>
<div class="CENTER" id="p_16A7_91">
<span class="pN">91</span>Dasamaṁ.</div>
<div class="CENTER" id="p_16A7_92">
<span class="pN">92</span>Anusayavaggo dutiyo.</div>
<div class="SUMMARY" id="p_16A7_93">
<span class="pN">93</span><span class="firstLetter">T</span>assuddānaṁ</div>
<div class="q" id="p_16A7_94"> <div class="p"> <table class="singleColumn"> <tr> <td> <div class="pN">94</div> <div class="G">Duve anusayā kulaṁ,</div> </td> </tr> <tr> <td> <div class="G">Puggalaṁ udakūpamaṁ;</div> </td> </tr> <tr> <td> <div class="G">Aniccaṁ dukkhaṁ anattā ca,</div> </td> </tr> <tr> <td> <div class="G">Nibbānaṁ niddasavatthu cāti.</div> </td> </tr> </table> </div>
</div>
</html>

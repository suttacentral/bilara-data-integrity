<html>
<div class="i">9.10 Padumapupphiyattheraapadāna</div>
<div class="h">Timiravagga</div>
<div class="h">Padumapupphiyattheraapadāna</div>
<div class="q" id="p_20Ap1_1754"> <div class="divNumber">51.</div> <div class="p"> <table class="singleColumn"> <tr> <td> <div class="pN">1754</div> <div class="G">“Pokkharavanaṁ paviṭṭho,</div> </td> </tr> <tr> <td> <div class="G">Bhañjanto padumānihaṁ;</div> </td> </tr> <tr> <td> <div class="G">Tatthaddasaṁ phussaṁ buddhaṁ,</div> </td> </tr> <tr> <td> <div class="G">Bāttiṁsavaralakkhaṇaṁ.</div> </td> </tr> </table> </div>
</div>
<div class="q" id="p_20Ap1_1755"> <div class="divNumber">52.</div> <div class="p"> <table class="singleColumn"> <tr> <td> <div class="pN">1755</div> <div class="G">Padumapupphaṁ gahetvāna,</div> </td> </tr> <tr> <td> <div class="G">ākāse ukkhipiṁ ahaṁ;</div> </td> </tr> <tr> <td> <div class="G">Pāpakammaṁ saritvāna,</div> </td> </tr> <tr> <td> <div class="G">pabbajiṁ anagāriyaṁ.</div> </td> </tr> </table> </div>
</div>
<div class="q" id="p_20Ap1_1756"> <div class="divNumber">53.</div> <div class="p"> <table class="singleColumn"> <tr> <td> <div class="pN">1756</div> <div class="G">Pabbajitvāna kāyena,</div> </td> </tr> <tr> <td> <div class="G">manasā saṁvutena ca;</div> </td> </tr> <tr> <td> <div class="G">Vacīduccaritaṁ hitvā,</div> </td> </tr> <tr> <td> <div class="G">ājīvaṁ parisodhayiṁ.</div> </td> </tr> </table> </div>
</div>
<div class="q" id="p_20Ap1_1757"> <div class="divNumber">54.</div> <div class="p"> <table class="singleColumn"> <tr> <td> <div class="pN">1757</div> <div class="G">Dvenavute ito kappe,</div> </td> </tr> <tr> <td> <div class="G">yaṁ pupphamabhiropayiṁ;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">buddhapūjāyidaṁ phalaṁ.</div> </td> </tr> </table> </div>
</div>
<div class="q" id="p_20Ap1_1758"> <div class="divNumber">55.</div> <div class="p"> <table class="singleColumn"> <tr> <td> <div class="pN">1758</div> <div class="G">Padumābhāsanāmā ca,</div> </td> </tr> <tr> <td> <div class="G">aṭṭhārasa mahīpatī;</div> </td> </tr> <tr> <td> <div class="G">Aṭṭhārasesu kappesu,</div> </td> </tr> <tr> <td> <div class="G">aṭṭhatālīsamāsisuṁ.</div> </td> </tr> </table> </div>
</div>
<div class="q" id="p_20Ap1_1759"> <div class="divNumber">56.</div> <div class="p"> <table class="singleColumn"> <tr> <td> <div class="pN">1759</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṁ buddhassa sāsanaṁ”. (1542)</div> </td> </tr> </table> </div>
</div>
<div class="q" id="p_20Ap1_1760"> <div class="p">
<span class="pN">1760</span>Itthaṁ sudaṁ āyasmā padumapupphiyo thero imā gāthāyo abhāsitthāti. </div>
</div>
<div class="CENTER" id="p_20Ap1_1761">
<span class="pN">1761</span>Padumapupphiyattherassāpadānaṁ dasamaṁ.</div>
<div class="ENDH3" id="p_20Ap1_1762">
<span class="pN">1762</span>Timiravaggo navamo.</div>
<div class="SUMMARY" id="p_20Ap1_1763">
<span class="pN">1763</span><span class="firstLetter">T</span>assuddānaṁ</div>
<div class="q" id="p_20Ap1_1764"> <div class="p"> <table class="singleColumn"> <tr> <td> <div class="pN">1764</div> <div class="G">Timiranaṅgalīpuppha,</div> </td> </tr> <tr> <td> <div class="G">nippannañjaliko adho;</div> </td> </tr> <tr> <td> <div class="G">Dve raṁsisaññī phalado,</div> </td> </tr> <tr> <td> <div class="G">saddasaññī ca secako;</div> </td> </tr> <tr> <td> <div class="G">Padmapupphī ca gāthāyo,</div> </td> </tr> <tr> <td> <div class="G">chappaññāsa pakittitā.</div> </td> </tr> </table> </div>
</div>
</html>

<html>
<div class="i"> Nahetu</div>
<div class="h">Cūḷantaraduka</div>
<div class="h">Sanidassanaduka</div>
<div class="h">Paṭiccavāra</div>
<div class="h">Paccayapaccanīya</div>
<div class="h">Vibhaṅgavāra</div>
<div class="h">Nahetu</div>
<div class="q" id="p_38P2_588"> <div class="divNumber">22.</div> <div class="p">
<span class="pN">588</span>Anidassanaṁ dhammaṁ paṭicca anidassano dhammo uppajjati nahetupaccayā— ahetukaṁ anidassanaṁ ekaṁ khandhaṁ paṭicca tayo khandhā anidassanaṁ cittasamuṭṭhānañca rūpaṁ…pe… dve khandhe…pe… ahetukapaṭisandhikkhaṇe…pe… khandhe paṭicca vatthu, vatthuṁ paṭicca khandhā; ekaṁ mahābhūtaṁ…pe… mahābhūte paṭicca anidassanaṁ cittasamuṭṭhānaṁ rūpaṁ kaṭattārūpaṁ upādārūpaṁ… bāhiraṁ… āhārasamuṭṭhānaṁ… utusamuṭṭhānaṁ… asaññasattānaṁ…pe… vicikicchāsahagate uddhaccasahagate khandhe paṭicca vicikicchāsahagato uddhaccasahagato moho. (1) </div>
</div>
<div class="q" id="p_38P2_589"> <div class="p">
<span class="pN">589</span>Anidassanaṁ dhammaṁ paṭicca sanidassano dhammo uppajjati nahetupaccayā— ahetuke anidassane khandhe paṭicca sanidassanaṁ cittasamuṭṭhānaṁ rūpaṁ; paṭisandhikkhaṇe…pe… mahābhūte paṭicca sanidassanaṁ cittasamuṭṭhānaṁ rūpaṁ kaṭattārūpaṁ upādārūpaṁ… bāhire… āhārasamuṭṭhāne… utusamuṭṭhāne… asaññasattānaṁ mahābhūte paṭicca sanidassanaṁ kaṭattārūpaṁ upādārūpaṁ. (2) </div>
</div>
<div class="q" id="p_38P2_590"> <div class="p">
<span class="pN">590</span>Anidassanaṁ dhammaṁ paṭicca sanidassano ca anidassano ca dhammā uppajjanti nahetupaccayā— ahetukaṁ anidassanaṁ ekaṁ khandhaṁ paṭicca tayo khandhā sanidassanañca anidassanañca cittasamuṭṭhānaṁ rūpaṁ…pe… dve khandhe…pe… paṭisandhikkhaṇe…pe… mahābhūte paṭicca…pe… bāhire… āhārasamuṭṭhāne… utusamuṭṭhāne… asaññasattānaṁ mahābhūte paṭicca sanidassanañca anidassanañca kaṭattārūpaṁ, upādārūpaṁ. (3) (Evaṁ sabbe kātabbā.) </div>
</div>
</html>

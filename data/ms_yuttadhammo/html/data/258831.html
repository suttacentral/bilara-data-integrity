<html>
<div class="i">2.4.4 Paṭilomapuggala</div>
<div class="h">Mahāvāra</div>
<div class="h">Pariññāvāra</div>
<div class="h">Paṭilomapuggala</div>
<div class="q" id="p_34Y7_1562"> <div class="divNumber">231.</div> <div class="p">
<span class="pN">1562</span>» Yo kāmarāgānusayaṁ na parijānāti so paṭighānusayaṁ na parijānātīti? Āmantā. </div>
</div>
<div class="q" id="p_34Y7_1563"> <div class="p">
<span class="pN">1563</span>« Yo vā pana paṭighānusayaṁ na parijānāti so kāmarāgānusayaṁ na parijānātīti? Āmantā. </div>
</div>
<div class="q" id="p_34Y7_1564"> <div class="p">
<span class="pN">1564</span>» Yo kāmarāgānusayaṁ na parijānāti so mānānusayaṁ na parijānātīti? </div>
</div>
<div class="q" id="p_34Y7_1565"> <div class="p">
<span class="pN">1565</span>Aggamaggasamaṅgī kāmarāgānusayaṁ na parijānāti, no ca so mānānusayaṁ na parijānāti. Dvinnaṁ maggasamaṅgīnaṁ ṭhapetvā avasesā puggalā kāmarāgānusayañca na parijānanti mānānusayañca na parijānanti. </div>
</div>
<div class="q" id="p_34Y7_1566"> <div class="p">
<span class="pN">1566</span>« Yo vā pana mānānusayaṁ na parijānāti so kāmarāgānusayaṁ na parijānātīti? </div>
</div>
<div class="q" id="p_34Y7_1567"> <div class="p">
<span class="pN">1567</span>Anāgāmimaggasamaṅgī mānānusayaṁ na parijānāti, no ca so kāmarāgānusayaṁ na parijānāti. Dvinnaṁ maggasamaṅgīnaṁ ṭhapetvā avasesā puggalā mānānusayañca na parijānanti kāmarāgānusayañca na parijānanti. </div>
</div>
<div class="q" id="p_34Y7_1568"> <div class="p">
<span class="pN">1568</span>» Yo kāmarāgānusayaṁ na parijānāti so diṭṭhānusayaṁ…pe… vicikicchānusayaṁ na parijānātīti? </div>
</div>
<div class="q" id="p_34Y7_1569"> <div class="p">
<span class="pN">1569</span>Aṭṭhamako kāmarāgānusayaṁ na parijānāti, no ca so vicikicchānusayaṁ na parijānāti. Anāgāmimaggasamaṅgiñca aṭṭhamakañca ṭhapetvā avasesā puggalā kāmarāgānusayañca na parijānanti vicikicchānusayañca na parijānanti. </div>
</div>
<div class="q" id="p_34Y7_1570"> <div class="p">
<span class="pN">1570</span>« Yo vā pana vicikicchānusayaṁ na parijānāti so kāmarāgānusayaṁ na parijānātīti? </div>
</div>
<div class="q" id="p_34Y7_1571"> <div class="p">
<span class="pN">1571</span>Anāgāmimaggasamaṅgī vicikicchānusayaṁ na parijānāti, no ca so kāmarāgānusayaṁ na parijānāti. Anāgāmimaggasamaṅgiñca aṭṭhamakañca ṭhapetvā avasesā puggalā vicikicchānusayañca na parijānanti kāmarāgānusayañca na parijānanti. </div>
</div>
<div class="q" id="p_34Y7_1572"> <div class="p">
<span class="pN">1572</span>» Yo kāmarāgānusayaṁ na parijānāti so bhavarāgānusayaṁ…pe… avijjānusayaṁ na parijānātīti? </div>
</div>
<div class="q" id="p_34Y7_1573"> <div class="p">
<span class="pN">1573</span>Aggamaggasamaṅgī kāmarāgānusayaṁ na parijānāti, no ca so avijjānusayaṁ na parijānāti. Dvinnaṁ maggasamaṅgīnaṁ ṭhapetvā avasesā puggalā kāmarāgānusayañca na parijānanti avijjānusayañca na parijānanti. </div>
</div>
<div class="q" id="p_34Y7_1574"> <div class="p">
<span class="pN">1574</span>« Yo vā pana avijjānusayaṁ na parijānāti so kāmarāgānusayaṁ na parijānātīti? </div>
</div>
<div class="q" id="p_34Y7_1575"> <div class="p">
<span class="pN">1575</span>Anāgāmimaggasamaṅgī avijjānusayaṁ na parijānāti, no ca so kāmarāgānusayaṁ na parijānāti. Dvinnaṁ maggasamaṅgīnaṁ ṭhapetvā avasesā puggalā avijjānusayañca na parijānanti kāmarāgānusayañca na parijānanti. </div>
</div>
<div class="q" id="p_34Y7_1576"> <div class="divNumber">232.</div> <div class="p">
<span class="pN">1576</span>» Yo paṭighānusayaṁ na parijānāti so mānānusayaṁ na parijānātīti? </div>
</div>
<div class="q" id="p_34Y7_1577"> <div class="p">
<span class="pN">1577</span>Aggamaggasamaṅgī paṭighānusayaṁ na parijānāti, no ca so mānānusayaṁ na parijānāti. Dvinnaṁ maggasamaṅgīnaṁ ṭhapetvā avasesā puggalā paṭighānusayañca na parijānanti mānānusayañca na parijānanti. </div>
</div>
<div class="q" id="p_34Y7_1578"> <div class="p">
<span class="pN">1578</span>« Yo vā pana mānānusayaṁ na parijānāti so paṭighānusayaṁ na parijānātīti? </div>
</div>
<div class="q" id="p_34Y7_1579"> <div class="p">
<span class="pN">1579</span>Anāgāmimaggasamaṅgī mānānusayaṁ na parijānāti, no ca so paṭighānusayaṁ na parijānāti. Dvinnaṁ maggasamaṅgīnaṁ ṭhapetvā avasesā puggalā mānānusayañca na parijānanti paṭighānusayañca na parijānanti. </div>
</div>
<div class="q" id="p_34Y7_1580"> <div class="p">
<span class="pN">1580</span>» Yo paṭighānusayaṁ na parijānāti so diṭṭhānusayaṁ…pe… vicikicchānusayaṁ na parijānātīti? </div>
</div>
<div class="q" id="p_34Y7_1581"> <div class="p">
<span class="pN">1581</span>Aṭṭhamako paṭighānusayaṁ na parijānāti, no ca so vicikicchānusayaṁ na parijānāti. Anāgāmimaggasamaṅgiñca aṭṭhamakañca ṭhapetvā avasesā puggalā paṭighānusayañca na parijānanti vicikicchānusayañca na parijānanti. </div>
</div>
<div class="q" id="p_34Y7_1582"> <div class="p">
<span class="pN">1582</span>« Yo vā pana vicikicchānusayaṁ na parijānāti so paṭighānusayaṁ na parijānātīti? </div>
</div>
<div class="q" id="p_34Y7_1583"> <div class="p">
<span class="pN">1583</span>Anāgāmimaggasamaṅgī vicikicchānusayaṁ na parijānāti, no ca so paṭighānusayaṁ na parijānāti. Anāgāmimaggasamaṅgiñca aṭṭhamakañca ṭhapetvā avasesā puggalā vicikicchānusayañca na parijānanti paṭighānusayañca na parijānanti. </div>
</div>
<div class="q" id="p_34Y7_1584"> <div class="p">
<span class="pN">1584</span>» Yo paṭighānusayaṁ na parijānāti so bhavarāgānusayaṁ…pe… avijjānusayaṁ na parijānātīti? </div>
</div>
<div class="q" id="p_34Y7_1585"> <div class="p">
<span class="pN">1585</span>Aggamaggasamaṅgī paṭighānusayaṁ na parijānāti, no ca so avijjānusayaṁ na parijānāti. Dvinnaṁ maggasamaṅgīnaṁ ṭhapetvā avasesā puggalā paṭighānusayañca na parijānanti avijjānusayañca na parijānanti. </div>
</div>
<div class="q" id="p_34Y7_1586"> <div class="p">
<span class="pN">1586</span>« Yo vā pana avijjānusayaṁ na parijānāti so paṭighānusayaṁ na parijānātīti? </div>
</div>
<div class="q" id="p_34Y7_1587"> <div class="p">
<span class="pN">1587</span>Anāgāmimaggasamaṅgī avijjānusayaṁ na parijānāti, no ca so paṭighānusayaṁ na parijānāti. Dvinnaṁ maggasamaṅgīnaṁ ṭhapetvā avasesā puggalā avijjānusayañca na parijānanti paṭighānusayañca na parijānanti. </div>
</div>
<div class="q" id="p_34Y7_1588"> <div class="divNumber">233.</div> <div class="p">
<span class="pN">1588</span>» Yo mānānusayaṁ na parijānāti so diṭṭhānusayaṁ…pe… vicikicchānusayaṁ na parijānātīti? </div>
</div>
<div class="q" id="p_34Y7_1589"> <div class="p">
<span class="pN">1589</span>Aṭṭhamako mānānusayaṁ na parijānāti, no ca so vicikicchānusayaṁ na parijānāti. Aggamaggasamaṅgiñca aṭṭhamakañca ṭhapetvā avasesā puggalā mānānusayañca na parijānanti vicikicchānusayañca na parijānanti. </div>
</div>
<div class="q" id="p_34Y7_1590"> <div class="p">
<span class="pN">1590</span>« Yo vā pana vicikicchānusayaṁ na parijānāti so mānānusayaṁ na parijānātīti? </div>
</div>
<div class="q" id="p_34Y7_1591"> <div class="p">
<span class="pN">1591</span>Aggamaggasamaṅgī vicikicchānusayaṁ na parijānāti, no ca so mānānusayaṁ na parijānāti. Aggamaggasamaṅgiñca aṭṭhamakañca ṭhapetvā avasesā puggalā vicikicchānusayañca na parijānanti mānānusayañca na parijānanti. </div>
</div>
<div class="q" id="p_34Y7_1592"> <div class="p">
<span class="pN">1592</span>» Yo mānānusayaṁ na parijānāti so bhavarāgānusayaṁ…pe… avijjānusayaṁ na parijānātīti? Āmantā. </div>
</div>
<div class="q" id="p_34Y7_1593"> <div class="p">
<span class="pN">1593</span>« Yo vā pana avijjānusayaṁ na parijānāti so mānānusayaṁ na parijānātīti? Āmantā. </div>
</div>
<div class="q" id="p_34Y7_1594"> <div class="divNumber">234.</div> <div class="p">
<span class="pN">1594</span>» Yo diṭṭhānusayaṁ na parijānāti so vicikicchānusayaṁ na parijānātīti? Āmantā. </div>
</div>
<div class="q" id="p_34Y7_1595"> <div class="p">
<span class="pN">1595</span>« Yo vā pana vicikicchānusayaṁ na parijānāti so diṭṭhānusayaṁ na parijānātīti? Āmantā…pe…. </div>
</div>
<div class="q" id="p_34Y7_1596"> <div class="divNumber">235.</div> <div class="p">
<span class="pN">1596</span>» Yo vicikicchānusayaṁ na parijānāti so bhavarāgānusayaṁ…pe… avijjānusayaṁ na parijānātīti? </div>
</div>
<div class="q" id="p_34Y7_1597"> <div class="p">
<span class="pN">1597</span>Aggamaggasamaṅgī vicikicchānusayaṁ na parijānāti, no ca so avijjānusayaṁ na parijānāti. Aggamaggasamaṅgiñca aṭṭhamakañca ṭhapetvā avasesā puggalā vicikicchānusayañca na parijānanti avijjānusayañca na parijānanti. </div>
</div>
<div class="q" id="p_34Y7_1598"> <div class="p">
<span class="pN">1598</span>« Yo vā pana avijjānusayaṁ na parijānāti so vicikicchānusayaṁ na parijānātīti? </div>
</div>
<div class="q" id="p_34Y7_1599"> <div class="p">
<span class="pN">1599</span>Aṭṭhamako avijjānusayaṁ na parijānāti, no ca so vicikicchānusayaṁ na parijānāti. Aggamaggasamaṅgiñca aṭṭhamakañca ṭhapetvā avasesā puggalā avijjānusayañca na parijānanti vicikicchānusayañca na parijānanti. </div>
</div>
<div class="q" id="p_34Y7_1600"> <div class="divNumber">236.</div> <div class="p">
<span class="pN">1600</span>» Yo bhavarāgānusayaṁ na parijānāti so avijjānusayaṁ na parijānātīti? Āmantā. </div>
</div>
<div class="q" id="p_34Y7_1601"> <div class="p">
<span class="pN">1601</span>« Yo vā pana avijjānusayaṁ na parijānāti so bhavarāgānusayaṁ na parijānātīti? Āmantā. (Ekamūlakaṁ.) </div>
</div>
<div class="q" id="p_34Y7_1602"> <div class="divNumber">237.</div> <div class="p">
<span class="pN">1602</span>» Yo kāmarāgānusayañca paṭighānusayañca na parijānāti so mānānusayaṁ na parijānātīti? </div>
</div>
<div class="q" id="p_34Y7_1603"> <div class="p">
<span class="pN">1603</span>Aggamaggasamaṅgī kāmarāgānusayañca paṭighānusayañca na parijānāti, no ca so mānānusayaṁ na parijānāti. Dvinnaṁ maggasamaṅgīnaṁ ṭhapetvā avasesā puggalā kāmarāgānusayañca paṭighānusayañca na parijānanti mānānusayañca na parijānanti. </div>
</div>
<div class="q" id="p_34Y7_1604"> <div class="p">
<span class="pN">1604</span>« Yo vā pana mānānusayaṁ na parijānāti so kāmarāgānusayañca paṭighānusayañca na parijānātīti? </div>
</div>
<div class="q" id="p_34Y7_1605"> <div class="p">
<span class="pN">1605</span>Anāgāmimaggasamaṅgī mānānusayaṁ na parijānāti, no ca so kāmarāgānusayañca paṭighānusayañca na parijānāti. Dvinnaṁ maggasamaṅgīnaṁ ṭhapetvā avasesā puggalā mānānusayañca na parijānanti kāmarāgānusayañca paṭighānusayañca na parijānanti. </div>
</div>
<div class="q" id="p_34Y7_1606"> <div class="p">
<span class="pN">1606</span>» Yo kāmarāgānusayañca paṭighānusayañca na parijānāti so diṭṭhānusayaṁ…pe… vicikicchānusayaṁ na parijānātīti? </div>
</div>
<div class="q" id="p_34Y7_1607"> <div class="p">
<span class="pN">1607</span>Aṭṭhamako kāmarāgānusayañca paṭighānusayañca na parijānāti, no ca so vicikicchānusayaṁ na parijānāti. Anāgāmimaggasamaṅgiñca aṭṭhamakañca ṭhapetvā avasesā puggalā kāmarāgānusayañca paṭighānusayañca na parijānanti vicikicchānusayañca na parijānanti. </div>
</div>
<div class="q" id="p_34Y7_1608"> <div class="p">
<span class="pN">1608</span>« Yo vā pana vicikicchānusayaṁ na parijānāti so kāmarāgānusayañca paṭighānusayañca na parijānātīti? </div>
</div>
<div class="q" id="p_34Y7_1609"> <div class="p">
<span class="pN">1609</span>Anāgāmimaggasamaṅgī vicikicchānusayaṁ na parijānāti, no ca so kāmarāgānusayañca paṭighānusayañca na parijānāti. Anāgāmimaggasamaṅgiñca aṭṭhamakañca ṭhapetvā avasesā puggalā vicikicchānusayañca na parijānanti kāmarāgānusayañca paṭighānusayañca na parijānanti. </div>
</div>
<div class="q" id="p_34Y7_1610"> <div class="p">
<span class="pN">1610</span>» Yo kāmarāgānusayañca paṭighānusayañca na parijānāti so bhavarāgānusayaṁ…pe… avijjānusayaṁ na parijānātīti? </div>
</div>
<div class="q" id="p_34Y7_1611"> <div class="p">
<span class="pN">1611</span>Aggamaggasamaṅgī kāmarāgānusayañca paṭighānusayañca na parijānāti, no ca so avijjānusayaṁ na parijānāti. Dvinnaṁ maggasamaṅgīnaṁ ṭhapetvā avasesā puggalā kāmarāgānusayañca paṭighānusayañca na parijānanti avijjānusayañca na parijānanti. </div>
</div>
<div class="q" id="p_34Y7_1612"> <div class="p">
<span class="pN">1612</span>« Yo vā pana avijjānusayaṁ na parijānāti so kāmarāgānusayañca paṭighānusayañca na parijānātīti? </div>
</div>
<div class="q" id="p_34Y7_1613"> <div class="p">
<span class="pN">1613</span>Anāgāmimaggasamaṅgī avijjānusayaṁ na parijānāti, no ca so kāmarāgānusayañca paṭighānusayañca na parijānāti. Dvinnaṁ maggasamaṅgīnaṁ ṭhapetvā avasesā puggalā avijjānusayañca na parijānanti kāmarāgānusayañca paṭighānusayañca na parijānanti. (Dukamūlakaṁ.) </div>
</div>
<div class="q" id="p_34Y7_1614"> <div class="divNumber">238.</div> <div class="p">
<span class="pN">1614</span>» Yo kāmarāgānusayañca paṭighānusayañca mānānusayañca na parijānāti so diṭṭhānusayaṁ…pe… vicikicchānusayaṁ na parijānātīti? </div>
</div>
<div class="q" id="p_34Y7_1615"> <div class="p">
<span class="pN">1615</span>Aṭṭhamako kāmarāgānusayañca paṭighānusayañca mānānusayañca na parijānāti, no ca so vicikicchānusayaṁ na parijānāti. Dvinnaṁ maggasamaṅgīnañca aṭṭhamakañca ṭhapetvā avasesā puggalā kāmarāgānusayañca paṭighānusayañca mānānusayañca na parijānanti vicikicchānusayañca na parijānanti. </div>
</div>
<div class="q" id="p_34Y7_1616"> <div class="p">
<span class="pN">1616</span>« Yo vā pana vicikicchānusayaṁ na parijānāti so kāmarāgānusayañca paṭighānusayañca mānānusayañca na parijānātīti? </div>
</div>
<div class="q" id="p_34Y7_1617"> <div class="p">
<span class="pN">1617</span>Anāgāmimaggasamaṅgī vicikicchānusayañca mānānusayañca na parijānāti, no ca so kāmarāgānusayañca paṭighānusayañca na parijānāti. Aggamaggasamaṅgī vicikicchānusayañca kāmarāgānusayañca paṭighānusayañca na parijānāti, no ca so mānānusayaṁ na parijānāti. Dvinnaṁ maggasamaṅgīnañca aṭṭhamakañca ṭhapetvā avasesā puggalā vicikicchānusayañca na parijānanti kāmarāgānusayañca paṭighānusayañca mānānusayañca na parijānanti. </div>
</div>
<div class="q" id="p_34Y7_1618"> <div class="p">
<span class="pN">1618</span>» Yo kāmarāgānusayañca paṭighānusayañca mānānusayañca na parijānāti so bhavarāgānusayaṁ…pe… avijjānusayaṁ na parijānātīti? Āmantā. </div>
</div>
<div class="q" id="p_34Y7_1619"> <div class="p">
<span class="pN">1619</span>« Yo vā pana avijjānusayaṁ na parijānāti so kāmarāgānusayañca paṭighānusayañca mānānusayañca na parijānātīti? </div>
</div>
<div class="q" id="p_34Y7_1620"> <div class="p">
<span class="pN">1620</span>Anāgāmimaggasamaṅgī avijjānusayañca mānānusayañca na parijānāti, no ca so kāmarāgānusayañca paṭighānusayañca na parijānāti. Dvinnaṁ maggasamaṅgīnaṁ ṭhapetvā avasesā puggalā avijjānusayañca na parijānanti kāmarāgānusayañca paṭighānusayañca mānānusayañca na parijānanti. (Tikamūlakaṁ.) </div>
</div>
<div class="q" id="p_34Y7_1621"> <div class="divNumber">239.</div> <div class="p">
<span class="pN">1621</span>» Yo kāmarāgānusayañca paṭighānusayañca mānānusayañca diṭṭhānusayañca na parijānāti so vicikicchānusayaṁ na parijānātīti? Āmantā. </div>
</div>
<div class="q" id="p_34Y7_1622"> <div class="p">
<span class="pN">1622</span>« Yo vā pana vicikicchānusayaṁ na parijānāti so kāmarāgānusayañca paṭighānusayañca mānānusayañca diṭṭhānusayañca na parijānātīti? </div>
</div>
<div class="q" id="p_34Y7_1623"> <div class="p">
<span class="pN">1623</span>Anāgāmimaggasamaṅgī vicikicchānusayañca mānānusayañca diṭṭhānusayañca na parijānāti, no ca so kāmarāgānusayañca paṭighānusayañca na parijānāti. Aggamaggasamaṅgī vicikicchānusayañca kāmarāgānusayañca paṭighānusayañca diṭṭhānusayañca na parijānāti, no ca so mānānusayaṁ na parijānāti. Dvinnaṁ maggasamaṅgīnañca aṭṭhamakañca ṭhapetvā avasesā puggalā vicikicchānusayañca na parijānanti kāmarāgānusayañca paṭighānusayañca mānānusayañca diṭṭhānusayañca na parijānanti …pe…. (Catukkamūlakaṁ.) </div>
</div>
<div class="q" id="p_34Y7_1624"> <div class="divNumber">240.</div> <div class="p">
<span class="pN">1624</span>» Yo kāmarāgānusayañca paṭighānusayañca mānānusayañca diṭṭhānusayañca vicikicchānusayañca na parijānāti so bhavarāgānusayaṁ…pe… avijjānusayaṁ na parijānātīti? Āmantā. </div>
</div>
<div class="q" id="p_34Y7_1625"> <div class="p">
<span class="pN">1625</span>« Yo vā pana avijjānusayaṁ na parijānāti so kāmarāgānusayañca paṭighānusayañca mānānusayañca diṭṭhānusayañca vicikicchānusayañca na parijānātīti? </div>
</div>
<div class="q" id="p_34Y7_1626"> <div class="p">
<span class="pN">1626</span>Aṭṭhamako avijjānusayañca kāmarāgānusayañca paṭighānusayañca mānānusayañca na parijānāti, no ca so diṭṭhānusayañca vicikicchānusayañca na parijānāti. Anāgāmimaggasamaṅgī avijjānusayañca mānānusayañca diṭṭhānusayañca vicikicchānusayañca na parijānāti, no ca so kāmarāgānusayañca paṭighānusayañca na parijānāti. Dvinnaṁ maggasamaṅgīnañca aṭṭhamakañca ṭhapetvā avasesā puggalā avijjānusayañca na parijānanti kāmarāgānusayañca paṭighānusayañca mānānusayañca diṭṭhānusayañca vicikicchānusayañca na parijānanti. (Pañcakamūlakaṁ.) </div>
</div>
<div class="q" id="p_34Y7_1627"> <div class="divNumber">241.</div> <div class="p">
<span class="pN">1627</span>» Yo kāmarāgānusayañca paṭighānusayañca mānānusayañca diṭṭhānusayañca vicikicchānusayañca bhavarāgānusayañca na parijānāti so avijjānusayaṁ na parijānātīti? Āmantā. </div>
</div>
<div class="q" id="p_34Y7_1628"> <div class="p">
<span class="pN">1628</span>« Yo vā pana avijjānusayaṁ na parijānāti so kāmarāgānusayañca paṭighānusayañca mānānusayañca diṭṭhānusayañca vicikicchānusayañca bhavarāgānusayañca na parijānātīti? </div>
</div>
<div class="q" id="p_34Y7_1629"> <div class="p">
<span class="pN">1629</span>Aṭṭhamako avijjānusayañca kāmarāgānusayañca paṭighānusayañca mānānusayañca bhavarāgānusayañca na parijānāti, no ca so diṭṭhānusayañca vicikicchānusayañca na parijānāti. Anāgāmimaggasamaṅgī avijjānusayañca mānānusayañca diṭṭhānusayañca vicikicchānusayañca bhavarāgānusayañca na parijānāti, no ca so kāmarāgānusayañca paṭighānusayañca na parijānāti. Dvinnaṁ maggasamaṅgīnañca aṭṭhamakañca ṭhapetvā avasesā puggalā avijjānusayañca na parijānanti kāmarāgānusayañca paṭighānusayañca mānānusayañca diṭṭhānusayañca vicikicchānusayañca bhavarāgānusayañca na parijānanti. (Chakkamūlakaṁ.) </div>
</div>
</html>

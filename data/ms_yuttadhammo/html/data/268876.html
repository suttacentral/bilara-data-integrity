<html>
<div class="i">2.1.8 Dhammadevaputtacariya</div>
<div class="h">Hatthināgavagga</div>
<div class="h">Sīlapāramī</div>
<div class="h">Dhammadevaputtacariya</div>
<div class="q" id="p_21Cp_234"> <div class="divNumber">66.</div> <div class="p"> <table class="singleColumn"> <tr> <td> <div class="pN">234</div> <div class="G">“Punāparaṁ yadā homi,</div> </td> </tr> <tr> <td> <div class="G">mahāpakkho mahiddhiko;</div> </td> </tr> <tr> <td> <div class="G">Dhammo nāma mahāyakkho,</div> </td> </tr> <tr> <td> <div class="G">sabbalokānukampako.</div> </td> </tr> </table> </div>
</div>
<div class="q" id="p_21Cp_235"> <div class="divNumber">67.</div> <div class="p"> <table class="singleColumn"> <tr> <td> <div class="pN">235</div> <div class="G">Dasakusalakammapathe,</div> </td> </tr> <tr> <td> <div class="G">samādapento mahājanaṁ;</div> </td> </tr> <tr> <td> <div class="G">Carāmi gāmanigamaṁ,</div> </td> </tr> <tr> <td> <div class="G">samitto saparijjano.</div> </td> </tr> </table> </div>
</div>
<div class="q" id="p_21Cp_236"> <div class="divNumber">68.</div> <div class="p"> <table class="singleColumn"> <tr> <td> <div class="pN">236</div> <div class="G">Pāpo kadariyo yakkho,</div> </td> </tr> <tr> <td> <div class="G">dīpento dasa pāpake;</div> </td> </tr> <tr> <td> <div class="G">Sopettha mahiyā carati,</div> </td> </tr> <tr> <td> <div class="G">samitto saparijjano.</div> </td> </tr> </table> </div>
</div>
<div class="q" id="p_21Cp_237"> <div class="divNumber">69.</div> <div class="p"> <table class="singleColumn"> <tr> <td> <div class="pN">237</div> <div class="G">Dhammavādī adhammo ca,</div> </td> </tr> <tr> <td> <div class="G">ubho paccanikā mayaṁ;</div> </td> </tr> <tr> <td> <div class="G">Dhure dhuraṁ ghaṭṭayantā,</div> </td> </tr> <tr> <td> <div class="G">samimhā paṭipathe ubho.</div> </td> </tr> </table> </div>
</div>
<div class="q" id="p_21Cp_238"> <div class="divNumber">70.</div> <div class="p"> <table class="singleColumn"> <tr> <td> <div class="pN">238</div> <div class="G">Kalaho vattatī bhesmā,</div> </td> </tr> <tr> <td> <div class="G">kalyāṇapāpakassa ca;</div> </td> </tr> <tr> <td> <div class="G">Maggā okkamanatthāya,</div> </td> </tr> <tr> <td> <div class="G">mahāyuddho upaṭṭhito.</div> </td> </tr> </table> </div>
</div>
<div class="q" id="p_21Cp_239"> <div class="divNumber">71.</div> <div class="p"> <table class="singleColumn"> <tr> <td> <div class="pN">239</div> <div class="G">Yadihaṁ tassa kuppeyyaṁ,</div> </td> </tr> <tr> <td> <div class="G">yadi bhinde tapoguṇaṁ;</div> </td> </tr> <tr> <td> <div class="G">Sahaparijanaṁ tassa,</div> </td> </tr> <tr> <td> <div class="G">rajabhūtaṁ kareyyahaṁ.</div> </td> </tr> </table> </div>
</div>
<div class="q" id="p_21Cp_240"> <div class="divNumber">72.</div> <div class="p"> <table class="singleColumn"> <tr> <td> <div class="pN">240</div> <div class="G">Api cāhaṁ sīlarakkhāya,</div> </td> </tr> <tr> <td> <div class="G">nibbāpetvāna mānasaṁ;</div> </td> </tr> <tr> <td> <div class="G">Saha janenokkamitvā,</div> </td> </tr> <tr> <td> <div class="G">pathaṁ pāpassa dāsahaṁ.</div> </td> </tr> </table> </div>
</div>
<div class="q" id="p_21Cp_241"> <div class="divNumber">73.</div> <div class="p"> <table class="singleColumn"> <tr> <td> <div class="pN">241</div> <div class="G">Saha pathato okkante,</div> </td> </tr> <tr> <td> <div class="G">katvā cittassa nibbutiṁ;</div> </td> </tr> <tr> <td> <div class="G">Vivaraṁ adāsi pathavī,</div> </td> </tr> <tr> <td> <div class="G">pāpayakkhassa tāvade”ti.</div> </td> </tr> </table> </div>
</div>
<div class="CENTER" id="p_21Cp_242">
<span class="pN">242</span>Dhammadevaputtacariyaṁ aṭṭhamaṁ.</div>
</html>

<html>
<div class="i">1.2.1.1 Anuloma</div>
<div class="h">Paṇṇattivāra</div>
<div class="h">Paṇṇattivāraniddesa</div>
<div class="h">Padasodhanavāra</div>
<div class="h">Anuloma</div>
<div class="q" id="p_33Y2_204"> <div class="divNumber">26.</div> <div class="p">
<span class="pN">204</span>» Rūpaṁ rūpakkhandhoti? </div>
</div>
<div class="q" id="p_33Y2_205"> <div class="p">
<span class="pN">205</span>Piyarūpaṁ sātarūpaṁ rūpaṁ, na rūpakkhandho. Rūpakkhandho rūpañceva rūpakkhandho ca. </div>
</div>
<div class="q" id="p_33Y2_206"> <div class="p">
<span class="pN">206</span>« Rūpakkhandho rūpanti? Āmantā. </div>
</div>
<div class="q" id="p_33Y2_207"> <div class="p">
<span class="pN">207</span>» Vedanā vedanākkhandhoti? Āmantā. </div>
</div>
<div class="q" id="p_33Y2_208"> <div class="p">
<span class="pN">208</span>« Vedanākkhandho vedanāti? Āmantā. </div>
</div>
<div class="q" id="p_33Y2_209"> <div class="p">
<span class="pN">209</span>» Saññā saññākkhandhoti? </div>
</div>
<div class="q" id="p_33Y2_210"> <div class="p">
<span class="pN">210</span>Diṭṭhisaññā saññā, na saññākkhandho. Saññākkhandho saññā ceva saññākkhandho ca. </div>
</div>
<div class="q" id="p_33Y2_211"> <div class="p">
<span class="pN">211</span>« Saññākkhandho saññāti? Āmantā. </div>
</div>
<div class="q" id="p_33Y2_212"> <div class="p">
<span class="pN">212</span>» Saṅkhārā saṅkhārakkhandhoti? </div>
</div>
<div class="q" id="p_33Y2_213"> <div class="p">
<span class="pN">213</span>Saṅkhārakkhandhaṁ ṭhapetvā avasesā saṅkhārā, na saṅkhārakkhandho. Saṅkhārakkhandho saṅkhārā ceva saṅkhārakkhandho ca. </div>
</div>
<div class="q" id="p_33Y2_214"> <div class="p">
<span class="pN">214</span>« Saṅkhārakkhandho saṅkhārāti? Āmantā. </div>
</div>
<div class="q" id="p_33Y2_215"> <div class="p">
<span class="pN">215</span>» Viññāṇaṁ viññāṇakkhandhoti? Āmantā. </div>
</div>
<div class="q" id="p_33Y2_216"> <div class="p">
<span class="pN">216</span>« Viññāṇakkhandho viññāṇanti? Āmantā. </div>
</div>
</html>

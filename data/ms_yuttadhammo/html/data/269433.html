<html>
<div class="i">22.1.3 Suvaṇṇasāmajātaka</div>
<div class="h">Mahānipāta</div>
<div class="h">Mūgapakkhavagga</div>
<div class="h">Suvaṇṇasāmajātaka</div>
<div class="q" id="p_23J_1615"> <div class="divNumber">296.</div> <div class="p"> <table class="singleColumn"> <tr> <td> <div class="pN">1615</div> <div class="G">“Ko nu maṁ usunā vijjhi,</div> </td> </tr> <tr> <td> <div class="G">pamattaṁ udahārakaṁ;</div> </td> </tr> <tr> <td> <div class="G">Khattiyo brāhmaṇo vesso,</div> </td> </tr> <tr> <td> <div class="G">ko maṁ viddhā nilīyasi.</div> </td> </tr> </table> </div>
</div>
<div class="q" id="p_23J_1616"> <div class="divNumber">297.</div> <div class="p"> <table class="singleColumn"> <tr> <td> <div class="pN">1616</div> <div class="G">Na me maṁsāni khajjāni,</div> </td> </tr> <tr> <td> <div class="G">Cammenattho na vijjati;</div> </td> </tr> <tr> <td> <div class="G">Atha kena nu vaṇṇena,</div> </td> </tr> <tr> <td> <div class="G">Viddheyyaṁ maṁ amaññatha.</div> </td> </tr> </table> </div>
</div>
<div class="q" id="p_23J_1617"> <div class="divNumber">298.</div> <div class="p"> <table class="singleColumn"> <tr> <td> <div class="pN">1617</div> <div class="G">Ko vā tvaṁ kassa vā putto,</div> </td> </tr> <tr> <td> <div class="G">kathaṁ jānemu taṁ mayaṁ;</div> </td> </tr> <tr> <td> <div class="G">Puṭṭho me samma akkhāhi,</div> </td> </tr> <tr> <td> <div class="G">kiṁ maṁ viddhā nilīyasi”.</div> </td> </tr> </table> </div>
</div>
<div class="q" id="p_23J_1618"> <div class="divNumber">299.</div> <div class="p"> <table class="singleColumn"> <tr> <td> <div class="pN">1618</div> <div class="G">“Rājāhamasmi kāsīnaṁ,</div> </td> </tr> <tr> <td> <div class="G">pīḷiyakkhoti maṁ vidū;</div> </td> </tr> <tr> <td> <div class="G">Lobhā raṭṭhaṁ pahitvāna,</div> </td> </tr> <tr> <td> <div class="G">migamesaṁ carāmahaṁ.</div> </td> </tr> </table> </div>
</div>
<div class="q" id="p_23J_1619"> <div class="divNumber">300.</div> <div class="p"> <table class="singleColumn"> <tr> <td> <div class="pN">1619</div> <div class="G">Issatthe casmi kusalo,</div> </td> </tr> <tr> <td> <div class="G">daḷhadhammoti vissuto;</div> </td> </tr> <tr> <td> <div class="G">Nāgopi me na mucceyya,</div> </td> </tr> <tr> <td> <div class="G">āgato usupātanaṁ.</div> </td> </tr> </table> </div>
</div>
<div class="q" id="p_23J_1620"> <div class="divNumber">301.</div> <div class="p"> <table class="singleColumn"> <tr> <td> <div class="pN">1620</div> <div class="G">Ko vā tvaṁ kassa vā putto,</div> </td> </tr> <tr> <td> <div class="G">kathaṁ jānemu taṁ mayaṁ;</div> </td> </tr> <tr> <td> <div class="G">Pituno attano cāpi,</div> </td> </tr> <tr> <td> <div class="G">nāmagottaṁ pavedaya”.</div> </td> </tr> </table> </div>
</div>
<div class="q" id="p_23J_1621"> <div class="divNumber">302.</div> <div class="p"> <table class="singleColumn"> <tr> <td> <div class="pN">1621</div> <div class="G">“Nesādaputto bhaddante,</div> </td> </tr> <tr> <td> <div class="G">sāmo iti maṁ ñātayo;</div> </td> </tr> <tr> <td> <div class="G">Āmantayiṁsu jīvantaṁ,</div> </td> </tr> <tr> <td> <div class="G">svajjevāhaṁ gato saye.</div> </td> </tr> </table> </div>
</div>
<div class="q" id="p_23J_1622"> <div class="divNumber">303.</div> <div class="p"> <table class="singleColumn"> <tr> <td> <div class="pN">1622</div> <div class="G">Viddhosmi puthusallena,</div> </td> </tr> <tr> <td> <div class="G">savisena yathā migo;</div> </td> </tr> <tr> <td> <div class="G">Sakamhi lohite rāja,</div> </td> </tr> <tr> <td> <div class="G">passa semi paripluto.</div> </td> </tr> </table> </div>
</div>
<div class="q" id="p_23J_1623"> <div class="divNumber">304.</div> <div class="p"> <table class="singleColumn"> <tr> <td> <div class="pN">1623</div> <div class="G">Paṭivāmagataṁ sallaṁ,</div> </td> </tr> <tr> <td> <div class="G">passa dhimhāmi lohitaṁ;</div> </td> </tr> <tr> <td> <div class="G">Āturo tyānupucchāmi,</div> </td> </tr> <tr> <td> <div class="G">kiṁ maṁ viddhā nilīyasi.</div> </td> </tr> </table> </div>
</div>
<div class="q" id="p_23J_1624"> <div class="divNumber">305.</div> <div class="p"> <table class="singleColumn"> <tr> <td> <div class="pN">1624</div> <div class="G">Ajinamhi haññate dīpi,</div> </td> </tr> <tr> <td> <div class="G">nāgo dantehi haññate;</div> </td> </tr> <tr> <td> <div class="G">Atha kena nu vaṇṇena,</div> </td> </tr> <tr> <td> <div class="G">viddheyyaṁ maṁ amaññatha”.</div> </td> </tr> </table> </div>
</div>
<div class="q" id="p_23J_1625"> <div class="divNumber">306.</div> <div class="p"> <table class="singleColumn"> <tr> <td> <div class="pN">1625</div> <div class="G">“Migo upaṭṭhito āsi,</div> </td> </tr> <tr> <td> <div class="G">āgato usupātanaṁ;</div> </td> </tr> <tr> <td> <div class="G">Taṁ disvā ubbijī sāma,</div> </td> </tr> <tr> <td> <div class="G">tena kodho mamāvisi”.</div> </td> </tr> </table> </div>
</div>
<div class="q" id="p_23J_1626"> <div class="divNumber">307.</div> <div class="p"> <table class="singleColumn"> <tr> <td> <div class="pN">1626</div> <div class="G">“Yato sarāmi attānaṁ,</div> </td> </tr> <tr> <td> <div class="G">yato pattosmi viññutaṁ;</div> </td> </tr> <tr> <td> <div class="G">Na maṁ migā uttasanti,</div> </td> </tr> <tr> <td> <div class="G">araññe sāpadānipi.</div> </td> </tr> </table> </div>
</div>
<div class="q" id="p_23J_1627"> <div class="divNumber">308.</div> <div class="p"> <table class="singleColumn"> <tr> <td> <div class="pN">1627</div> <div class="G">Yato nidhiṁ parihariṁ,</div> </td> </tr> <tr> <td> <div class="G">yato pattosmi yobbanaṁ;</div> </td> </tr> <tr> <td> <div class="G">Na maṁ migā uttasanti,</div> </td> </tr> <tr> <td> <div class="G">araññe sāpadānipi.</div> </td> </tr> </table> </div>
</div>
<div class="q" id="p_23J_1628"> <div class="divNumber">309.</div> <div class="p"> <table class="singleColumn"> <tr> <td> <div class="pN">1628</div> <div class="G">Bhīrū kimpurisā rāja,</div> </td> </tr> <tr> <td> <div class="G">pabbate gandhamādane;</div> </td> </tr> <tr> <td> <div class="G">Sammodamānā gacchāma,</div> </td> </tr> <tr> <td> <div class="G">pabbatāni vanāni ca.</div> </td> </tr> </table> </div>
</div>
<div class="q" id="p_23J_1629"> <div class="divNumber">310.</div> <div class="p"> <table class="singleColumn"> <tr> <td> <div class="pN">1629</div> <div class="G">Na maṁ migā uttasanti,</div> </td> </tr> <tr> <td> <div class="G">araññe sāpadānipi;</div> </td> </tr> <tr> <td> <div class="G">Atha kena nu vaṇṇena,</div> </td> </tr> <tr> <td> <div class="G">utrāsanti migā mamaṁ”.</div> </td> </tr> </table> </div>
</div>
<div class="q" id="p_23J_1630"> <div class="divNumber">311.</div> <div class="p"> <table class="singleColumn"> <tr> <td> <div class="pN">1630</div> <div class="G">“Na taṁ tasa migo sāma,</div> </td> </tr> <tr> <td> <div class="G">kiṁ tāhaṁ alikaṁ bhaṇe;</div> </td> </tr> <tr> <td> <div class="G">Kodhalobhābhibhūtāhaṁ,</div> </td> </tr> <tr> <td> <div class="G">usuṁ te taṁ avassajiṁ.</div> </td> </tr> </table> </div>
</div>
<div class="q" id="p_23J_1631"> <div class="divNumber">312.</div> <div class="p"> <table class="singleColumn"> <tr> <td> <div class="pN">1631</div> <div class="G">Kuto nu sāma āgamma,</div> </td> </tr> <tr> <td> <div class="G">kassa vā pahito tuvaṁ;</div> </td> </tr> <tr> <td> <div class="G">Udahāro nadiṁ gaccha,</div> </td> </tr> <tr> <td> <div class="G">āgato migasammataṁ”.</div> </td> </tr> </table> </div>
</div>
<div class="q" id="p_23J_1632"> <div class="divNumber">313.</div> <div class="p"> <table class="singleColumn"> <tr> <td> <div class="pN">1632</div> <div class="G">“Andhā mātāpitā mayhaṁ,</div> </td> </tr> <tr> <td> <div class="G">te bharāmi brahāvane;</div> </td> </tr> <tr> <td> <div class="G">Tesāhaṁ udakāhāro,</div> </td> </tr> <tr> <td> <div class="G">āgato migasammataṁ.</div> </td> </tr> </table> </div>
</div>
<div class="q" id="p_23J_1633"> <div class="divNumber">314.</div> <div class="p"> <table class="singleColumn"> <tr> <td> <div class="pN">1633</div> <div class="G">Atthi nesaṁ usāmattaṁ,</div> </td> </tr> <tr> <td> <div class="G">atha sāhassa jīvitaṁ;</div> </td> </tr> <tr> <td> <div class="G">Udakassa alābhena,</div> </td> </tr> <tr> <td> <div class="G">maññe andhā marissare.</div> </td> </tr> </table> </div>
</div>
<div class="q" id="p_23J_1634"> <div class="divNumber">315.</div> <div class="p"> <table class="singleColumn"> <tr> <td> <div class="pN">1634</div> <div class="G">Na me idaṁ tathā dukkhaṁ,</div> </td> </tr> <tr> <td> <div class="G">labbhā hi pumunā idaṁ;</div> </td> </tr> <tr> <td> <div class="G">Yañca ammaṁ na passāmi,</div> </td> </tr> <tr> <td> <div class="G">taṁ me dukkhataraṁ ito.</div> </td> </tr> </table> </div>
</div>
<div class="q" id="p_23J_1635"> <div class="divNumber">316.</div> <div class="p"> <table class="singleColumn"> <tr> <td> <div class="pN">1635</div> <div class="G">Na me idaṁ tathā dukkhaṁ,</div> </td> </tr> <tr> <td> <div class="G">labbhā hi pumunā idaṁ;</div> </td> </tr> <tr> <td> <div class="G">Yañca tātaṁ na passāmi,</div> </td> </tr> <tr> <td> <div class="G">taṁ me dukkhataraṁ ito.</div> </td> </tr> </table> </div>
</div>
<div class="q" id="p_23J_1636"> <div class="divNumber">317.</div> <div class="p"> <table class="singleColumn"> <tr> <td> <div class="pN">1636</div> <div class="G">Sā nūna kapaṇā ammā,</div> </td> </tr> <tr> <td> <div class="G">cirarattāya rucchati;</div> </td> </tr> <tr> <td> <div class="G">Aḍḍharatte va ratte vā,</div> </td> </tr> <tr> <td> <div class="G">nadīva avasucchati.</div> </td> </tr> </table> </div>
</div>
<div class="q" id="p_23J_1637"> <div class="divNumber">318.</div> <div class="p"> <table class="singleColumn"> <tr> <td> <div class="pN">1637</div> <div class="G">So nūna kapaṇo tāto,</div> </td> </tr> <tr> <td> <div class="G">cirarattāya rucchati;</div> </td> </tr> <tr> <td> <div class="G">Aḍḍharatte va ratte vā,</div> </td> </tr> <tr> <td> <div class="G">nadīva avasucchati.</div> </td> </tr> </table> </div>
</div>
<div class="q" id="p_23J_1638"> <div class="divNumber">319.</div> <div class="p"> <table class="singleColumn"> <tr> <td> <div class="pN">1638</div> <div class="G">Uṭṭhānapādacariyāya,</div> </td> </tr> <tr> <td> <div class="G">pādasambāhanassa ca;</div> </td> </tr> <tr> <td> <div class="G">Sāma tāta vilapantā,</div> </td> </tr> <tr> <td> <div class="G">hiṇḍissanti brahāvane.</div> </td> </tr> </table> </div>
</div>
<div class="q" id="p_23J_1639"> <div class="divNumber">320.</div> <div class="p"> <table class="singleColumn"> <tr> <td> <div class="pN">1639</div> <div class="G">Idampi dutiyaṁ sallaṁ,</div> </td> </tr> <tr> <td> <div class="G">kampeti hadayaṁ mamaṁ;</div> </td> </tr> <tr> <td> <div class="G">Yañca andhe na passāmi,</div> </td> </tr> <tr> <td> <div class="G">maññe hissāmi jīvitaṁ”.</div> </td> </tr> </table> </div>
</div>
<div class="q" id="p_23J_1640"> <div class="divNumber">321.</div> <div class="p"> <table class="singleColumn"> <tr> <td> <div class="pN">1640</div> <div class="G">“Mā bāḷhaṁ paridevesi,</div> </td> </tr> <tr> <td> <div class="G">sāma kalyāṇadassana;</div> </td> </tr> <tr> <td> <div class="G">Ahaṁ kammakaro hutvā,</div> </td> </tr> <tr> <td> <div class="G">bharissaṁ te brahāvane.</div> </td> </tr> </table> </div>
</div>
<div class="q" id="p_23J_1641"> <div class="divNumber">322.</div> <div class="p"> <table class="singleColumn"> <tr> <td> <div class="pN">1641</div> <div class="G">Issatthe casmi kusalo,</div> </td> </tr> <tr> <td> <div class="G">daḷhadhammoti vissuto;</div> </td> </tr> <tr> <td> <div class="G">Ahaṁ kammakaro hutvā,</div> </td> </tr> <tr> <td> <div class="G">bharissaṁ te brahāvane.</div> </td> </tr> </table> </div>
</div>
<div class="q" id="p_23J_1642"> <div class="divNumber">323.</div> <div class="p"> <table class="singleColumn"> <tr> <td> <div class="pN">1642</div> <div class="G">Migānaṁ vighāsamanvesaṁ,</div> </td> </tr> <tr> <td> <div class="G">Vanamūlaphalāni ca;</div> </td> </tr> <tr> <td> <div class="G">Ahaṁ kammakaro hutvā,</div> </td> </tr> <tr> <td> <div class="G">Bharissaṁ te brahāvane.</div> </td> </tr> </table> </div>
</div>
<div class="q" id="p_23J_1643"> <div class="divNumber">324.</div> <div class="p"> <table class="singleColumn"> <tr> <td> <div class="pN">1643</div> <div class="G">Katamaṁ taṁ vanaṁ sāma,</div> </td> </tr> <tr> <td> <div class="G">yattha mātāpitā tava;</div> </td> </tr> <tr> <td> <div class="G">Ahaṁ te tathā bharissaṁ,</div> </td> </tr> <tr> <td> <div class="G">yathā te abharī tuvaṁ”.</div> </td> </tr> </table> </div>
</div>
<div class="q" id="p_23J_1644"> <div class="divNumber">325.</div> <div class="p"> <table class="singleColumn"> <tr> <td> <div class="pN">1644</div> <div class="G">“Ayaṁ ekapadī rāja,</div> </td> </tr> <tr> <td> <div class="G">yoyaṁ ussīsake mama;</div> </td> </tr> <tr> <td> <div class="G">Ito gantvā aḍḍhakosaṁ,</div> </td> </tr> <tr> <td> <div class="G">tattha nesaṁ agārakaṁ;</div> </td> </tr> <tr> <td> <div class="G">Yattha mātāpitā mayhaṁ,</div> </td> </tr> <tr> <td> <div class="G">te bharassu ito gato.</div> </td> </tr> </table> </div>
</div>
<div class="q" id="p_23J_1645"> <div class="divNumber">326.</div> <div class="p"> <table class="singleColumn"> <tr> <td> <div class="pN">1645</div> <div class="G">Namo te kāsirājatthu,</div> </td> </tr> <tr> <td> <div class="G">namo te kāsivaḍḍhana;</div> </td> </tr> <tr> <td> <div class="G">Andhā mātāpitā mayhaṁ,</div> </td> </tr> <tr> <td> <div class="G">te bharassu brahāvane.</div> </td> </tr> </table> </div>
</div>
<div class="q" id="p_23J_1646"> <div class="divNumber">327.</div> <div class="p"> <table class="singleColumn"> <tr> <td> <div class="pN">1646</div> <div class="G">Añjaliṁ te paggaṇhāmi,</div> </td> </tr> <tr> <td> <div class="G">kāsirāja namatthu te;</div> </td> </tr> <tr> <td> <div class="G">Mātaraṁ pitaraṁ mayhaṁ,</div> </td> </tr> <tr> <td> <div class="G">vutto vajjāsi vandanaṁ”.</div> </td> </tr> </table> </div>
</div>
<div class="q" id="p_23J_1647"> <div class="divNumber">328.</div> <div class="p"> <table class="singleColumn"> <tr> <td> <div class="pN">1647</div> <div class="G">Idaṁ vatvāna so sāmo,</div> </td> </tr> <tr> <td> <div class="G">yuvā kalyāṇadassano;</div> </td> </tr> <tr> <td> <div class="G">Mucchito visavegena,</div> </td> </tr> <tr> <td> <div class="G">visaññī samapajjatha.</div> </td> </tr> </table> </div>
</div>
<div class="q" id="p_23J_1648"> <div class="divNumber">329.</div> <div class="p"> <table class="singleColumn"> <tr> <td> <div class="pN">1648</div> <div class="G">Sa rājā paridevesi,</div> </td> </tr> <tr> <td> <div class="G">bahuṁ kāruññasañhitaṁ;</div> </td> </tr> <tr> <td> <div class="G">“Ajarāmarohaṁ āsiṁ,</div> </td> </tr> <tr> <td> <div class="G">ajjetaṁ ñāmi no pure;</div> </td> </tr> <tr> <td> <div class="G">Sāmaṁ kālaṅkataṁ disvā,</div> </td> </tr> <tr> <td> <div class="G">natthi maccussa nāgamo.</div> </td> </tr> </table> </div>
</div>
<div class="q" id="p_23J_1649"> <div class="divNumber">330.</div> <div class="p"> <table class="singleColumn"> <tr> <td> <div class="pN">1649</div> <div class="G">Yassu maṁ paṭimanteti,</div> </td> </tr> <tr> <td> <div class="G">savisena samappito;</div> </td> </tr> <tr> <td> <div class="G">Svajja evaṁ gate kāle,</div> </td> </tr> <tr> <td> <div class="G">na kiñci mabhibhāsati.</div> </td> </tr> </table> </div>
</div>
<div class="q" id="p_23J_1650"> <div class="divNumber">331.</div> <div class="p"> <table class="singleColumn"> <tr> <td> <div class="pN">1650</div> <div class="G">Nirayaṁ nūna gacchāmi,</div> </td> </tr> <tr> <td> <div class="G">ettha me natthi saṁsayo;</div> </td> </tr> <tr> <td> <div class="G">Tadā hi pakataṁ pāpaṁ,</div> </td> </tr> <tr> <td> <div class="G">cirarattāya kibbisaṁ.</div> </td> </tr> </table> </div>
</div>
<div class="q" id="p_23J_1651"> <div class="divNumber">332.</div> <div class="p"> <table class="singleColumn"> <tr> <td> <div class="pN">1651</div> <div class="G">Bhavanti tassa vattāro,</div> </td> </tr> <tr> <td> <div class="G">gāme kibbisakārako;</div> </td> </tr> <tr> <td> <div class="G">Araññe nimmanussamhi,</div> </td> </tr> <tr> <td> <div class="G">ko maṁ vattumarahati.</div> </td> </tr> </table> </div>
</div>
<div class="q" id="p_23J_1652"> <div class="divNumber">333.</div> <div class="p"> <table class="singleColumn"> <tr> <td> <div class="pN">1652</div> <div class="G">Sārayanti hi kammāni,</div> </td> </tr> <tr> <td> <div class="G">gāme saṅgaccha māṇavā;</div> </td> </tr> <tr> <td> <div class="G">Araññe nimmanussamhi,</div> </td> </tr> <tr> <td> <div class="G">ko nu maṁ sārayissati”.</div> </td> </tr> </table> </div>
</div>
<div class="q" id="p_23J_1653"> <div class="divNumber">334.</div> <div class="p"> <table class="singleColumn"> <tr> <td> <div class="pN">1653</div> <div class="G">Sā devatā antarahitā,</div> </td> </tr> <tr> <td> <div class="G">pabbate gandhamādane;</div> </td> </tr> <tr> <td> <div class="G">Raññova anukampāya,</div> </td> </tr> <tr> <td> <div class="G">imā gāthā abhāsatha.</div> </td> </tr> </table> </div>
</div>
<div class="q" id="p_23J_1654"> <div class="divNumber">335.</div> <div class="p"> <table class="singleColumn"> <tr> <td> <div class="pN">1654</div> <div class="G">“Āguṁ kira mahārāja,</div> </td> </tr> <tr> <td> <div class="G">akari kamma dukkaṭaṁ;</div> </td> </tr> <tr> <td> <div class="G">Adūsakā pitāputtā,</div> </td> </tr> <tr> <td> <div class="G">tayo ekūsunā hatā.</div> </td> </tr> </table> </div>
</div>
<div class="q" id="p_23J_1655"> <div class="divNumber">336.</div> <div class="p"> <table class="singleColumn"> <tr> <td> <div class="pN">1655</div> <div class="G">Ehi taṁ anusikkhāmi,</div> </td> </tr> <tr> <td> <div class="G">yathā te sugatī siyā;</div> </td> </tr> <tr> <td> <div class="G">Dhammenandhe vane posa,</div> </td> </tr> <tr> <td> <div class="G">maññehaṁ sugatī tayā”.</div> </td> </tr> </table> </div>
</div>
<div class="q" id="p_23J_1656"> <div class="divNumber">337.</div> <div class="p"> <table class="singleColumn"> <tr> <td> <div class="pN">1656</div> <div class="G">Sa rājā paridevitvā,</div> </td> </tr> <tr> <td> <div class="G">bahuṁ kāruññasañhitaṁ;</div> </td> </tr> <tr> <td> <div class="G">Udakakumbhamādāya,</div> </td> </tr> <tr> <td> <div class="G">pakkāmi dakkhiṇāmukho.</div> </td> </tr> </table> </div>
</div>
<div class="q" id="p_23J_1657"> <div class="divNumber">338.</div> <div class="p"> <table class="singleColumn"> <tr> <td> <div class="pN">1657</div> <div class="G">“Kassa nu eso padasaddo,</div> </td> </tr> <tr> <td> <div class="G">manussasseva āgato;</div> </td> </tr> <tr> <td> <div class="G">Neso sāmassa nigghoso,</div> </td> </tr> <tr> <td> <div class="G">ko nu tvamasi mārisa.</div> </td> </tr> </table> </div>
</div>
<div class="q" id="p_23J_1658"> <div class="divNumber">339.</div> <div class="p"> <table class="singleColumn"> <tr> <td> <div class="pN">1658</div> <div class="G">Santañhi sāmo vajati,</div> </td> </tr> <tr> <td> <div class="G">santaṁ pādāni neyati;</div> </td> </tr> <tr> <td> <div class="G">Neso sāmassa nigghoso,</div> </td> </tr> <tr> <td> <div class="G">ko nu tvamasi mārisa”.</div> </td> </tr> </table> </div>
</div>
<div class="q" id="p_23J_1659"> <div class="divNumber">340.</div> <div class="p"> <table class="singleColumn"> <tr> <td> <div class="pN">1659</div> <div class="G">“Rājāhamasmi kāsīnaṁ,</div> </td> </tr> <tr> <td> <div class="G">pīḷiyakkhoti maṁ vidū;</div> </td> </tr> <tr> <td> <div class="G">Lobhā raṭṭhaṁ pahitvāna,</div> </td> </tr> <tr> <td> <div class="G">migamesaṁ carāmahaṁ.</div> </td> </tr> </table> </div>
</div>
<div class="q" id="p_23J_1660"> <div class="divNumber">341.</div> <div class="p"> <table class="singleColumn"> <tr> <td> <div class="pN">1660</div> <div class="G">Issatthe casmi kusalo,</div> </td> </tr> <tr> <td> <div class="G">daḷhadhammoti vissuto;</div> </td> </tr> <tr> <td> <div class="G">Nāgopi me na mucceyya,</div> </td> </tr> <tr> <td> <div class="G">āgato usupātanaṁ”.</div> </td> </tr> </table> </div>
</div>
<div class="q" id="p_23J_1661"> <div class="divNumber">342.</div> <div class="p"> <table class="singleColumn"> <tr> <td> <div class="pN">1661</div> <div class="G">“Svāgataṁ te mahārāja,</div> </td> </tr> <tr> <td> <div class="G">atho te adurāgataṁ;</div> </td> </tr> <tr> <td> <div class="G">Issarosi anuppatto,</div> </td> </tr> <tr> <td> <div class="G">yaṁ idhatthi pavedaya.</div> </td> </tr> </table> </div>
</div>
<div class="q" id="p_23J_1662"> <div class="divNumber">343.</div> <div class="p"> <table class="singleColumn"> <tr> <td> <div class="pN">1662</div> <div class="G">Tindukāni piyālāni,</div> </td> </tr> <tr> <td> <div class="G">madhuke kāsumāriyo;</div> </td> </tr> <tr> <td> <div class="G">Phalāni khuddakappāni,</div> </td> </tr> <tr> <td> <div class="G">bhuñja rāja varaṁ varaṁ.</div> </td> </tr> </table> </div>
</div>
<div class="q" id="p_23J_1663"> <div class="divNumber">344.</div> <div class="p"> <table class="singleColumn"> <tr> <td> <div class="pN">1663</div> <div class="G">Idampi pānīyaṁ sītaṁ,</div> </td> </tr> <tr> <td> <div class="G">ābhataṁ girigabbharā;</div> </td> </tr> <tr> <td> <div class="G">Tato piva mahārāja,</div> </td> </tr> <tr> <td> <div class="G">sace tvaṁ abhikaṅkhasi”.</div> </td> </tr> </table> </div>
</div>
<div class="q" id="p_23J_1664"> <div class="divNumber">345.</div> <div class="p"> <table class="singleColumn"> <tr> <td> <div class="pN">1664</div> <div class="G">“Nālaṁ andhā vane daṭṭhuṁ,</div> </td> </tr> <tr> <td> <div class="G">ko nu vo phalamāhari;</div> </td> </tr> <tr> <td> <div class="G">Anandhassevayaṁ sammā,</div> </td> </tr> <tr> <td> <div class="G">nivāpo mayha khāyati”.</div> </td> </tr> </table> </div>
</div>
<div class="q" id="p_23J_1665"> <div class="divNumber">346.</div> <div class="p"> <table class="singleColumn"> <tr> <td> <div class="pN">1665</div> <div class="G">“Daharo yuvā nātibrahā,</div> </td> </tr> <tr> <td> <div class="G">sāmo kalyāṇadassano;</div> </td> </tr> <tr> <td> <div class="G">Dīghassa kesā asitā,</div> </td> </tr> <tr> <td> <div class="G">atho sūnaggavellitā.</div> </td> </tr> </table> </div>
</div>
<div class="q" id="p_23J_1666"> <div class="divNumber">347.</div> <div class="p"> <table class="singleColumn"> <tr> <td> <div class="pN">1666</div> <div class="G">So have phalamāharitvā,</div> </td> </tr> <tr> <td> <div class="G">ito ādāya kamaṇḍaluṁ;</div> </td> </tr> <tr> <td> <div class="G">Nadiṁ gato udahāro,</div> </td> </tr> <tr> <td> <div class="G">maññe na dūramāgato”.</div> </td> </tr> </table> </div>
</div>
<div class="q" id="p_23J_1667"> <div class="divNumber">348.</div> <div class="p"> <table class="singleColumn"> <tr> <td> <div class="pN">1667</div> <div class="G">“Ahaṁ taṁ avadhiṁ sāmaṁ,</div> </td> </tr> <tr> <td> <div class="G">yo tuyhaṁ paricārako;</div> </td> </tr> <tr> <td> <div class="G">Yaṁ kumāraṁ pavedetha,</div> </td> </tr> <tr> <td> <div class="G">sāmaṁ kalyāṇadassanaṁ.</div> </td> </tr> </table> </div>
</div>
<div class="q" id="p_23J_1668"> <div class="divNumber">349.</div> <div class="p"> <table class="singleColumn"> <tr> <td> <div class="pN">1668</div> <div class="G">Dīghassa kesā asitā,</div> </td> </tr> <tr> <td> <div class="G">atho sūnaggavellitā;</div> </td> </tr> <tr> <td> <div class="G">Tesu lohitalittesu,</div> </td> </tr> <tr> <td> <div class="G">seti sāmo mayā hato”.</div> </td> </tr> </table> </div>
</div>
<div class="q" id="p_23J_1669"> <div class="divNumber">350.</div> <div class="p"> <table class="singleColumn"> <tr> <td> <div class="pN">1669</div> <div class="G">“Kena dukūla mantesi,</div> </td> </tr> <tr> <td> <div class="G">hato sāmoti vādinā;</div> </td> </tr> <tr> <td> <div class="G">Hato sāmoti sutvāna,</div> </td> </tr> <tr> <td> <div class="G">hadayaṁ me pavedhati.</div> </td> </tr> </table> </div>
</div>
<div class="q" id="p_23J_1670"> <div class="divNumber">351.</div> <div class="p"> <table class="singleColumn"> <tr> <td> <div class="pN">1670</div> <div class="G">Assatthasseva taruṇaṁ,</div> </td> </tr> <tr> <td> <div class="G">pavāḷaṁ māluteritaṁ;</div> </td> </tr> <tr> <td> <div class="G">Hato sāmoti sutvāna,</div> </td> </tr> <tr> <td> <div class="G">hadayaṁ me pavedhati”.</div> </td> </tr> </table> </div>
</div>
<div class="q" id="p_23J_1671"> <div class="divNumber">352.</div> <div class="p"> <table class="singleColumn"> <tr> <td> <div class="pN">1671</div> <div class="G">“Pārike kāsirājāyaṁ,</div> </td> </tr> <tr> <td> <div class="G">so sāmaṁ migasammate;</div> </td> </tr> <tr> <td> <div class="G">Kodhasā usunā vijjhi,</div> </td> </tr> <tr> <td> <div class="G">tassa mā pāpamicchimhā”.</div> </td> </tr> </table> </div>
</div>
<div class="q" id="p_23J_1672"> <div class="divNumber">353.</div> <div class="p"> <table class="singleColumn"> <tr> <td> <div class="pN">1672</div> <div class="G">“Kicchā laddho piyo putto,</div> </td> </tr> <tr> <td> <div class="G">yo andhe abharī vane;</div> </td> </tr> <tr> <td> <div class="G">Taṁ ekaputtaṁ ghātimhi,</div> </td> </tr> <tr> <td> <div class="G">kathaṁ cittaṁ na kopaye”.</div> </td> </tr> </table> </div>
</div>
<div class="q" id="p_23J_1673"> <div class="divNumber">354.</div> <div class="p"> <table class="singleColumn"> <tr> <td> <div class="pN">1673</div> <div class="G">“Kicchā laddho piyo putto,</div> </td> </tr> <tr> <td> <div class="G">yo andhe abharī vane;</div> </td> </tr> <tr> <td> <div class="G">Taṁ ekaputtaṁ ghātimhi,</div> </td> </tr> <tr> <td> <div class="G">akkodhaṁ āhu paṇḍitā”.</div> </td> </tr> </table> </div>
</div>
<div class="q" id="p_23J_1674"> <div class="divNumber">355.</div> <div class="p"> <table class="singleColumn"> <tr> <td> <div class="pN">1674</div> <div class="G">“Mā bāḷhaṁ paridevetha,</div> </td> </tr> <tr> <td> <div class="G">hato sāmoti vādinā;</div> </td> </tr> <tr> <td> <div class="G">Ahaṁ kammakaro hutvā,</div> </td> </tr> <tr> <td> <div class="G">bharissāmi brahāvane.</div> </td> </tr> </table> </div>
</div>
<div class="q" id="p_23J_1675"> <div class="divNumber">356.</div> <div class="p"> <table class="singleColumn"> <tr> <td> <div class="pN">1675</div> <div class="G">Issatthe casmi kusalo,</div> </td> </tr> <tr> <td> <div class="G">daḷhadhammoti vissuto;</div> </td> </tr> <tr> <td> <div class="G">Ahaṁ kammakaro hutvā,</div> </td> </tr> <tr> <td> <div class="G">bharissāmi brahāvane.</div> </td> </tr> </table> </div>
</div>
<div class="q" id="p_23J_1676"> <div class="divNumber">357.</div> <div class="p"> <table class="singleColumn"> <tr> <td> <div class="pN">1676</div> <div class="G">Migānaṁ vighāsamanvesaṁ,</div> </td> </tr> <tr> <td> <div class="G">vanamūlaphalāni ca;</div> </td> </tr> <tr> <td> <div class="G">Ahaṁ kammakaro hutvā,</div> </td> </tr> <tr> <td> <div class="G">bharissāmi brahāvane”.</div> </td> </tr> </table> </div>
</div>
<div class="q" id="p_23J_1677"> <div class="divNumber">358.</div> <div class="p"> <table class="singleColumn"> <tr> <td> <div class="pN">1677</div> <div class="G">“Nesa dhammo mahārāja,</div> </td> </tr> <tr> <td> <div class="G">netaṁ amhesu kappati;</div> </td> </tr> <tr> <td> <div class="G">Rājā tvamasi amhākaṁ,</div> </td> </tr> <tr> <td> <div class="G">pāde vandāma te mayaṁ”.</div> </td> </tr> </table> </div>
</div>
<div class="q" id="p_23J_1678"> <div class="divNumber">359.</div> <div class="p"> <table class="singleColumn"> <tr> <td> <div class="pN">1678</div> <div class="G">“Dhammaṁ nesādā bhaṇatha,</div> </td> </tr> <tr> <td> <div class="G">katā apacitī tayā;</div> </td> </tr> <tr> <td> <div class="G">Pitā tvamasi amhākaṁ,</div> </td> </tr> <tr> <td> <div class="G">mātā tvamasi pārike”.</div> </td> </tr> </table> </div>
</div>
<div class="q" id="p_23J_1679"> <div class="divNumber">360.</div> <div class="p"> <table class="singleColumn"> <tr> <td> <div class="pN">1679</div> <div class="G">“Namo te kāsirājatthu,</div> </td> </tr> <tr> <td> <div class="G">namo te kāsivaḍḍhana;</div> </td> </tr> <tr> <td> <div class="G">Añjaliṁ te paggaṇhāma,</div> </td> </tr> <tr> <td> <div class="G">yāva sāmānupāpaya.</div> </td> </tr> </table> </div>
</div>
<div class="q" id="p_23J_1680"> <div class="divNumber">361.</div> <div class="p"> <table class="singleColumn"> <tr> <td> <div class="pN">1680</div> <div class="G">Tassa pāde samajjantā,</div> </td> </tr> <tr> <td> <div class="G">mukhañca bhujadassanaṁ;</div> </td> </tr> <tr> <td> <div class="G">Saṁsumbhamānā attānaṁ,</div> </td> </tr> <tr> <td> <div class="G">kālamāgamayāmase”.</div> </td> </tr> </table> </div>
</div>
<div class="q" id="p_23J_1681"> <div class="divNumber">362.</div> <div class="p"> <table class="singleColumn"> <tr> <td> <div class="pN">1681</div> <div class="G">“Brahā vāḷamigākiṇṇaṁ,</div> </td> </tr> <tr> <td> <div class="G">ākāsantaṁva dissati;</div> </td> </tr> <tr> <td> <div class="G">Yattha sāmo hato seti,</div> </td> </tr> <tr> <td> <div class="G">candova patito chamā.</div> </td> </tr> </table> </div>
</div>
<div class="q" id="p_23J_1682"> <div class="divNumber">363.</div> <div class="p"> <table class="singleColumn"> <tr> <td> <div class="pN">1682</div> <div class="G">Brahā vāḷamigākiṇṇaṁ,</div> </td> </tr> <tr> <td> <div class="G">ākāsantaṁva dissati;</div> </td> </tr> <tr> <td> <div class="G">Yattha sāmo hato seti,</div> </td> </tr> <tr> <td> <div class="G">sūriyova patito chamā.</div> </td> </tr> </table> </div>
</div>
<div class="q" id="p_23J_1683"> <div class="divNumber">364.</div> <div class="p"> <table class="singleColumn"> <tr> <td> <div class="pN">1683</div> <div class="G">Brahā vāḷamigākiṇṇaṁ,</div> </td> </tr> <tr> <td> <div class="G">ākāsantaṁva dissati;</div> </td> </tr> <tr> <td> <div class="G">Yattha sāmo hato seti,</div> </td> </tr> <tr> <td> <div class="G">paṁsunā patikunthito.</div> </td> </tr> </table> </div>
</div>
<div class="q" id="p_23J_1684"> <div class="divNumber">365.</div> <div class="p"> <table class="singleColumn"> <tr> <td> <div class="pN">1684</div> <div class="G">Brahā vāḷamigākiṇṇaṁ,</div> </td> </tr> <tr> <td> <div class="G">ākāsantaṁva dissati;</div> </td> </tr> <tr> <td> <div class="G">Yattha sāmo hato seti,</div> </td> </tr> <tr> <td> <div class="G">idheva vasathassame”.</div> </td> </tr> </table> </div>
</div>
<div class="q" id="p_23J_1685"> <div class="divNumber">366.</div> <div class="p"> <table class="singleColumn"> <tr> <td> <div class="pN">1685</div> <div class="G">“Yadi tattha sahassāni,</div> </td> </tr> <tr> <td> <div class="G">satāni niyutāni ca;</div> </td> </tr> <tr> <td> <div class="G">Nevamhākaṁ bhayaṁ koci,</div> </td> </tr> <tr> <td> <div class="G">vane vāḷesu vijjati”.</div> </td> </tr> </table> </div>
</div>
<div class="q" id="p_23J_1686"> <div class="divNumber">367.</div> <div class="p"> <table class="singleColumn"> <tr> <td> <div class="pN">1686</div> <div class="G">Tato andhānamādāya,</div> </td> </tr> <tr> <td> <div class="G">kāsirājā brahāvane;</div> </td> </tr> <tr> <td> <div class="G">Hatthe gahetvā pakkāmi,</div> </td> </tr> <tr> <td> <div class="G">yattha sāmo hato ahu.</div> </td> </tr> </table> </div>
</div>
<div class="q" id="p_23J_1687"> <div class="divNumber">368.</div> <div class="p"> <table class="singleColumn"> <tr> <td> <div class="pN">1687</div> <div class="G">Disvāna patitaṁ sāmaṁ,</div> </td> </tr> <tr> <td> <div class="G">puttakaṁ paṁsukunthitaṁ;</div> </td> </tr> <tr> <td> <div class="G">Apaviddhaṁ brahāraññe,</div> </td> </tr> <tr> <td> <div class="G">candaṁva patitaṁ chamā.</div> </td> </tr> </table> </div>
</div>
<div class="q" id="p_23J_1688"> <div class="divNumber">369.</div> <div class="p"> <table class="singleColumn"> <tr> <td> <div class="pN">1688</div> <div class="G">Disvāna patitaṁ sāmaṁ,</div> </td> </tr> <tr> <td> <div class="G">puttakaṁ paṁsukunthitaṁ;</div> </td> </tr> <tr> <td> <div class="G">Apaviddhaṁ brahāraññe,</div> </td> </tr> <tr> <td> <div class="G">sūriyaṁva patitaṁ chamā.</div> </td> </tr> </table> </div>
</div>
<div class="q" id="p_23J_1689"> <div class="divNumber">370.</div> <div class="p"> <table class="singleColumn"> <tr> <td> <div class="pN">1689</div> <div class="G">Disvāna patitaṁ sāmaṁ,</div> </td> </tr> <tr> <td> <div class="G">puttakaṁ paṁsukunthitaṁ;</div> </td> </tr> <tr> <td> <div class="G">Apaviddhaṁ brahāraññe,</div> </td> </tr> <tr> <td> <div class="G">kalūnaṁ paridevayuṁ.</div> </td> </tr> </table> </div>
</div>
<div class="q" id="p_23J_1690"> <div class="divNumber">371.</div> <div class="p"> <table class="singleColumn"> <tr> <td> <div class="pN">1690</div> <div class="G">Disvāna patitaṁ sāmaṁ,</div> </td> </tr> <tr> <td> <div class="G">puttakaṁ paṁsukunthitaṁ;</div> </td> </tr> <tr> <td> <div class="G">Bāhā paggayha pakkanduṁ,</div> </td> </tr> <tr> <td> <div class="G">“adhammo kira bho iti.</div> </td> </tr> </table> </div>
</div>
<div class="q" id="p_23J_1691"> <div class="divNumber">372.</div> <div class="p"> <table class="singleColumn"> <tr> <td> <div class="pN">1691</div> <div class="G">Bāḷhaṁ kho tvaṁ pamattosi,</div> </td> </tr> <tr> <td> <div class="G">sāma kalyāṇadassana;</div> </td> </tr> <tr> <td> <div class="G">Yo ajjevaṁ gate kāle,</div> </td> </tr> <tr> <td> <div class="G">na kiñci mabhibhāsasi.</div> </td> </tr> </table> </div>
</div>
<div class="q" id="p_23J_1692"> <div class="divNumber">373.</div> <div class="p"> <table class="singleColumn"> <tr> <td> <div class="pN">1692</div> <div class="G">Bāḷhaṁ kho tvaṁ padittosi,</div> </td> </tr> <tr> <td> <div class="G">sāma kalyāṇadassana;</div> </td> </tr> <tr> <td> <div class="G">Yo ajjevaṁ gate kāle,</div> </td> </tr> <tr> <td> <div class="G">na kiñci mabhibhāsasi.</div> </td> </tr> </table> </div>
</div>
<div class="q" id="p_23J_1693"> <div class="divNumber">374.</div> <div class="p"> <table class="singleColumn"> <tr> <td> <div class="pN">1693</div> <div class="G">Bāḷhaṁ kho tvaṁ pakuddhosi,</div> </td> </tr> <tr> <td> <div class="G">sāma kalyāṇadassana;</div> </td> </tr> <tr> <td> <div class="G">Yo ajjevaṁ gate kāle,</div> </td> </tr> <tr> <td> <div class="G">na kiñci mabhibhāsasi.</div> </td> </tr> </table> </div>
</div>
<div class="q" id="p_23J_1694"> <div class="divNumber">375.</div> <div class="p"> <table class="singleColumn"> <tr> <td> <div class="pN">1694</div> <div class="G">Bāḷhaṁ kho tvaṁ pasuttosi,</div> </td> </tr> <tr> <td> <div class="G">sāma kalyāṇadassana;</div> </td> </tr> <tr> <td> <div class="G">Yo ajjevaṁ gate kāle,</div> </td> </tr> <tr> <td> <div class="G">na kiñci mabhibhāsasi.</div> </td> </tr> </table> </div>
</div>
<div class="q" id="p_23J_1695"> <div class="divNumber">376.</div> <div class="p"> <table class="singleColumn"> <tr> <td> <div class="pN">1695</div> <div class="G">Bāḷhaṁ kho tvaṁ vimanosi,</div> </td> </tr> <tr> <td> <div class="G">sāma kalyāṇadassana;</div> </td> </tr> <tr> <td> <div class="G">Yo ajjevaṁ gate kāle,</div> </td> </tr> <tr> <td> <div class="G">na kiñci mabhibhāsasi.</div> </td> </tr> </table> </div>
</div>
<div class="q" id="p_23J_1696"> <div class="divNumber">377.</div> <div class="p"> <table class="singleColumn"> <tr> <td> <div class="pN">1696</div> <div class="G">Jaṭaṁ valinaṁ paṁsugataṁ,</div> </td> </tr> <tr> <td> <div class="G">ko dāni saṇṭhapessati;</div> </td> </tr> <tr> <td> <div class="G">Sāmo ayaṁ kālaṅkato,</div> </td> </tr> <tr> <td> <div class="G">andhānaṁ paricārako.</div> </td> </tr> </table> </div>
</div>
<div class="q" id="p_23J_1697"> <div class="divNumber">378.</div> <div class="p"> <table class="singleColumn"> <tr> <td> <div class="pN">1697</div> <div class="G">Ko me sammajjamādāya,</div> </td> </tr> <tr> <td> <div class="G">sammajjissati assamaṁ;</div> </td> </tr> <tr> <td> <div class="G">Sāmo ayaṁ kālaṅkato,</div> </td> </tr> <tr> <td> <div class="G">andhānaṁ paricārako.</div> </td> </tr> </table> </div>
</div>
<div class="q" id="p_23J_1698"> <div class="divNumber">379.</div> <div class="p"> <table class="singleColumn"> <tr> <td> <div class="pN">1698</div> <div class="G">Ko dāni nhāpayissati,</div> </td> </tr> <tr> <td> <div class="G">sītenuṇhodakena ca;</div> </td> </tr> <tr> <td> <div class="G">Sāmo ayaṁ kālaṅkato,</div> </td> </tr> <tr> <td> <div class="G">andhānaṁ paricārako.</div> </td> </tr> </table> </div>
</div>
<div class="q" id="p_23J_1699"> <div class="divNumber">380.</div> <div class="p"> <table class="singleColumn"> <tr> <td> <div class="pN">1699</div> <div class="G">Ko dāni bhojayissati,</div> </td> </tr> <tr> <td> <div class="G">vanamūlaphalāni ca;</div> </td> </tr> <tr> <td> <div class="G">Sāmo ayaṁ kālaṅkato,</div> </td> </tr> <tr> <td> <div class="G">andhānaṁ paricārako”.</div> </td> </tr> </table> </div>
</div>
<div class="q" id="p_23J_1700"> <div class="divNumber">381.</div> <div class="p"> <table class="singleColumn"> <tr> <td> <div class="pN">1700</div> <div class="G">Disvāna patitaṁ sāmaṁ,</div> </td> </tr> <tr> <td> <div class="G">puttakaṁ paṁsukunthitaṁ;</div> </td> </tr> <tr> <td> <div class="G">Aṭṭitā puttasokena,</div> </td> </tr> <tr> <td> <div class="G">mātā saccaṁ abhāsatha.</div> </td> </tr> </table> </div>
</div>
<div class="q" id="p_23J_1701"> <div class="divNumber">382.</div> <div class="p"> <table class="singleColumn"> <tr> <td> <div class="pN">1701</div> <div class="G">“Yena saccenayaṁ sāmo,</div> </td> </tr> <tr> <td> <div class="G">dhammacārī pure ahu;</div> </td> </tr> <tr> <td> <div class="G">Etena saccavajjena,</div> </td> </tr> <tr> <td> <div class="G">visaṁ sāmassa haññatu.</div> </td> </tr> </table> </div>
</div>
<div class="q" id="p_23J_1702"> <div class="divNumber">383.</div> <div class="p"> <table class="singleColumn"> <tr> <td> <div class="pN">1702</div> <div class="G">Yena saccenayaṁ sāmo,</div> </td> </tr> <tr> <td> <div class="G">brahmacārī pure ahu;</div> </td> </tr> <tr> <td> <div class="G">Etena saccavajjena,</div> </td> </tr> <tr> <td> <div class="G">visaṁ sāmassa haññatu.</div> </td> </tr> </table> </div>
</div>
<div class="q" id="p_23J_1703"> <div class="divNumber">384.</div> <div class="p"> <table class="singleColumn"> <tr> <td> <div class="pN">1703</div> <div class="G">Yena saccenayaṁ sāmo,</div> </td> </tr> <tr> <td> <div class="G">saccavādī pure ahu;</div> </td> </tr> <tr> <td> <div class="G">Etena saccavajjena,</div> </td> </tr> <tr> <td> <div class="G">visaṁ sāmassa haññatu.</div> </td> </tr> </table> </div>
</div>
<div class="q" id="p_23J_1704"> <div class="divNumber">385.</div> <div class="p"> <table class="singleColumn"> <tr> <td> <div class="pN">1704</div> <div class="G">Yena saccenayaṁ sāmo,</div> </td> </tr> <tr> <td> <div class="G">mātāpettibharo ahu;</div> </td> </tr> <tr> <td> <div class="G">Etena saccavajjena,</div> </td> </tr> <tr> <td> <div class="G">visaṁ sāmassa haññatu.</div> </td> </tr> </table> </div>
</div>
<div class="q" id="p_23J_1705"> <div class="divNumber">386.</div> <div class="p"> <table class="singleColumn"> <tr> <td> <div class="pN">1705</div> <div class="G">Yena saccenayaṁ sāmo,</div> </td> </tr> <tr> <td> <div class="G">kule jeṭṭhāpacāyiko;</div> </td> </tr> <tr> <td> <div class="G">Etena saccavajjena,</div> </td> </tr> <tr> <td> <div class="G">visaṁ sāmassa haññatu.</div> </td> </tr> </table> </div>
</div>
<div class="q" id="p_23J_1706"> <div class="divNumber">387.</div> <div class="p"> <table class="singleColumn"> <tr> <td> <div class="pN">1706</div> <div class="G">Yena saccenayaṁ sāmo,</div> </td> </tr> <tr> <td> <div class="G">pāṇā piyataro mama;</div> </td> </tr> <tr> <td> <div class="G">Etena saccavajjena,</div> </td> </tr> <tr> <td> <div class="G">visaṁ sāmassa haññatu.</div> </td> </tr> </table> </div>
</div>
<div class="q" id="p_23J_1707"> <div class="divNumber">388.</div> <div class="p"> <table class="singleColumn"> <tr> <td> <div class="pN">1707</div> <div class="G">Yaṁ kiñcitthi kataṁ puññaṁ,</div> </td> </tr> <tr> <td> <div class="G">Mayhañceva pitucca te;</div> </td> </tr> <tr> <td> <div class="G">Sabbena tena kusalena,</div> </td> </tr> <tr> <td> <div class="G">Visaṁ sāmassa haññatu”.</div> </td> </tr> </table> </div>
</div>
<div class="q" id="p_23J_1708"> <div class="divNumber">389.</div> <div class="p"> <table class="singleColumn"> <tr> <td> <div class="pN">1708</div> <div class="G">Disvāna patitaṁ sāmaṁ,</div> </td> </tr> <tr> <td> <div class="G">puttakaṁ paṁsukunthitaṁ;</div> </td> </tr> <tr> <td> <div class="G">Aṭṭito puttasokena,</div> </td> </tr> <tr> <td> <div class="G">pitā saccaṁ abhāsatha.</div> </td> </tr> </table> </div>
</div>
<div class="q" id="p_23J_1709"> <div class="divNumber">390.</div> <div class="p"> <table class="singleColumn"> <tr> <td> <div class="pN">1709</div> <div class="G">“Yena saccenayaṁ sāmo,</div> </td> </tr> <tr> <td> <div class="G">dhammacārī pure ahu;</div> </td> </tr> <tr> <td> <div class="G">Etena saccavajjena,</div> </td> </tr> <tr> <td> <div class="G">visaṁ sāmassa haññatu.</div> </td> </tr> </table> </div>
</div>
<div class="q" id="p_23J_1710"> <div class="divNumber">391.</div> <div class="p"> <table class="singleColumn"> <tr> <td> <div class="pN">1710</div> <div class="G">Yena saccenayaṁ sāmo,</div> </td> </tr> <tr> <td> <div class="G">brahmacārī pure ahu;</div> </td> </tr> <tr> <td> <div class="G">Etena saccavajjena,</div> </td> </tr> <tr> <td> <div class="G">visaṁ sāmassa haññatu.</div> </td> </tr> </table> </div>
</div>
<div class="q" id="p_23J_1711"> <div class="divNumber">392.</div> <div class="p"> <table class="singleColumn"> <tr> <td> <div class="pN">1711</div> <div class="G">Yena saccenayaṁ sāmo,</div> </td> </tr> <tr> <td> <div class="G">saccavādī pure ahu;</div> </td> </tr> <tr> <td> <div class="G">Etena saccavajjena,</div> </td> </tr> <tr> <td> <div class="G">visaṁ sāmassa haññatu.</div> </td> </tr> </table> </div>
</div>
<div class="q" id="p_23J_1712"> <div class="divNumber">393.</div> <div class="p"> <table class="singleColumn"> <tr> <td> <div class="pN">1712</div> <div class="G">Yena saccenayaṁ sāmo,</div> </td> </tr> <tr> <td> <div class="G">mātāpettibharo ahu;</div> </td> </tr> <tr> <td> <div class="G">Etena saccavajjena,</div> </td> </tr> <tr> <td> <div class="G">visaṁ sāmassa haññatu.</div> </td> </tr> </table> </div>
</div>
<div class="q" id="p_23J_1713"> <div class="divNumber">394.</div> <div class="p"> <table class="singleColumn"> <tr> <td> <div class="pN">1713</div> <div class="G">Yena saccenayaṁ sāmo,</div> </td> </tr> <tr> <td> <div class="G">kule jeṭṭhāpacāyiko;</div> </td> </tr> <tr> <td> <div class="G">Etena saccavajjena,</div> </td> </tr> <tr> <td> <div class="G">visaṁ sāmassa haññatu.</div> </td> </tr> </table> </div>
</div>
<div class="q" id="p_23J_1714"> <div class="divNumber">395.</div> <div class="p"> <table class="singleColumn"> <tr> <td> <div class="pN">1714</div> <div class="G">Yena saccenayaṁ sāmo,</div> </td> </tr> <tr> <td> <div class="G">pāṇā piyataro mama;</div> </td> </tr> <tr> <td> <div class="G">Etena saccavajjena,</div> </td> </tr> <tr> <td> <div class="G">visaṁ sāmassa haññatu.</div> </td> </tr> </table> </div>
</div>
<div class="q" id="p_23J_1715"> <div class="divNumber">396.</div> <div class="p"> <table class="singleColumn"> <tr> <td> <div class="pN">1715</div> <div class="G">Yaṁ kiñcitthi kataṁ puññaṁ,</div> </td> </tr> <tr> <td> <div class="G">Mayhañceva mātucca te;</div> </td> </tr> <tr> <td> <div class="G">Sabbena tena kusalena,</div> </td> </tr> <tr> <td> <div class="G">Visaṁ sāmassa haññatu.</div> </td> </tr> </table> </div>
</div>
<div class="q" id="p_23J_1716"> <div class="divNumber">397.</div> <div class="p"> <table class="singleColumn"> <tr> <td> <div class="pN">1716</div> <div class="G">Sā devatā antarahitā,</div> </td> </tr> <tr> <td> <div class="G">pabbate gandhamādane;</div> </td> </tr> <tr> <td> <div class="G">Sāmassa anukampāya,</div> </td> </tr> <tr> <td> <div class="G">imaṁ saccaṁ abhāsatha.</div> </td> </tr> </table> </div>
</div>
<div class="q" id="p_23J_1717"> <div class="divNumber">398.</div> <div class="p"> <table class="singleColumn"> <tr> <td> <div class="pN">1717</div> <div class="G">Pabbatyāhaṁ gandhamādane,</div> </td> </tr> <tr> <td> <div class="G">cirarattanivāsinī;</div> </td> </tr> <tr> <td> <div class="G">Na me piyataro koci,</div> </td> </tr> <tr> <td> <div class="G">añño sāmena vijjati;</div> </td> </tr> <tr> <td> <div class="G">Etena saccavajjena,</div> </td> </tr> <tr> <td> <div class="G">visaṁ sāmassa haññatu.</div> </td> </tr> </table> </div>
</div>
<div class="q" id="p_23J_1718"> <div class="divNumber">399.</div> <div class="p"> <table class="singleColumn"> <tr> <td> <div class="pN">1718</div> <div class="G">Sabbe vanā gandhamayā,</div> </td> </tr> <tr> <td> <div class="G">pabbate gandhamādane;</div> </td> </tr> <tr> <td> <div class="G">Etena saccavajjena,</div> </td> </tr> <tr> <td> <div class="G">visaṁ sāmassa haññatu”.</div> </td> </tr> </table> </div>
</div>
<div class="q" id="p_23J_1719"> <div class="divNumber">400.</div> <div class="p"> <table class="singleColumn"> <tr> <td> <div class="pN">1719</div> <div class="G">Tesaṁ lālappamānānaṁ,</div> </td> </tr> <tr> <td> <div class="G">bahuṁ kāruññasañhitaṁ;</div> </td> </tr> <tr> <td> <div class="G">Khippaṁ sāmo samuṭṭhāsi,</div> </td> </tr> <tr> <td> <div class="G">yuvā kalyāṇadassano.</div> </td> </tr> </table> </div>
</div>
<div class="q" id="p_23J_1720"> <div class="divNumber">401.</div> <div class="p"> <table class="singleColumn"> <tr> <td> <div class="pN">1720</div> <div class="G">“Sāmohamasmi bhaddaṁ vo,</div> </td> </tr> <tr> <td> <div class="G">Sotthināmhi samuṭṭhito;</div> </td> </tr> <tr> <td> <div class="G">Mā bāḷhaṁ paridevetha,</div> </td> </tr> <tr> <td> <div class="G">Mañjunābhivadetha maṁ”.</div> </td> </tr> </table> </div>
</div>
<div class="q" id="p_23J_1721"> <div class="divNumber">402.</div> <div class="p"> <table class="singleColumn"> <tr> <td> <div class="pN">1721</div> <div class="G">“Svāgataṁ te mahārāja,</div> </td> </tr> <tr> <td> <div class="G">atho te adurāgataṁ;</div> </td> </tr> <tr> <td> <div class="G">Issarosi anuppatto,</div> </td> </tr> <tr> <td> <div class="G">yaṁ idhatthi pavedaya.</div> </td> </tr> </table> </div>
</div>
<div class="q" id="p_23J_1722"> <div class="divNumber">403.</div> <div class="p"> <table class="singleColumn"> <tr> <td> <div class="pN">1722</div> <div class="G">Tindukāni piyālāni,</div> </td> </tr> <tr> <td> <div class="G">madhuke kāsumāriyo;</div> </td> </tr> <tr> <td> <div class="G">Phalāni khuddakappāni,</div> </td> </tr> <tr> <td> <div class="G">bhuñja rāja varaṁ varaṁ.</div> </td> </tr> </table> </div>
</div>
<div class="q" id="p_23J_1723"> <div class="divNumber">404.</div> <div class="p"> <table class="singleColumn"> <tr> <td> <div class="pN">1723</div> <div class="G">Atthi me pānīyaṁ sītaṁ,</div> </td> </tr> <tr> <td> <div class="G">ābhataṁ girigabbharā;</div> </td> </tr> <tr> <td> <div class="G">Tato piva mahārāja,</div> </td> </tr> <tr> <td> <div class="G">sace tvaṁ abhikaṅkhasi”.</div> </td> </tr> </table> </div>
</div>
<div class="q" id="p_23J_1724"> <div class="divNumber">405.</div> <div class="p"> <table class="singleColumn"> <tr> <td> <div class="pN">1724</div> <div class="G">“Sammuyhāmi pamuyhāmi,</div> </td> </tr> <tr> <td> <div class="G">sabbā muyhanti me disā;</div> </td> </tr> <tr> <td> <div class="G">Petaṁ taṁ sāma maddakkhiṁ,</div> </td> </tr> <tr> <td> <div class="G">ko nu tvaṁ sāma jīvasi”.</div> </td> </tr> </table> </div>
</div>
<div class="q" id="p_23J_1725"> <div class="divNumber">406.</div> <div class="p"> <table class="singleColumn"> <tr> <td> <div class="pN">1725</div> <div class="G">“Api jīvaṁ mahārāja,</div> </td> </tr> <tr> <td> <div class="G">purisaṁ gāḷhavedanaṁ;</div> </td> </tr> <tr> <td> <div class="G">Upanītamanasaṅkappaṁ,</div> </td> </tr> <tr> <td> <div class="G">jīvantaṁ maññate mataṁ.</div> </td> </tr> </table> </div>
</div>
<div class="q" id="p_23J_1726"> <div class="divNumber">407.</div> <div class="p"> <table class="singleColumn"> <tr> <td> <div class="pN">1726</div> <div class="G">Api jīvaṁ mahārāja,</div> </td> </tr> <tr> <td> <div class="G">purisaṁ gāḷhavedanaṁ;</div> </td> </tr> <tr> <td> <div class="G">Taṁ nirodhagataṁ santaṁ,</div> </td> </tr> <tr> <td> <div class="G">jīvantaṁ maññate mataṁ.</div> </td> </tr> </table> </div>
</div>
<div class="q" id="p_23J_1727"> <div class="divNumber">408.</div> <div class="p"> <table class="singleColumn"> <tr> <td> <div class="pN">1727</div> <div class="G">Yo mātaraṁ pitaraṁ vā,</div> </td> </tr> <tr> <td> <div class="G">macco dhammena posati;</div> </td> </tr> <tr> <td> <div class="G">Devāpi naṁ tikicchanti,</div> </td> </tr> <tr> <td> <div class="G">mātāpettibharaṁ naraṁ.</div> </td> </tr> </table> </div>
</div>
<div class="q" id="p_23J_1728"> <div class="divNumber">409.</div> <div class="p"> <table class="singleColumn"> <tr> <td> <div class="pN">1728</div> <div class="G">Yo mātaraṁ pitaraṁ vā,</div> </td> </tr> <tr> <td> <div class="G">macco dhammena posati;</div> </td> </tr> <tr> <td> <div class="G">Idheva naṁ pasaṁsanti,</div> </td> </tr> <tr> <td> <div class="G">pecca sagge pamodati”.</div> </td> </tr> </table> </div>
</div>
<div class="q" id="p_23J_1729"> <div class="divNumber">410.</div> <div class="p"> <table class="singleColumn"> <tr> <td> <div class="pN">1729</div> <div class="G">“Esa bhiyyo pamuyhāmi,</div> </td> </tr> <tr> <td> <div class="G">Sabbā muyhanti me disā;</div> </td> </tr> <tr> <td> <div class="G">Saraṇaṁ taṁ sāma gacchāmi,</div> </td> </tr> <tr> <td> <div class="G">Tvañca me saraṇaṁ bhava”.</div> </td> </tr> </table> </div>
</div>
<div class="q" id="p_23J_1730"> <div class="divNumber">411.</div> <div class="p"> <table class="singleColumn"> <tr> <td> <div class="pN">1730</div> <div class="G">“Dhammaṁ cara mahārāja,</div> </td> </tr> <tr> <td> <div class="G">mātāpitūsu khattiya;</div> </td> </tr> <tr> <td> <div class="G">Idha dhammaṁ caritvāna,</div> </td> </tr> <tr> <td> <div class="G">rāja saggaṁ gamissasi.</div> </td> </tr> </table> </div>
</div>
<div class="q" id="p_23J_1731"> <div class="divNumber">412.</div> <div class="p"> <table class="singleColumn"> <tr> <td> <div class="pN">1731</div> <div class="G">Dhammaṁ cara mahārāja,</div> </td> </tr> <tr> <td> <div class="G">puttadāresu khattiya;</div> </td> </tr> <tr> <td> <div class="G">Idha dhammaṁ caritvāna,</div> </td> </tr> <tr> <td> <div class="G">rāja saggaṁ gamissasi.</div> </td> </tr> </table> </div>
</div>
<div class="q" id="p_23J_1732"> <div class="divNumber">413.</div> <div class="p"> <table class="singleColumn"> <tr> <td> <div class="pN">1732</div> <div class="G">Dhammaṁ cara mahārāja,</div> </td> </tr> <tr> <td> <div class="G">mittāmaccesu khattiya;</div> </td> </tr> <tr> <td> <div class="G">Idha dhammaṁ caritvāna,</div> </td> </tr> <tr> <td> <div class="G">rāja saggaṁ gamissasi.</div> </td> </tr> </table> </div>
</div>
<div class="q" id="p_23J_1733"> <div class="divNumber">414.</div> <div class="p"> <table class="singleColumn"> <tr> <td> <div class="pN">1733</div> <div class="G">Dhammaṁ cara mahārāja,</div> </td> </tr> <tr> <td> <div class="G">vāhanesu balesu ca;</div> </td> </tr> <tr> <td> <div class="G">Idha dhammaṁ caritvāna,</div> </td> </tr> <tr> <td> <div class="G">rāja saggaṁ gamissasi.</div> </td> </tr> </table> </div>
</div>
<div class="q" id="p_23J_1734"> <div class="divNumber">415.</div> <div class="p"> <table class="singleColumn"> <tr> <td> <div class="pN">1734</div> <div class="G">Dhammaṁ cara mahārāja,</div> </td> </tr> <tr> <td> <div class="G">gāmesu nigamesu ca;</div> </td> </tr> <tr> <td> <div class="G">Idha dhammaṁ caritvāna,</div> </td> </tr> <tr> <td> <div class="G">rāja saggaṁ gamissasi.</div> </td> </tr> </table> </div>
</div>
<div class="q" id="p_23J_1735"> <div class="divNumber">416.</div> <div class="p"> <table class="singleColumn"> <tr> <td> <div class="pN">1735</div> <div class="G">Dhammaṁ cara mahārāja,</div> </td> </tr> <tr> <td> <div class="G">raṭṭhesu janapadesu ca;</div> </td> </tr> <tr> <td> <div class="G">Idha dhammaṁ caritvāna,</div> </td> </tr> <tr> <td> <div class="G">rāja saggaṁ gamissasi.</div> </td> </tr> </table> </div>
</div>
<div class="q" id="p_23J_1736"> <div class="divNumber">417.</div> <div class="p"> <table class="singleColumn"> <tr> <td> <div class="pN">1736</div> <div class="G">Dhammaṁ cara mahārāja,</div> </td> </tr> <tr> <td> <div class="G">samaṇabrāhmaṇesu ca;</div> </td> </tr> <tr> <td> <div class="G">Idha dhammaṁ caritvāna,</div> </td> </tr> <tr> <td> <div class="G">rāja saggaṁ gamissasi.</div> </td> </tr> </table> </div>
</div>
<div class="q" id="p_23J_1737"> <div class="divNumber">418.</div> <div class="p"> <table class="singleColumn"> <tr> <td> <div class="pN">1737</div> <div class="G">Dhammaṁ cara mahārāja,</div> </td> </tr> <tr> <td> <div class="G">migapakkhīsu khattiya;</div> </td> </tr> <tr> <td> <div class="G">Idha dhammaṁ caritvāna,</div> </td> </tr> <tr> <td> <div class="G">rāja saggaṁ gamissasi.</div> </td> </tr> </table> </div>
</div>
<div class="q" id="p_23J_1738"> <div class="divNumber">419.</div> <div class="p"> <table class="singleColumn"> <tr> <td> <div class="pN">1738</div> <div class="G">Dhammaṁ cara mahārāja,</div> </td> </tr> <tr> <td> <div class="G">dhammo ciṇṇo sukhāvaho;</div> </td> </tr> <tr> <td> <div class="G">Idha dhammaṁ caritvāna,</div> </td> </tr> <tr> <td> <div class="G">rāja saggaṁ gamissasi.</div> </td> </tr> </table> </div>
</div>
<div class="q" id="p_23J_1739"> <div class="divNumber">420.</div> <div class="p"> <table class="singleColumn"> <tr> <td> <div class="pN">1739</div> <div class="G">Dhammaṁ cara mahārāja,</div> </td> </tr> <tr> <td> <div class="G">saindā devā sabrahmakā;</div> </td> </tr> <tr> <td> <div class="G">Suciṇṇena divaṁ pattā,</div> </td> </tr> <tr> <td> <div class="G">mā dhammaṁ rāja pāmado”ti.</div> </td> </tr> </table> </div>
</div>
<div class="CENTER" id="p_23J_1740">
<span class="pN">1740</span>Suvaṇṇasāmajātakaṁ tatiyaṁ.</div>
</html>

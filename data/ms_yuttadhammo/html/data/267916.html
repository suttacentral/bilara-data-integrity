<html>
<div class="i">7.3 Pañhāpucchaka</div> <div class="h">Satipaṭṭhānavibhaṅga</div>
<div class="h">Pañhāpucchaka</div>
<div class="q" id="p_30Vbh_1382"> <div class="divNumber">386.</div> <div class="p">
<span class="pN">1382</span>Cattāro satipaṭṭhānā— idha bhikkhu kāye kāyānupassī viharati ātāpī sampajāno satimā vineyya loke abhijjhādomanassaṁ, vedanāsu vedanānupassī viharati ātāpī sampajāno satimā vineyya loke abhijjhādomanassaṁ, citte cittānupassī viharati ātāpī sampajāno satimā vineyya loke abhijjhādomanassaṁ, dhammesu dhammānupassī viharati ātāpī sampajāno satimā vineyya loke abhijjhādomanassaṁ. </div>
</div>
<div class="h">Satipaṭṭhānavibhaṅga</div>
<div class="h">Pañhāpucchaka</div>
<div class="q" id="p_30Vbh_1383"> <div class="divNumber">387.</div> <div class="p">
<span class="pN">1383</span>Catunnaṁ satipaṭṭhānānaṁ kati kusalā, kati akusalā, kati abyākatā…pe… kati saraṇā, kati araṇā? </div>
</div>
</html>

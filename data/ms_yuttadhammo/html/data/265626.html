<html>
<div class="i"> Upanissaya</div>
<div class="h">Piṭṭhiduka</div>
<div class="h">Savitakkaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Upanissaya</div>
<div class="q" id="p_38P2_4348"> <div class="divNumber">125.</div> <div class="p">
<span class="pN">4348</span>Savitakko dhammo savitakkassa dhammassa upanissayapaccayena paccayo— ārammaṇūpanissayo, anantarūpanissayo, pakatūpanissayo…pe…. <span class="bold">Pakatūpanissayo</span>— savitakkā khandhā savitakkānaṁ khandhānaṁ upanissayapaccayena paccayo. (Mūlaṁ kātabbaṁ.) Savitakkā khandhā avitakkānaṁ khandhānaṁ vitakkassa ca upanissayapaccayena paccayo. (Mūlaṁ kātabbaṁ.) Savitakkā khandhā savitakkānaṁ khandhānaṁ vitakkassa ca upanissayapaccayena paccayo. (3) </div>
</div>
<div class="q" id="p_38P2_4349"> <div class="divNumber">126.</div> <div class="p">
<span class="pN">4349</span>Avitakko dhammo avitakkassa dhammassa upanissayapaccayena paccayo— ārammaṇūpanissayo, anantarūpanissayo, pakatūpanissayo…pe…. <span class="bold">Pakatūpanissayo</span>— avitakkaṁ saddhaṁ upanissāya avitakkaṁ jhānaṁ uppādeti, maggaṁ uppādeti, abhiññaṁ uppādeti, samāpattiṁ uppādeti; avitakkaṁ sīlaṁ…pe… paññaṁ… kāyikaṁ sukhaṁ… kāyikaṁ dukkhaṁ… utuṁ… bhojanaṁ… senāsanaṁ vitakkaṁ upanissāya avitakkaṁ jhānaṁ uppādeti, maggaṁ…pe… abhiññaṁ…pe… samāpattiṁ uppādeti; avitakkā saddhā…pe… senāsanaṁ vitakko ca avitakkāya saddhāya…pe… paññāya… kāyikassa sukhassa… kāyikassa dukkhassa… avitakkassa maggassa… phalasamāpattiyā upanissayapaccayena paccayo. (1) </div>
</div>
<div class="q" id="p_38P2_4350"> <div class="p">
<span class="pN">4350</span>Avitakko dhammo savitakkassa dhammassa upanissayapaccayena paccayo (tīṇipi upanissayā sabbattha kātabbā). Avitakkaṁ saddhaṁ upanissāya dānaṁ deti, sīlaṁ samādiyati, uposathakammaṁ karoti; savitakkaṁ jhānaṁ uppādeti, vipassanaṁ…pe… maggaṁ…pe… samāpattiṁ uppādeti, mānaṁ jappeti, diṭṭhiṁ gaṇhāti; avitakkaṁ sīlaṁ…pe… senāsanaṁ vitakkaṁ upanissāya dānaṁ deti…pe… samāpattiṁ uppādeti, pāṇaṁ hanati…pe… saṁghaṁ bhindati; avitakkā saddhā…pe… senāsanaṁ vitakko ca savitakkāya saddhāya…pe… paññāya… rāgassa…pe… patthanāya savitakkassa maggassa, phalasamāpattiyā upanissayapaccayena paccayo. (2) </div>
</div>
<div class="q" id="p_38P2_4351"> <div class="p">
<span class="pN">4351</span>Avitakko dhammo savitakkassa ca avitakkassa ca dhammassa upanissayapaccayena paccayo— avitakkaṁ saddhaṁ upanissāya dānaṁ deti…pe… (dutiyavāre likhitapadā sabbe kātabbā) samāpattiṁ uppādeti, mānaṁ jappeti, diṭṭhiṁ gaṇhāti; sīlaṁ…pe… paññaṁ…pe… senāsanaṁ vitakkaṁ upanissāya dānaṁ deti…pe… pāṇaṁ hanati…pe… saṁghaṁ bhindati; avitakkā saddhā…pe… senāsanaṁ vitakko ca savitakkāya saddhāya…pe… paññāya… rāgassa…pe… patthanāya savitakkassa maggassa, phalasamāpattiyā vitakkassa ca upanissayapaccayena paccayo. (3) </div>
</div>
<div class="q" id="p_38P2_4352"> <div class="divNumber">127.</div> <div class="p">
<span class="pN">4352</span>Savitakko ca avitakko ca dhammā savitakkassa dhammassa upanissayapaccayena paccayo— savitakkā khandhā ca vitakko ca savitakkānaṁ khandhānaṁ upanissayapaccayena paccayo. (Mūlaṁ kātabbaṁ.) Savitakkā khandhā ca vitakko ca avitakkānaṁ khandhānaṁ vitakkassa ca upanissayapaccayena paccayo. (Mūlaṁ kātabbaṁ.) Savitakkā khandhā ca vitakko ca savitakkānaṁ khandhānaṁ vitakkassa ca upanissayapaccayena paccayo. (3) </div>
</div>
</html>

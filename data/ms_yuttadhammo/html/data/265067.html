<html>
<div class="i"> Ārammaṇa</div>
<div class="h">Nīvaraṇagocchaka</div>
<div class="h">Nīvaraṇaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Ārammaṇa</div>
<div class="q" id="p_38P2_1943"> <div class="divNumber">26.</div> <div class="p">
<span class="pN">1943</span>Nīvaraṇo dhammo nīvaraṇassa dhammassa ārammaṇapaccayena paccayo— nīvaraṇe ārabbha nīvaraṇā uppajjanti. (Mūlaṁ pucchitabbaṁ.) Nīvaraṇe ārabbha nonīvaraṇā khandhā uppajjanti. (Mūlaṁ kātabbaṁ.) Nīvaraṇe ārabbha nīvaraṇā ca sampayuttakā ca khandhā uppajjanti. (3) </div>
</div>
<div class="q" id="p_38P2_1944"> <div class="divNumber">27.</div> <div class="p">
<span class="pN">1944</span>Nonīvaraṇo dhammo nonīvaraṇassa dhammassa ārammaṇapaccayena paccayo— dānaṁ…pe… sīlaṁ…pe… uposathakammaṁ katvā taṁ paccavekkhati, pubbe suciṇṇāni…pe… jhānā vuṭṭhahitvā jhānaṁ…pe… ariyā maggā vuṭṭhahitvā maggaṁ…pe… phalaṁ…pe… nibbānaṁ…pe… nibbānaṁ gotrabhussa, vodānassa, maggassa, phalassa, āvajjanāya ārammaṇapaccayena paccayo; ariyā nonīvaraṇe pahīne kilese paccavekkhanti, vikkhambhite kilese…pe… pubbe samudāciṇṇe…pe… cakkhuṁ…pe… vatthuṁ nonīvaraṇe khandhe aniccato…pe… domanassaṁ uppajjati; dibbena cakkhunā rūpaṁ passati, dibbāya sotadhātuyā saddaṁ suṇāti. Cetopariyañāṇena nonīvaraṇacittasamaṅgissa cittaṁ jānāti, ākāsānañcāyatanaṁ viññāṇañcāyatanassa…pe… ākiñcaññāyatanaṁ nevasaññānāsaññāyatanassa…pe… rūpāyatanaṁ cakkhuviññāṇassa…pe… phoṭṭhabbāyatanaṁ kāyaviññāṇassa…pe… nonīvaraṇā khandhā iddhividhañāṇassa, cetopariyañāṇassa, pubbenivāsānussatiñāṇassa, yathākammūpagañāṇassa, anāgataṁsañāṇassa, āvajjanāya ārammaṇapaccayena paccayo. (1) </div>
</div>
<div class="q" id="p_38P2_1945"> <div class="p">
<span class="pN">1945</span>Nonīvaraṇo dhammo nīvaraṇassa dhammassa ārammaṇapaccayena paccayo— dānaṁ…pe… sīlaṁ…pe… uposathakammaṁ…pe… pubbe suciṇṇāni…pe… jhānā…pe… cakkhuṁ…pe… vatthuṁ nonīvaraṇe khandhe assādeti abhinandati, taṁ ārabbha rāgo uppajjati, diṭṭhi …pe… vicikicchā…pe… uddhaccaṁ…pe… domanassaṁ uppajjati. (2) </div>
</div>
<div class="q" id="p_38P2_1946"> <div class="p">
<span class="pN">1946</span>Nonīvaraṇo dhammo nīvaraṇassa ca nonīvaraṇassa ca dhammassa ārammaṇapaccayena paccayo— dānaṁ…pe… sīlaṁ…pe… uposathakammaṁ…pe… pubbe suciṇṇāni…pe… jhānā…pe… cakkhuṁ…pe… vatthuṁ nonīvaraṇe khandhe assādeti abhinandati, taṁ ārabbha nīvaraṇā ca sampayuttakā ca khandhā uppajjanti. (3) </div>
</div>
<div class="q" id="p_38P2_1947"> <div class="p">
<span class="pN">1947</span>Nīvaraṇo ca nonīvaraṇo ca dhammā nīvaraṇassa dhammassa ārammaṇapaccayena paccayo… tīṇi. (Ārabbha kātabbā.) </div>
</div>
</html>

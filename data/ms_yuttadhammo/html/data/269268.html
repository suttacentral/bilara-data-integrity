<html>
<div class="i">5.3.5 Kapotajātaka</div>
<div class="h">Pañcakanipāta</div>
<div class="h">Aḍḍhavagga</div>
<div class="h">Kapotajātaka</div>
<div class="q" id="p_22J_1306"> <div class="divNumber">135.</div> <div class="p"> <table class="singleColumn"> <tr> <td> <div class="pN">1306</div> <div class="G">“Idāni khomhi sukhito arogo,</div> </td> </tr> <tr> <td> <div class="G">Nikkaṇṭako nippatito kapoto;</div> </td> </tr> <tr> <td> <div class="G">Kāhāmi dānī hadayassa tuṭṭhiṁ,</div> </td> </tr> <tr> <td> <div class="G">Tathāhimaṁ maṁsasākaṁ baleti”.</div> </td> </tr> </table> </div>
</div>
<div class="q" id="p_22J_1307"> <div class="divNumber">136.</div> <div class="p"> <table class="singleColumn"> <tr> <td> <div class="pN">1307</div> <div class="G">“Kāyaṁ balākā sikhinī,</div> </td> </tr> <tr> <td> <div class="G">corī laṅghipitāmahā;</div> </td> </tr> <tr> <td> <div class="G">Oraṁ balāke āgaccha,</div> </td> </tr> <tr> <td> <div class="G">caṇḍo me vāyaso sakhā”.</div> </td> </tr> </table> </div>
</div>
<div class="q" id="p_22J_1308"> <div class="divNumber">137.</div> <div class="p"> <table class="singleColumn"> <tr> <td> <div class="pN">1308</div> <div class="G">“Alañhi te jagghitāye,</div> </td> </tr> <tr> <td> <div class="G">Mamaṁ disvāna edisaṁ;</div> </td> </tr> <tr> <td> <div class="G">Vilūnaṁ sūdaputtena,</div> </td> </tr> <tr> <td> <div class="G">Piṭṭhamaṇḍena makkhitaṁ”.</div> </td> </tr> </table> </div>
</div>
<div class="q" id="p_22J_1309"> <div class="divNumber">138.</div> <div class="p"> <table class="singleColumn"> <tr> <td> <div class="pN">1309</div> <div class="G">“Sunhāto suvilittosi,</div> </td> </tr> <tr> <td> <div class="G">annapānena tappito;</div> </td> </tr> <tr> <td> <div class="G">Kaṇṭhe ca te veḷuriyo,</div> </td> </tr> <tr> <td> <div class="G">agamā nu kajaṅgalaṁ”.</div> </td> </tr> </table> </div>
</div>
<div class="q" id="p_22J_1310"> <div class="divNumber">139.</div> <div class="p"> <table class="singleColumn"> <tr> <td> <div class="pN">1310</div> <div class="G">“Mā te mitto amitto vā,</div> </td> </tr> <tr> <td> <div class="G">agamāsi kajaṅgalaṁ;</div> </td> </tr> <tr> <td> <div class="G">Piñchāni tattha lāyitvā,</div> </td> </tr> <tr> <td> <div class="G">kaṇṭhe bandhanti vaṭṭanaṁ”.</div> </td> </tr> </table> </div>
</div>
<div class="q" id="p_22J_1311"> <div class="divNumber">140.</div> <div class="p"> <table class="singleColumn"> <tr> <td> <div class="pN">1311</div> <div class="G">“Punapāpajjasī samma,</div> </td> </tr> <tr> <td> <div class="G">Sīlañhi tava tādisaṁ;</div> </td> </tr> <tr> <td> <div class="G">Na hi mānusakā bhogā,</div> </td> </tr> <tr> <td> <div class="G">Subhuñjā honti pakkhinā”ti. (841)</div> </td> </tr> </table> </div>
</div>
<div class="CENTER" id="p_22J_1312">
<span class="pN">1312</span>Kapotajātakaṁ pañcamaṁ.<br> Aḍḍhavaggo tatiyo.</div>
<div class="SUMMARY" id="p_22J_1313">
<span class="pN">1313</span><span class="firstLetter">T</span>assuddānaṁ</div>
<div class="q" id="p_22J_1314"> <div class="p"> <table class="singleColumn"> <tr> <td> <div class="pN">1314</div> <div class="G">Atha vaṇṇa sasīla hiri labhate,</div> </td> </tr> <tr> <td> <div class="G">Sumukhā visa sāḷiyamittavaro;</div> </td> </tr> <tr> <td> <div class="G">Atha cakka palāsa sarāja sato,</div> </td> </tr> <tr> <td> <div class="G">Yava bāla kapotaka pannarasāti.</div> </td> </tr> </table> </div>
</div>
<div class="SUMMARY" id="p_22J_1315">
<span class="pN">1315</span><span class="firstLetter">A</span>tha <span class="firstLetter">v</span>agguddānaṁ</div>
<div class="q" id="p_22J_1316"> <div class="p"> <table class="singleColumn"> <tr> <td> <div class="pN">1316</div> <div class="G">Jīnañca vaṇṇaṁ asamaṁvaguppari,</div> </td> </tr> <tr> <td> <div class="G">Sudesitā jātakanti santi vīsati;</div> </td> </tr> <tr> <td> <div class="G">Mahesino brahmacarittamutta-</div> </td> </tr> <tr> <td> <div class="G">Mavoca gāthā atthavatī subyañjanāti.</div> </td> </tr> </table> </div>
</div>
<div class="ENDH3" id="p_22J_1317">
<span class="pN">1317</span>Pañcakanipātaṁ niṭṭhitaṁ.</div>
</html>

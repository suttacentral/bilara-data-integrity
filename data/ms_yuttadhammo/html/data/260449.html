<html>
<div class="i">2.1.6.3 Anulomapuggalokāsa</div>
<div class="h">Pavattivāra</div>
<div class="h">Uppādavāra</div>
<div class="h">Atītānāgatavāra</div>
<div class="h">Anulomapuggalokāsa</div>
<div class="q" id="p_35Y10_3799"> <div class="divNumber">414.</div> <div class="p">
<span class="pN">3799</span>» Yassa yattha cakkhundriyaṁ uppajjittha tassa tattha sotindriyaṁ uppajjissatīti? </div>
</div>
<div class="q" id="p_35Y10_3800"> <div class="p">
<span class="pN">3800</span>Pañcavokāre pacchimabhavikānaṁ tesaṁ tattha cakkhundriyaṁ uppajjittha, no ca tesaṁ tattha sotindriyaṁ uppajjissati. Itaresaṁ pañcavokārānaṁ tesaṁ tattha cakkhundriyañca uppajjittha sotindriyañca uppajjissati. </div>
</div>
<div class="q" id="p_35Y10_3801"> <div class="p">
<span class="pN">3801</span>« Yassa vā pana yattha sotindriyaṁ uppajjissati tassa tattha cakkhundriyaṁ uppajjitthāti? Āmantā. </div>
</div>
<div class="q" id="p_35Y10_3802"> <div class="p">
<span class="pN">3802</span>» Yassa yattha cakkhundriyaṁ uppajjittha tassa tattha ghānindriyaṁ uppajjissatīti? </div>
</div>
<div class="q" id="p_35Y10_3803"> <div class="p">
<span class="pN">3803</span>Kāmāvacare pacchimabhavikānaṁ rūpāvacarānaṁ tesaṁ tattha cakkhundriyaṁ uppajjittha, no ca tesaṁ tattha ghānindriyaṁ uppajjissati. Itaresaṁ kāmāvacarānaṁ tesaṁ tattha cakkhundriyañca uppajjittha ghānindriyañca uppajjissati. </div>
</div>
<div class="q" id="p_35Y10_3804"> <div class="p">
<span class="pN">3804</span>« Yassa vā pana yattha ghānindriyaṁ uppajjissati tassa tattha cakkhundriyaṁ uppajjitthāti? Āmantā. </div>
</div>
<div class="q" id="p_35Y10_3805"> <div class="p">
<span class="pN">3805</span>» Yassa yattha cakkhundriyaṁ uppajjittha tassa tattha itthindriyaṁ uppajjissatīti? </div>
</div>
<div class="q" id="p_35Y10_3806"> <div class="p">
<span class="pN">3806</span>Kāmāvacare pacchimabhavikānaṁ rūpāvacarānaṁ ye ca purisā eteneva bhāvena katici bhave dassetvā parinibbāyissanti tesaṁ tattha cakkhundriyaṁ uppajjittha, no ca tesaṁ tattha itthindriyaṁ uppajjissati. Itaresaṁ kāmāvacarānaṁ tesaṁ tattha cakkhundriyañca uppajjittha itthindriyañca uppajjissati. </div>
</div>
<div class="q" id="p_35Y10_3807"> <div class="p">
<span class="pN">3807</span>« Yassa vā pana yattha itthindriyaṁ uppajjissati tassa tattha cakkhundriyaṁ uppajjitthāti? Āmantā. </div>
</div>
<div class="q" id="p_35Y10_3808"> <div class="p">
<span class="pN">3808</span>» Yassa yattha cakkhundriyaṁ uppajjittha tassa tattha purisindriyaṁ uppajjissatīti? </div>
</div>
<div class="q" id="p_35Y10_3809"> <div class="p">
<span class="pN">3809</span>Kāmāvacare pacchimabhavikānaṁ rūpāvacarānaṁ yā ca itthiyo eteneva bhāvena katici bhave dassetvā parinibbāyissanti tesaṁ tattha cakkhundriyaṁ uppajjittha, no ca tesaṁ tattha purisindriyaṁ uppajjissati. Itaresaṁ kāmāvacarānaṁ tesaṁ tattha cakkhundriyañca uppajjittha purisindriyañca uppajjissati. </div>
</div>
<div class="q" id="p_35Y10_3810"> <div class="p">
<span class="pN">3810</span>« Yassa vā pana yattha purisindriyaṁ uppajjissati tassa tattha cakkhundriyaṁ uppajjitthāti? Āmantā. </div>
</div>
<div class="q" id="p_35Y10_3811"> <div class="p">
<span class="pN">3811</span>» Yassa yattha cakkhundriyaṁ uppajjittha tassa tattha jīvitindriyaṁ uppajjissatīti? </div>
</div>
<div class="q" id="p_35Y10_3812"> <div class="p">
<span class="pN">3812</span>Pañcavokāre pacchimabhavikānaṁ tesaṁ tattha cakkhundriyaṁ uppajjittha, no ca tesaṁ tattha jīvitindriyaṁ uppajjissati. Itaresaṁ pañcavokārānaṁ tesaṁ tattha cakkhundriyañca uppajjittha jīvitindriyañca uppajjissati. </div>
</div>
<div class="q" id="p_35Y10_3813"> <div class="p">
<span class="pN">3813</span>« Yassa vā pana yattha jīvitindriyaṁ uppajjissati tassa tattha cakkhundriyaṁ uppajjitthāti? </div>
</div>
<div class="q" id="p_35Y10_3814"> <div class="p">
<span class="pN">3814</span>Asaññasattānaṁ arūpānaṁ tesaṁ tattha jīvitindriyaṁ uppajjissati, no ca tesaṁ tattha cakkhundriyaṁ uppajjittha. Pañcavokārānaṁ tesaṁ tattha jīvitindriyañca uppajjissati cakkhundriyañca uppajjittha. </div>
</div>
<div class="q" id="p_35Y10_3815"> <div class="p">
<span class="pN">3815</span>» Yassa yattha cakkhundriyaṁ uppajjittha tassa tattha somanassindriyaṁ uppajjissatīti? </div>
</div>
<div class="q" id="p_35Y10_3816"> <div class="p">
<span class="pN">3816</span>Pañcavokāre pacchimabhavikānaṁ ye ca sacakkhukā upekkhāya upapajjitvā parinibbāyissanti tesaṁ tattha cakkhundriyaṁ uppajjittha, no ca tesaṁ tattha somanassindriyaṁ uppajjissati. Itaresaṁ pañcavokārānaṁ tesaṁ tattha cakkhundriyañca uppajjittha somanassindriyañca uppajjissati. </div>
</div>
<div class="q" id="p_35Y10_3817"> <div class="p">
<span class="pN">3817</span>« Yassa vā pana yattha somanassindriyaṁ uppajjissati tassa tattha cakkhundriyaṁ uppajjitthāti? Āmantā. </div>
</div>
<div class="q" id="p_35Y10_3818"> <div class="p">
<span class="pN">3818</span>» Yassa yattha cakkhundriyaṁ uppajjittha tassa tattha upekkhindriyaṁ uppajjissatīti? </div>
</div>
<div class="q" id="p_35Y10_3819"> <div class="p">
<span class="pN">3819</span>Pañcavokāre pacchimabhavikānaṁ ye ca sacakkhukā somanassena upapajjitvā parinibbāyissanti tesaṁ tattha cakkhundriyaṁ uppajjittha, no ca tesaṁ tattha upekkhindriyaṁ uppajjissati. Itaresaṁ pañcavokārānaṁ tesaṁ tattha cakkhundriyañca uppajjittha upekkhindriyañca uppajjissati. </div>
</div>
<div class="q" id="p_35Y10_3820"> <div class="p">
<span class="pN">3820</span>« Yassa vā pana yattha upekkhindriyaṁ uppajjissati tassa tattha cakkhundriyaṁ uppajjitthāti? </div>
</div>
<div class="q" id="p_35Y10_3821"> <div class="p">
<span class="pN">3821</span>Arūpānaṁ tesaṁ tattha upekkhindriyaṁ uppajjissati, no ca tesaṁ tattha cakkhundriyaṁ uppajjittha. Pañcavokārānaṁ tesaṁ tattha upekkhindriyañca uppajjissati cakkhundriyañca uppajjittha. </div>
</div>
<div class="q" id="p_35Y10_3822"> <div class="p">
<span class="pN">3822</span>» Yassa yattha cakkhundriyaṁ uppajjittha tassa tattha saddhindriyaṁ…pe… paññindriyaṁ…pe… manindriyaṁ uppajjissatīti? </div>
</div>
<div class="q" id="p_35Y10_3823"> <div class="p">
<span class="pN">3823</span>Pañcavokāre pacchimabhavikānaṁ tesaṁ tattha cakkhundriyaṁ uppajjittha, no ca tesaṁ tattha manindriyaṁ uppajjissati. Itaresaṁ pañcavokārānaṁ tesaṁ tattha cakkhundriyañca uppajjittha manindriyañca uppajjissati. </div>
</div>
<div class="q" id="p_35Y10_3824"> <div class="p">
<span class="pN">3824</span>« Yassa vā pana yattha manindriyaṁ uppajjissati tassa tattha cakkhundriyaṁ uppajjitthāti? </div>
</div>
<div class="q" id="p_35Y10_3825"> <div class="p">
<span class="pN">3825</span>Arūpānaṁ tesaṁ tattha manindriyaṁ uppajjissati, no ca tesaṁ tattha cakkhundriyaṁ uppajjittha. Pañcavokārānaṁ tesaṁ tattha manindriyañca uppajjissati cakkhundriyañca uppajjittha. (Cakkhundriyamūlakaṁ.) </div>
</div>
<div class="q" id="p_35Y10_3826"> <div class="divNumber">415.</div> <div class="p">
<span class="pN">3826</span>» Yassa yattha ghānindriyaṁ uppajjittha tassa tattha itthindriyaṁ uppajjissatīti? </div>
</div>
<div class="q" id="p_35Y10_3827"> <div class="p">
<span class="pN">3827</span>Kāmāvacare pacchimabhavikānaṁ ye ca purisā eteneva bhāvena katici bhave dassetvā parinibbāyissanti tesaṁ tattha ghānindriyaṁ uppajjittha, no ca tesaṁ tattha itthindriyaṁ uppajjissati. Itaresaṁ kāmāvacarānaṁ tesaṁ tattha ghānindriyañca uppajjittha itthindriyañca uppajjissati. </div>
</div>
<div class="q" id="p_35Y10_3828"> <div class="p">
<span class="pN">3828</span>« Yassa vā pana yattha itthindriyaṁ uppajjissati tassa tattha ghānindriyaṁ uppajjitthāti? Āmantā. </div>
</div>
<div class="q" id="p_35Y10_3829"> <div class="p">
<span class="pN">3829</span>» Yassa yattha ghānindriyaṁ uppajjittha tassa tattha purisindriyaṁ uppajjissatīti? </div>
</div>
<div class="q" id="p_35Y10_3830"> <div class="p">
<span class="pN">3830</span>Kāmāvacare pacchimabhavikānaṁ yā ca itthiyo eteneva bhāvena katici bhave dassetvā parinibbāyissanti tesaṁ tattha ghānindriyaṁ uppajjittha, no ca tesaṁ tattha purisindriyaṁ uppajjissati. Itaresaṁ kāmāvacarānaṁ tesaṁ tattha ghānindriyañca uppajjittha purisindriyañca uppajjissati. </div>
</div>
<div class="q" id="p_35Y10_3831"> <div class="p">
<span class="pN">3831</span>« Yassa vā pana yattha purisindriyaṁ uppajjissati tassa tattha ghānindriyaṁ uppajjitthāti? Āmantā. </div>
</div>
<div class="q" id="p_35Y10_3832"> <div class="p">
<span class="pN">3832</span>» Yassa yattha ghānindriyaṁ uppajjittha tassa tattha jīvitindriyaṁ uppajjissatīti? </div>
</div>
<div class="q" id="p_35Y10_3833"> <div class="p">
<span class="pN">3833</span>Kāmāvacare pacchimabhavikānaṁ tesaṁ tattha ghānindriyaṁ uppajjittha, no ca tesaṁ tattha jīvitindriyaṁ uppajjissati. Itaresaṁ kāmāvacarānaṁ tesaṁ tattha ghānindriyañca uppajjittha jīvitindriyañca uppajjissati. </div>
</div>
<div class="q" id="p_35Y10_3834"> <div class="p">
<span class="pN">3834</span>« Yassa vā pana yattha jīvitindriyaṁ uppajjissati tassa tattha ghānindriyaṁ uppajjitthāti? </div>
</div>
<div class="q" id="p_35Y10_3835"> <div class="p">
<span class="pN">3835</span>Rūpāvacarānaṁ arūpāvacarānaṁ tesaṁ tattha jīvitindriyaṁ uppajjissati, no ca tesaṁ tattha ghānindriyaṁ uppajjittha. Kāmāvacarānaṁ tesaṁ tattha jīvitindriyañca uppajjissati ghānindriyañca uppajjittha. </div>
</div>
<div class="q" id="p_35Y10_3836"> <div class="p">
<span class="pN">3836</span>» Yassa yattha ghānindriyaṁ uppajjittha tassa tattha somanassindriyaṁ uppajjissatīti? </div>
</div>
<div class="q" id="p_35Y10_3837"> <div class="p">
<span class="pN">3837</span>Kāmāvacare pacchimabhavikānaṁ ye ca saghānakā upekkhāya upapajjitvā parinibbāyissanti tesaṁ tattha ghānindriyaṁ uppajjittha, no ca tesaṁ tattha somanassindriyaṁ uppajjissati. Itaresaṁ kāmāvacarānaṁ tesaṁ tattha ghānindriyañca uppajjittha somanassindriyañca uppajjissati. </div>
</div>
<div class="q" id="p_35Y10_3838"> <div class="p">
<span class="pN">3838</span>« Yassa vā pana yattha somanassindriyaṁ uppajjissati tassa tattha ghānindriyaṁ uppajjitthāti? </div>
</div>
<div class="q" id="p_35Y10_3839"> <div class="p">
<span class="pN">3839</span>Rūpāvacarānaṁ tesaṁ tattha somanassindriyaṁ uppajjissati, no ca tesaṁ tattha ghānindriyaṁ uppajjittha. Kāmāvacarānaṁ tesaṁ tattha somanassindriyañca uppajjissati ghānindriyañca uppajjittha. </div>
</div>
<div class="q" id="p_35Y10_3840"> <div class="p">
<span class="pN">3840</span>» Yassa yattha ghānindriyaṁ uppajjittha tassa tattha upekkhindriyaṁ uppajjissatīti? </div>
</div>
<div class="q" id="p_35Y10_3841"> <div class="p">
<span class="pN">3841</span>Kāmāvacare pacchimabhavikānaṁ ye ca saghānakā somanassena upapajjitvā parinibbāyissanti tesaṁ tattha ghānindriyaṁ uppajjittha, no ca tesaṁ tattha upekkhindriyaṁ uppajjissati. Itaresaṁ kāmāvacarānaṁ tesaṁ tattha ghānindriyañca uppajjittha upekkhindriyañca uppajjissati. </div>
</div>
<div class="q" id="p_35Y10_3842"> <div class="p">
<span class="pN">3842</span>« Yassa vā pana yattha upekkhindriyaṁ uppajjissati tassa tattha ghānindriyaṁ uppajjitthāti? </div>
</div>
<div class="q" id="p_35Y10_3843"> <div class="p">
<span class="pN">3843</span>Rūpāvacarānaṁ arūpāvacarānaṁ tesaṁ tattha upekkhindriyaṁ uppajjissati, no ca tesaṁ tattha ghānindriyaṁ uppajjittha. Kāmāvacarānaṁ tesaṁ tattha upekkhindriyañca uppajjissati ghānindriyañca uppajjittha. </div>
</div>
<div class="q" id="p_35Y10_3844"> <div class="p">
<span class="pN">3844</span>» Yassa yattha ghānindriyaṁ uppajjittha tassa tattha saddhindriyaṁ…pe… paññindriyaṁ…pe… manindriyaṁ uppajjissatīti? </div>
</div>
<div class="q" id="p_35Y10_3845"> <div class="p">
<span class="pN">3845</span>Kāmāvacare pacchimabhavikānaṁ tesaṁ tattha ghānindriyaṁ uppajjittha, no ca tesaṁ tattha manindriyaṁ uppajjissati. Itaresaṁ kāmāvacarānaṁ tesaṁ tattha ghānindriyañca uppajjittha manindriyañca uppajjissati. </div>
</div>
<div class="q" id="p_35Y10_3846"> <div class="p">
<span class="pN">3846</span>« Yassa vā pana yattha manindriyaṁ uppajjissati tassa tattha ghānindriyaṁ uppajjitthāti? </div>
</div>
<div class="q" id="p_35Y10_3847"> <div class="p">
<span class="pN">3847</span>Rūpāvacarānaṁ arūpāvacarānaṁ tesaṁ tattha manindriyaṁ uppajjissati, no ca tesaṁ tattha ghānindriyaṁ uppajjittha. Kāmāvacarānaṁ tesaṁ tattha manindriyañca uppajjissati ghānindriyañca uppajjittha. (Ghānindriyamūlakaṁ.) </div>
</div>
<div class="q" id="p_35Y10_3848"> <div class="divNumber">416.</div> <div class="p">
<span class="pN">3848</span>» Yassa yattha itthindriyaṁ uppajjittha tassa tattha purisindriyaṁ uppajjissatīti? </div>
</div>
<div class="q" id="p_35Y10_3849"> <div class="p">
<span class="pN">3849</span>Kāmāvacare pacchimabhavikānaṁ yā ca itthiyo eteneva bhāvena katici bhave dassetvā parinibbāyissanti tesaṁ tattha itthindriyaṁ uppajjittha, no ca tesaṁ tattha purisindriyaṁ uppajjissati. Itaresaṁ kāmāvacarānaṁ tesaṁ tattha itthindriyañca uppajjittha purisindriyañca uppajjissati. </div>
</div>
<div class="q" id="p_35Y10_3850"> <div class="p">
<span class="pN">3850</span>« Yassa vā pana yattha purisindriyaṁ uppajjissati tassa tattha itthindriyaṁ uppajjitthāti? Āmantā. </div>
</div>
<div class="q" id="p_35Y10_3851"> <div class="p">
<span class="pN">3851</span>» Yassa yattha itthindriyaṁ uppajjittha tassa tattha jīvitindriyaṁ uppajjissatīti? </div>
</div>
<div class="q" id="p_35Y10_3852"> <div class="p">
<span class="pN">3852</span>Kāmāvacare pacchimabhavikānaṁ tesaṁ tattha itthindriyaṁ uppajjittha, no ca tesaṁ tattha jīvitindriyaṁ uppajjissati. Itaresaṁ kāmāvacarānaṁ tesaṁ tattha itthindriyañca uppajjittha jīvitindriyañca uppajjissati. </div>
</div>
<div class="q" id="p_35Y10_3853"> <div class="p">
<span class="pN">3853</span>« Yassa vā pana yattha jīvitindriyaṁ uppajjissati tassa tattha itthindriyaṁ uppajjitthāti? </div>
</div>
<div class="q" id="p_35Y10_3854"> <div class="p">
<span class="pN">3854</span>Rūpāvacarānaṁ arūpāvacarānaṁ tesaṁ tattha jīvitindriyaṁ uppajjissati, no ca tesaṁ tattha itthindriyaṁ uppajjittha. Kāmāvacarānaṁ tesaṁ tattha jīvitindriyañca uppajjissati itthindriyañca uppajjittha. </div>
</div>
<div class="q" id="p_35Y10_3855"> <div class="p">
<span class="pN">3855</span>» Yassa yattha itthindriyaṁ uppajjittha tassa tattha somanassindriyaṁ uppajjissatīti? </div>
</div>
<div class="q" id="p_35Y10_3856"> <div class="p">
<span class="pN">3856</span>Kāmāvacare pacchimabhavikānaṁ yā ca itthiyo upekkhāya upapajjitvā parinibbāyissanti tesaṁ tattha itthindriyaṁ uppajjittha, no ca tesaṁ tattha somanassindriyaṁ uppajjissati. Itaresaṁ kāmāvacarānaṁ tesaṁ tattha itthindriyañca uppajjittha somanassindriyañca uppajjissati. </div>
</div>
<div class="q" id="p_35Y10_3857"> <div class="p">
<span class="pN">3857</span>« Yassa vā pana yattha somanassindriyaṁ uppajjissati tassa tattha itthindriyaṁ uppajjitthāti? </div>
</div>
<div class="q" id="p_35Y10_3858"> <div class="p">
<span class="pN">3858</span>Rūpāvacarānaṁ tesaṁ tattha somanassindriyaṁ uppajjissati, no ca tesaṁ tattha itthindriyaṁ uppajjittha. Kāmāvacarānaṁ tesaṁ tattha somanassindriyañca uppajjissati itthindriyañca uppajjittha. </div>
</div>
<div class="q" id="p_35Y10_3859"> <div class="p">
<span class="pN">3859</span>» Yassa yattha itthindriyaṁ uppajjittha tassa tattha upekkhindriyaṁ uppajjissatīti? </div>
</div>
<div class="q" id="p_35Y10_3860"> <div class="p">
<span class="pN">3860</span>Kāmāvacare pacchimabhavikānaṁ yā ca itthiyo somanassena upapajjitvā parinibbāyissanti tesaṁ tattha itthindriyaṁ uppajjittha, no ca tesaṁ tattha upekkhindriyaṁ uppajjissati. Itaresaṁ kāmāvacarānaṁ tesaṁ tattha itthindriyañca uppajjittha upekkhindriyañca uppajjissati. </div>
</div>
<div class="q" id="p_35Y10_3861"> <div class="p">
<span class="pN">3861</span>« Yassa vā pana yattha upekkhindriyaṁ uppajjissati tassa tattha itthindriyaṁ uppajjitthāti? </div>
</div>
<div class="q" id="p_35Y10_3862"> <div class="p">
<span class="pN">3862</span>Rūpāvacarānaṁ arūpāvacarānaṁ tesaṁ tattha upekkhindriyaṁ uppajjissati, no ca tesaṁ tattha itthindriyaṁ uppajjittha. Kāmāvacarānaṁ tesaṁ tattha upekkhindriyañca uppajjissati itthindriyañca uppajjittha. </div>
</div>
<div class="q" id="p_35Y10_3863"> <div class="p">
<span class="pN">3863</span>» Yassa yattha itthindriyaṁ uppajjittha tassa tattha saddhindriyaṁ…pe… paññindriyaṁ…pe… manindriyaṁ uppajjissatīti? </div>
</div>
<div class="q" id="p_35Y10_3864"> <div class="p">
<span class="pN">3864</span>Kāmāvacare pacchimabhavikānaṁ tesaṁ tattha itthindriyaṁ uppajjittha, no ca tesaṁ tattha manindriyaṁ uppajjissati. Itaresaṁ kāmāvacarānaṁ tesaṁ tattha itthindriyañca uppajjittha manindriyañca uppajjissati. </div>
</div>
<div class="q" id="p_35Y10_3865"> <div class="p">
<span class="pN">3865</span>« Yassa vā pana yattha manindriyaṁ uppajjissati tassa tattha itthindriyaṁ uppajjitthāti? </div>
</div>
<div class="q" id="p_35Y10_3866"> <div class="p">
<span class="pN">3866</span>Rūpāvacarānaṁ arūpāvacarānaṁ tesaṁ tattha manindriyaṁ uppajjissati, no ca tesaṁ tattha itthindriyaṁ uppajjittha. Kāmāvacarānaṁ tesaṁ tattha manindriyañca uppajjissati itthindriyañca uppajjittha. (Itthindriyamūlakaṁ.) </div>
</div>
<div class="q" id="p_35Y10_3867"> <div class="divNumber">417.</div> <div class="p">
<span class="pN">3867</span>» Yassa yattha purisindriyaṁ uppajjittha tassa tattha jīvitindriyaṁ uppajjissatīti? </div>
</div>
<div class="q" id="p_35Y10_3868"> <div class="p">
<span class="pN">3868</span>Kāmāvacare pacchimabhavikānaṁ tesaṁ tattha purisindriyaṁ uppajjittha, no ca tesaṁ tattha jīvitindriyaṁ uppajjissati. Itaresaṁ kāmāvacarānaṁ tesaṁ tattha purisindriyañca uppajjittha jīvitindriyañca uppajjissati. </div>
</div>
<div class="q" id="p_35Y10_3869"> <div class="p">
<span class="pN">3869</span>« Yassa vā pana yattha jīvitindriyaṁ uppajjissati tassa tattha purisindriyaṁ uppajjitthāti? </div>
</div>
<div class="q" id="p_35Y10_3870"> <div class="p">
<span class="pN">3870</span>Rūpāvacarānaṁ arūpāvacarānaṁ tesaṁ tattha jīvitindriyaṁ uppajjissati, no ca tesaṁ tattha purisindriyaṁ uppajjittha. Kāmāvacarānaṁ tesaṁ tattha jīvitindriyañca uppajjissati purisindriyañca uppajjittha. </div>
</div>
<div class="q" id="p_35Y10_3871"> <div class="p">
<span class="pN">3871</span>» Yassa yattha purisindriyaṁ uppajjittha tassa tattha somanassindriyaṁ uppajjissatīti? </div>
</div>
<div class="q" id="p_35Y10_3872"> <div class="p">
<span class="pN">3872</span>Kāmāvacare pacchimabhavikānaṁ ye ca purisā upekkhāya upapajjitvā parinibbāyissanti tesaṁ tattha purisindriyaṁ uppajjittha, no ca tesaṁ tattha somanassindriyaṁ uppajjissati. Itaresaṁ kāmāvacarānaṁ tesaṁ tattha purisindriyañca uppajjittha somanassindriyañca uppajjissati. </div>
</div>
<div class="q" id="p_35Y10_3873"> <div class="p">
<span class="pN">3873</span>« Yassa vā pana yattha somanassindriyaṁ uppajjissati tassa tattha purisindriyaṁ uppajjitthāti? </div>
</div>
<div class="q" id="p_35Y10_3874"> <div class="p">
<span class="pN">3874</span>Rūpāvacarānaṁ tesaṁ tattha somanassindriyaṁ uppajjissati, no ca tesaṁ tattha purisindriyaṁ uppajjittha. Kāmāvacarānaṁ tesaṁ tattha somanassindriyañca uppajjissati purisindriyañca uppajjittha. </div>
</div>
<div class="q" id="p_35Y10_3875"> <div class="p">
<span class="pN">3875</span>» Yassa yattha purisindriyaṁ uppajjittha tassa tattha upekkhindriyaṁ uppajjissatīti? </div>
</div>
<div class="q" id="p_35Y10_3876"> <div class="p">
<span class="pN">3876</span>Kāmāvacare pacchimabhavikānaṁ ye ca purisā somanassena upapajjitvā parinibbāyissanti tesaṁ tattha purisindriyaṁ uppajjittha, no ca tesaṁ tattha upekkhindriyaṁ uppajjissati. Itaresaṁ kāmāvacarānaṁ tesaṁ tattha purisindriyañca uppajjittha upekkhindriyañca uppajjissati. </div>
</div>
<div class="q" id="p_35Y10_3877"> <div class="p">
<span class="pN">3877</span>« Yassa vā pana yattha upekkhindriyaṁ uppajjissati tassa tattha purisindriyaṁ uppajjitthāti? </div>
</div>
<div class="q" id="p_35Y10_3878"> <div class="p">
<span class="pN">3878</span>Rūpāvacarānaṁ arūpāvacarānaṁ tesaṁ tattha upekkhindriyaṁ uppajjissati, no ca tesaṁ tattha purisindriyaṁ uppajjittha. Kāmāvacarānaṁ tesaṁ tattha upekkhindriyañca uppajjissati purisindriyañca uppajjittha. </div>
</div>
<div class="q" id="p_35Y10_3879"> <div class="p">
<span class="pN">3879</span>» Yassa yattha purisindriyaṁ uppajjittha tassa tattha saddhindriyaṁ…pe… paññindriyaṁ…pe… manindriyaṁ uppajjissatīti? </div>
</div>
<div class="q" id="p_35Y10_3880"> <div class="p">
<span class="pN">3880</span>Kāmāvacare pacchimabhavikānaṁ tesaṁ tattha purisindriyaṁ uppajjittha, no ca tesaṁ tattha manindriyaṁ uppajjissati. Itaresaṁ kāmāvacarānaṁ tesaṁ tattha purisindriyañca uppajjittha manindriyañca uppajjissati. </div>
</div>
<div class="q" id="p_35Y10_3881"> <div class="p">
<span class="pN">3881</span>« Yassa vā pana yattha manindriyaṁ uppajjissati tassa tattha purisindriyaṁ uppajjitthāti? </div>
</div>
<div class="q" id="p_35Y10_3882"> <div class="p">
<span class="pN">3882</span>Rūpāvacarānaṁ arūpāvacarānaṁ tesaṁ tattha manindriyaṁ uppajjissati, no ca tesaṁ tattha purisindriyaṁ uppajjittha. Kāmāvacarānaṁ tesaṁ tattha manindriyañca uppajjissati purisindriyañca uppajjittha. (Purisindriyamūlakaṁ.) </div>
</div>
<div class="q" id="p_35Y10_3883"> <div class="divNumber">418.</div> <div class="p">
<span class="pN">3883</span>» Yassa yattha jīvitindriyaṁ uppajjittha tassa tattha somanassindriyaṁ uppajjissatīti? </div>
</div>
<div class="q" id="p_35Y10_3884"> <div class="p">
<span class="pN">3884</span>Pacchimacittasamaṅgīnaṁ yassa cittassa anantarā upekkhāsampayuttapacchimacittaṁ uppajjissati asaññasattānaṁ tesaṁ tattha jīvitindriyaṁ uppajjittha, no ca tesaṁ tattha somanassindriyaṁ uppajjissati. Itaresaṁ catuvokārānaṁ pañcavokārānaṁ tesaṁ tattha jīvitindriyañca uppajjittha somanassindriyañca uppajjissati. </div>
</div>
<div class="q" id="p_35Y10_3885"> <div class="p">
<span class="pN">3885</span>« Yassa vā pana yattha somanassindriyaṁ uppajjissati tassa tattha jīvitindriyaṁ uppajjitthāti? </div>
</div>
<div class="q" id="p_35Y10_3886"> <div class="p">
<span class="pN">3886</span>Suddhāvāsaṁ upapajjantānaṁ tesaṁ tattha somanassindriyaṁ uppajjissati, no ca tesaṁ tattha jīvitindriyaṁ uppajjittha. Itaresaṁ catuvokārānaṁ pañcavokārānaṁ tesaṁ tattha somanassindriyañca uppajjissati jīvitindriyañca uppajjittha. </div>
</div>
<div class="q" id="p_35Y10_3887"> <div class="p">
<span class="pN">3887</span>» Yassa yattha jīvitindriyaṁ uppajjittha tassa tattha upekkhindriyaṁ uppajjissatīti? </div>
</div>
<div class="q" id="p_35Y10_3888"> <div class="p">
<span class="pN">3888</span>Pacchimacittasamaṅgīnaṁ yassa cittassa anantarā somanassasampayuttapacchimacittaṁ uppajjissati asaññasattānaṁ tesaṁ tattha jīvitindriyaṁ uppajjittha, no ca tesaṁ tattha upekkhindriyaṁ uppajjissati. Itaresaṁ catuvokārānaṁ pañcavokārānaṁ tesaṁ tattha jīvitindriyañca uppajjittha upekkhindriyañca uppajjissati. </div>
</div>
<div class="q" id="p_35Y10_3889"> <div class="p">
<span class="pN">3889</span>« Yassa vā pana yattha upekkhindriyaṁ uppajjissati tassa tattha jīvitindriyaṁ uppajjitthāti? </div>
</div>
<div class="q" id="p_35Y10_3890"> <div class="p">
<span class="pN">3890</span>Suddhāvāsaṁ upapajjantānaṁ tesaṁ tattha upekkhindriyaṁ uppajjissati, no ca tesaṁ tattha jīvitindriyaṁ uppajjittha. Itaresaṁ catuvokārānaṁ pañcavokārānaṁ tesaṁ tattha upekkhindriyañca uppajjissati jīvitindriyañca uppajjittha. </div>
</div>
<div class="q" id="p_35Y10_3891"> <div class="p">
<span class="pN">3891</span>» Yassa yattha jīvitindriyaṁ uppajjittha tassa tattha saddhindriyaṁ…pe… paññindriyaṁ…pe… manindriyaṁ uppajjissatīti? </div>
</div>
<div class="q" id="p_35Y10_3892"> <div class="p">
<span class="pN">3892</span>Pacchimacittasamaṅgīnaṁ asaññasattānaṁ tesaṁ tattha jīvitindriyaṁ uppajjittha, no ca tesaṁ tattha manindriyaṁ uppajjissati. Itaresaṁ catuvokārānaṁ pañcavokārānaṁ tesaṁ tattha jīvitindriyañca uppajjittha manindriyañca uppajjissati. </div>
</div>
<div class="q" id="p_35Y10_3893"> <div class="p">
<span class="pN">3893</span>« Yassa vā pana yattha manindriyaṁ uppajjissati tassa tattha jīvitindriyaṁ uppajjitthāti? </div>
</div>
<div class="q" id="p_35Y10_3894"> <div class="p">
<span class="pN">3894</span>Suddhāvāsaṁ upapajjantānaṁ tesaṁ tattha manindriyaṁ uppajjissati, no ca tesaṁ tattha jīvitindriyaṁ uppajjittha. Itaresaṁ catuvokārānaṁ pañcavokārānaṁ tesaṁ tattha manindriyañca uppajjissati jīvitindriyañca uppajjittha. (Jīvitindriyamūlakaṁ.) </div>
</div>
<div class="q" id="p_35Y10_3895"> <div class="divNumber">419.</div> <div class="p">
<span class="pN">3895</span>» Yassa yattha somanassindriyaṁ uppajjittha tassa tattha upekkhindriyaṁ uppajjissatīti? </div>
</div>
<div class="q" id="p_35Y10_3896"> <div class="p">
<span class="pN">3896</span>Pacchimacittasamaṅgīnaṁ yassa cittassa anantarā somanassasampayuttapacchimacittaṁ uppajjissati tesaṁ tattha somanassindriyaṁ uppajjittha, no ca tesaṁ tattha upekkhindriyaṁ uppajjissati. Itaresaṁ catuvokārānaṁ pañcavokārānaṁ tesaṁ tattha somanassindriyañca uppajjittha upekkhindriyañca uppajjissati. </div>
</div>
<div class="q" id="p_35Y10_3897"> <div class="p">
<span class="pN">3897</span>« Yassa vā pana yattha upekkhindriyaṁ uppajjissati tassa tattha somanassindriyaṁ uppajjitthāti? </div>
</div>
<div class="q" id="p_35Y10_3898"> <div class="p">
<span class="pN">3898</span>Suddhāvāsānaṁ dutiye citte vattamāne tesaṁ tattha upekkhindriyaṁ uppajjissati, no ca tesaṁ tattha somanassindriyaṁ uppajjittha. Itaresaṁ catuvokārānaṁ pañcavokārānaṁ tesaṁ tattha upekkhindriyañca uppajjissati somanassindriyañca uppajjittha. </div>
</div>
<div class="q" id="p_35Y10_3899"> <div class="p">
<span class="pN">3899</span>» Yassa yattha somanassindriyaṁ uppajjittha tassa tattha saddhindriyaṁ…pe… paññindriyaṁ…pe… manindriyaṁ uppajjissatīti? </div>
</div>
<div class="q" id="p_35Y10_3900"> <div class="p">
<span class="pN">3900</span>Pacchimacittasamaṅgīnaṁ tesaṁ tattha somanassindriyaṁ uppajjittha, no ca tesaṁ tattha manindriyaṁ uppajjissati. Itaresaṁ catuvokārānaṁ pañcavokārānaṁ tesaṁ tattha somanassindriyañca uppajjittha manindriyañca uppajjissati. </div>
</div>
<div class="q" id="p_35Y10_3901"> <div class="p">
<span class="pN">3901</span>« Yassa vā pana yattha manindriyaṁ uppajjissati tassa tattha somanassindriyaṁ uppajjitthāti? </div>
</div>
<div class="q" id="p_35Y10_3902"> <div class="p">
<span class="pN">3902</span>Suddhāvāsānaṁ dutiye citte vattamāne tesaṁ tattha manindriyaṁ uppajjissati, no ca tesaṁ tattha somanassindriyaṁ uppajjittha. Itaresaṁ catuvokārānaṁ pañcavokārānaṁ tesaṁ tattha manindriyañca uppajjissati somanassindriyañca uppajjittha. (Somanassindriyamūlakaṁ.) </div>
</div>
<div class="q" id="p_35Y10_3903"> <div class="divNumber">420.</div> <div class="p">
<span class="pN">3903</span>» Yassa yattha upekkhindriyaṁ uppajjittha tassa tattha saddhindriyaṁ…pe… paññindriyaṁ…pe… manindriyaṁ uppajjissatīti? </div>
</div>
<div class="q" id="p_35Y10_3904"> <div class="p">
<span class="pN">3904</span>Pacchimacittasamaṅgīnaṁ tesaṁ tattha upekkhindriyaṁ uppajjittha, no ca tesaṁ tattha manindriyaṁ uppajjissati. Itaresaṁ catuvokārānaṁ pañcavokārānaṁ tesaṁ tattha upekkhindriyañca uppajjittha manindriyañca uppajjissati. </div>
</div>
<div class="q" id="p_35Y10_3905"> <div class="p">
<span class="pN">3905</span>« Yassa vā pana yattha manindriyaṁ uppajjissati tassa tattha upekkhindriyaṁ uppajjitthāti? </div>
</div>
<div class="q" id="p_35Y10_3906"> <div class="p">
<span class="pN">3906</span>Suddhāvāsaṁ upapajjantānaṁ tesaṁ tattha manindriyaṁ uppajjissati, no ca tesaṁ tattha upekkhindriyaṁ uppajjittha. Itaresaṁ catuvokārānaṁ pañcavokārānaṁ tesaṁ tattha manindriyañca uppajjissati upekkhindriyañca uppajjittha. (Upekkhindriyamūlakaṁ.) </div>
</div>
<div class="q" id="p_35Y10_3907"> <div class="divNumber">421.</div> <div class="p">
<span class="pN">3907</span>» Yassa yattha saddhindriyaṁ uppajjittha tassa tattha paññindriyaṁ…pe… manindriyaṁ uppajjissatīti? </div>
</div>
<div class="q" id="p_35Y10_3908"> <div class="p">
<span class="pN">3908</span>Pacchimacittasamaṅgīnaṁ tesaṁ tattha saddhindriyaṁ uppajjittha, no ca tesaṁ tattha manindriyaṁ uppajjissati. Itaresaṁ catuvokārānaṁ pañcavokārānaṁ tesaṁ tattha saddhindriyañca uppajjittha manindriyañca uppajjissati. </div>
</div>
<div class="q" id="p_35Y10_3909"> <div class="p">
<span class="pN">3909</span>« Yassa vā pana yattha manindriyaṁ uppajjissati tassa tattha saddhindriyaṁ uppajjitthāti? </div>
</div>
<div class="q" id="p_35Y10_3910"> <div class="p">
<span class="pN">3910</span>Suddhāvāsaṁ upapajjantānaṁ tesaṁ tattha manindriyaṁ uppajjissati, no ca tesaṁ tattha saddhindriyaṁ uppajjittha. Itaresaṁ catuvokārānaṁ pañcavokārānaṁ tesaṁ tattha manindriyañca uppajjissati saddhindriyañca uppajjittha. (Saddhindriyamūlakaṁ.) </div>
</div>
<div class="q" id="p_35Y10_3911"> <div class="divNumber">422.</div> <div class="p">
<span class="pN">3911</span>» Yassa yattha paññindriyaṁ uppajjittha tassa tattha manindriyaṁ uppajjissatīti? </div>
</div>
<div class="q" id="p_35Y10_3912"> <div class="p">
<span class="pN">3912</span>Pacchimacittasamaṅgīnaṁ tesaṁ tattha paññindriyaṁ uppajjittha, no ca tesaṁ tattha manindriyaṁ uppajjissati. Itaresaṁ catuvokārānaṁ pañcavokārānaṁ tesaṁ tattha paññindriyañca uppajjittha manindriyañca uppajjissati. </div>
</div>
<div class="q" id="p_35Y10_3913"> <div class="p">
<span class="pN">3913</span>« Yassa vā pana yattha manindriyaṁ uppajjissati tassa tattha paññindriyaṁ uppajjitthāti? </div>
</div>
<div class="q" id="p_35Y10_3914"> <div class="p">
<span class="pN">3914</span>Suddhāvāsaṁ upapajjantānaṁ tesaṁ tattha manindriyaṁ uppajjissati, no ca tesaṁ tattha paññindriyaṁ uppajjittha. Itaresaṁ catuvokārānaṁ pañcavokārānaṁ tesaṁ tattha manindriyañca uppajjissati paññindriyañca uppajjittha. (Paññindriyamūlakaṁ.) </div>
</div>
</html>

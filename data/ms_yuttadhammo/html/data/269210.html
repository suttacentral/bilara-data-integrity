<html>
<div class="i">4.2.7 Matarodanajātaka</div>
<div class="h">Catukkanipāta</div>
<div class="h">Pucimandavagga</div>
<div class="h">Matarodanajātaka</div>
<div class="q" id="p_22J_965"> <div class="divNumber">65.</div> <div class="p"> <table class="singleColumn"> <tr> <td> <div class="pN">965</div> <div class="G">“Mataṁ mataṁ evaṁ rodatha,</div> </td> </tr> <tr> <td> <div class="G">Na hi taṁ rodatha yo marissati;</div> </td> </tr> <tr> <td> <div class="G">Sabbepi sarīradhārino,</div> </td> </tr> <tr> <td> <div class="G">Anupubbena jahanti jīvitaṁ.</div> </td> </tr> </table> </div>
</div>
<div class="q" id="p_22J_966"> <div class="divNumber">66.</div> <div class="p"> <table class="singleColumn"> <tr> <td> <div class="pN">966</div> <div class="G">Devamanussā catuppadā,</div> </td> </tr> <tr> <td> <div class="G">Pakkhigaṇā uragā ca bhogino;</div> </td> </tr> <tr> <td> <div class="G">Samhi sarīre anissarā,</div> </td> </tr> <tr> <td> <div class="G">Ramamānāva jahanti jīvitaṁ.</div> </td> </tr> </table> </div>
</div>
<div class="q" id="p_22J_967"> <div class="divNumber">67.</div> <div class="p"> <table class="singleColumn"> <tr> <td> <div class="pN">967</div> <div class="G">Evaṁ calitaṁ asaṇṭhitaṁ,</div> </td> </tr> <tr> <td> <div class="G">Sukhadukkhaṁ manujesvapekkhiya;</div> </td> </tr> <tr> <td> <div class="G">Kanditaruditaṁ niratthakaṁ,</div> </td> </tr> <tr> <td> <div class="G">Kiṁ vo sokagaṇābhikīrare.</div> </td> </tr> </table> </div>
</div>
<div class="q" id="p_22J_968"> <div class="divNumber">68.</div> <div class="p"> <table class="singleColumn"> <tr> <td> <div class="pN">968</div> <div class="G">Dhuttā ca soṇḍā akatā,</div> </td> </tr> <tr> <td> <div class="G">bālā sūrā ayogino;</div> </td> </tr> <tr> <td> <div class="G">Dhīraṁ maññanti bāloti,</div> </td> </tr> <tr> <td> <div class="G">ye dhammassa akovidā”ti.</div> </td> </tr> </table> </div>
</div>
<div class="CENTER" id="p_22J_969">
<span class="pN">969</span>Matarodanajātakaṁ sattamaṁ.</div>
</html>

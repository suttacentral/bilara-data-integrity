<html>
<div class="i">30.2 Pupphadhārakattheraapadāna</div>
<div class="h">Citakapūjakavagga</div>
<div class="h">Pupphadhārakattheraapadāna</div>
<div class="q" id="p_20Ap1_3365"> <div class="divNumber">6.</div> <div class="p"> <table class="singleColumn"> <tr> <td> <div class="pN">3365</div> <div class="G">“Vākacīradharo āsiṁ,</div> </td> </tr> <tr> <td> <div class="G">ajinuttaravāsano;</div> </td> </tr> <tr> <td> <div class="G">Abhiññā pañca nibbattā,</div> </td> </tr> <tr> <td> <div class="G">candassa parimajjako.</div> </td> </tr> </table> </div>
</div>
<div class="q" id="p_20Ap1_3366"> <div class="divNumber">7.</div> <div class="p"> <table class="singleColumn"> <tr> <td> <div class="pN">3366</div> <div class="G">Vipassiṁ lokapajjotaṁ,</div> </td> </tr> <tr> <td> <div class="G">disvā abhigataṁ mamaṁ;</div> </td> </tr> <tr> <td> <div class="G">Pāricchattakapupphāni,</div> </td> </tr> <tr> <td> <div class="G">dhāresiṁ satthuno ahaṁ.</div> </td> </tr> </table> </div>
</div>
<div class="q" id="p_20Ap1_3367"> <div class="divNumber">8.</div> <div class="p"> <table class="singleColumn"> <tr> <td> <div class="pN">3367</div> <div class="G">Ekanavutito kappe,</div> </td> </tr> <tr> <td> <div class="G">yaṁ pupphamabhipūjayiṁ;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">dhāraṇāya idaṁ phalaṁ.</div> </td> </tr> </table> </div>
</div>
<div class="q" id="p_20Ap1_3368"> <div class="divNumber">9.</div> <div class="p"> <table class="singleColumn"> <tr> <td> <div class="pN">3368</div> <div class="G">Sattāsītimhito kappe,</div> </td> </tr> <tr> <td> <div class="G">eko āsiṁ mahīpati;</div> </td> </tr> <tr> <td> <div class="G">Samantadhāraṇo nāma,</div> </td> </tr> <tr> <td> <div class="G">cakkavattī mahabbalo.</div> </td> </tr> </table> </div>
</div>
<div class="q" id="p_20Ap1_3369"> <div class="divNumber">10.</div> <div class="p"> <table class="singleColumn"> <tr> <td> <div class="pN">3369</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_3370"> <div class="p">
<span class="pN">3370</span>Itthaṁ sudaṁ āyasmā pupphadhārako thero imā gāthāyo abhāsitthāti. </div>
</div>
<div class="CENTER" id="p_20Ap1_3371">
<span class="pN">3371</span>Pupphadhārakattherassāpadānaṁ dutiyaṁ.</div>
</html>

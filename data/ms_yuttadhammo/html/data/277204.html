<html>
<div class="i">1.3.3.2 Vajjīsutta</div>
<div class="h">Saḷāyatanasaṁyutta</div>
<div class="h">Tatiyapaṇṇāsaka</div>
<div class="h">Gahapativagga</div>
<div class="h">Vajjīsutta</div>
<div class="q" id="p_13S4_729"> <div class="divNumber">125.</div> <div class="p">
<span class="pN">729</span>Ekaṁ samayaṁ bhagavā vajjīsu viharati hatthigāme. Atha kho uggo gahapati hatthigāmako yena bhagavā tenupasaṅkami; upasaṅkamitvā ekamantaṁ nisīdi. Ekamantaṁ nisinno kho uggo gahapati hatthigāmako bhagavantaṁ etadavoca—  “ko nu kho, bhante, hetu ko paccayo yena midhekacce sattā diṭṭheva dhamme no parinibbāyanti? Ko pana, bhante, hetu ko paccayo yena midhekacce sattā diṭṭheva dhamme parinibbāyantī”ti? (Yathā purimasuttantaṁ, evaṁ vitthāretabbaṁ.) “Ayaṁ kho, gahapati, hetu ayaṁ paccayo yena midhekacce sattā diṭṭheva dhamme parinibbāyantī”ti. </div>
</div>
<div class="CENTER" id="p_13S4_730">
<span class="pN">730</span>Dutiyaṁ.</div>
</html>

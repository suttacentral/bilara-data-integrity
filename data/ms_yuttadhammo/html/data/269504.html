<html>
<div class="i">1.1.41 Khantiñāṇaniddesa</div>
<div class="h">Mahāvagga</div>
<div class="h">Ñāṇakathā</div>
<div class="h">Khantiñāṇaniddesa</div>
<div class="q" id="p_26Ps_604"> <div class="divNumber">92.</div> <div class="p">
<span class="pN">604</span>Kathaṁ viditattā paññā khantiñāṇaṁ? Rūpaṁ aniccato viditaṁ, rūpaṁ dukkhato viditaṁ, rūpaṁ anattato viditaṁ. Yaṁ yaṁ viditaṁ taṁ taṁ khamatīti— viditattā paññā khantiñāṇaṁ. Vedanā…pe… saññā… saṅkhārā… viññāṇaṁ… cakkhu…pe… jarāmaraṇaṁ aniccato viditaṁ, jarāmaraṇaṁ dukkhato viditaṁ, jarāmaraṇaṁ anattato viditaṁ. Yaṁ yaṁ viditaṁ taṁ taṁ khamatīti— viditattā paññā khantiñāṇaṁ. Taṁ ñātaṭṭhena ñāṇaṁ, pajānanaṭṭhena paññā. Tena vuccati— “viditattā paññā khantiñāṇaṁ”. </div>
</div>
<div class="CENTER" id="p_26Ps_605">
<span class="pN">605</span>Khantiñāṇaniddeso ekacattālīsamo.</div>
</html>

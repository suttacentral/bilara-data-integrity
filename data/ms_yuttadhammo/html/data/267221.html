<html>
<div class="i">9.7 Phaladāyakattheraapadāna</div>
<div class="h">Timiravagga</div>
<div class="h">Phaladāyakattheraapadāna</div>
<div class="q" id="p_20Ap1_1736"> <div class="divNumber">39.</div> <div class="p"> <table class="singleColumn"> <tr> <td> <div class="pN">1736</div> <div class="G">“Pabbate himavantamhi,</div> </td> </tr> <tr> <td> <div class="G">kharājinadharo ahaṁ;</div> </td> </tr> <tr> <td> <div class="G">Phussaṁ jinavaraṁ disvā,</div> </td> </tr> <tr> <td> <div class="G">phalahattho phalaṁ adaṁ.</div> </td> </tr> </table> </div>
</div>
<div class="q" id="p_20Ap1_1737"> <div class="divNumber">40.</div> <div class="p"> <table class="singleColumn"> <tr> <td> <div class="pN">1737</div> <div class="G">Yamahaṁ phalamadāsiṁ,</div> </td> </tr> <tr> <td> <div class="G">vippasannena cetasā;</div> </td> </tr> <tr> <td> <div class="G">Bhave nibbattamānamhi,</div> </td> </tr> <tr> <td> <div class="G">phalaṁ nibbattate mama.</div> </td> </tr> </table> </div>
</div>
<div class="q" id="p_20Ap1_1738"> <div class="divNumber">41.</div> <div class="p"> <table class="singleColumn"> <tr> <td> <div class="pN">1738</div> <div class="G">Dvenavute ito kappe,</div> </td> </tr> <tr> <td> <div class="G">yaṁ phalaṁ adadiṁ ahaṁ;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">phaladānassidaṁ phalaṁ.</div> </td> </tr> </table> </div>
</div>
<div class="q" id="p_20Ap1_1739"> <div class="divNumber">42.</div> <div class="p"> <table class="singleColumn"> <tr> <td> <div class="pN">1739</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_1740"> <div class="p">
<span class="pN">1740</span>Itthaṁ sudaṁ āyasmā phaladāyako thero imā gāthāyo abhāsitthāti. </div>
</div>
<div class="CENTER" id="p_20Ap1_1741">
<span class="pN">1741</span>Phaladāyakattherassāpadānaṁ sattamaṁ.</div>
</html>

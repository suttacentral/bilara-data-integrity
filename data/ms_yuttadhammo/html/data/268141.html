<html>
<div class="i">1.2.3 Saṁyojanasutta</div>
<div class="h">Paṭhamapaṇṇāsaka</div>
<div class="h">Nāthavagga</div>
<div class="h">Saṁyojanasutta</div>
<div class="q" id="p_17A10_61"> <div class="divNumber">13.</div> <div class="p">
<span class="pN">61</span>“Dasayimāni, bhikkhave, saṁyojanāni. Katamāni dasa? Pañcorambhāgiyāni saṁyojanāni, pañcuddhambhāgiyāni saṁyojanāni. Katamāni pañcorambhāgiyāni saṁyojanāni? Sakkāyadiṭṭhi, vicikicchā, sīlabbataparāmāso, kāmacchando, byāpādo— imāni pañcorambhāgiyāni saṁyojanāni. </div>
</div>
<div class="q" id="p_17A10_62"> <div class="p">
<span class="pN">62</span>Katamāni pañcuddhambhāgiyāni saṁyojanāni? Rūparāgo, arūparāgo, māno, uddhaccaṁ, avijjā— imāni pañcuddhambhāgiyāni saṁyojanāni. Imāni kho, bhikkhave, dasa saṁyojanānī”ti. </div>
</div>
<div class="CENTER" id="p_17A10_63">
<span class="pN">63</span>Tatiyaṁ.</div>
</html>

<html>
<div class="i"> Hetu</div>
<div class="h">Saññojanagocchaka</div>
<div class="h">Saññojanaduka</div>
<div class="h">Paṭiccavāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Hetu</div>
<div class="q" id="p_38P2_1322"> <div class="divNumber">1.</div> <div class="p">
<span class="pN">1322</span>Saññojanaṁ dhammaṁ paṭicca saññojano dhammo uppajjati hetupaccayā—  kāmarāgasaññojanaṁ paṭicca diṭṭhisaññojanaṁ avijjāsaññojanaṁ, kāmarāgasaññojanaṁ paṭicca sīlabbataparāmāsasaññojanaṁ avijjāsaññojanaṁ, kāmarāgasaññojanaṁ paṭicca mānasaññojanaṁ avijjāsaññojanaṁ, kāmarāgasaññojanaṁ paṭicca avijjāsaññojanaṁ, paṭighasaññojanaṁ paṭicca issāsaññojanaṁ avijjāsaññojanaṁ, paṭighasaññojanaṁ paṭicca macchariyasaññojanaṁ avijjāsaññojanaṁ, paṭighasaññojanaṁ paṭicca avijjāsaññojanaṁ, mānasaññojanaṁ paṭicca bhavarāgasaññojanaṁ avijjāsaññojanaṁ, bhavarāgasaññojanaṁ paṭicca avijjāsaññojanaṁ, vicikicchāsaññojanaṁ paṭicca avijjāsaññojanaṁ. (1) </div>
</div>
<div class="q" id="p_38P2_1323"> <div class="p">
<span class="pN">1323</span>Saññojanaṁ dhammaṁ paṭicca nosaññojano dhammo uppajjati hetupaccayā—  saññojane paṭicca sampayuttakā khandhā cittasamuṭṭhānañca rūpaṁ. (2) </div>
</div>
<div class="q" id="p_38P2_1324"> <div class="p">
<span class="pN">1324</span>Saññojanaṁ dhammaṁ paṭicca saññojano ca nosaññojano ca dhammā uppajjanti hetupaccayā—  kāmarāgasaññojanaṁ paṭicca diṭṭhisaññojanaṁ avijjāsaññojanaṁ sampayuttakā ca khandhā cittasamuṭṭhānañca rūpaṁ. (Cakkaṁ bandhitabbaṁ.) (3) </div>
</div>
<div class="q" id="p_38P2_1325"> <div class="divNumber">2.</div> <div class="p">
<span class="pN">1325</span>Nosaññojanaṁ dhammaṁ paṭicca nosaññojano dhammo uppajjati hetupaccayā—  nosaññojanaṁ ekaṁ khandhaṁ paṭicca tayo khandhā cittasamuṭṭhānañca rūpaṁ…pe…  dve khandhe…pe…  paṭisandhikkhaṇe…pe…  khandhe paṭicca vatthu, vatthuṁ paṭicca khandhā, ekaṁ mahābhūtaṁ…pe…  mahābhūte paṭicca cittasamuṭṭhānaṁ rūpaṁ kaṭattārūpaṁ upādārūpaṁ. (1) </div>
</div>
<div class="q" id="p_38P2_1326"> <div class="p">
<span class="pN">1326</span>Nosaññojanaṁ dhammaṁ paṭicca saññojano dhammo uppajjati hetupaccayā—  nosaññojane khandhe paṭicca saññojanā. (2) </div>
</div>
<div class="q" id="p_38P2_1327"> <div class="p">
<span class="pN">1327</span>Nosaññojanaṁ dhammaṁ paṭicca saññojano ca nosaññojano ca dhammā uppajjanti hetupaccayā—  nosaññojanaṁ ekaṁ khandhaṁ paṭicca tayo khandhā saññojanā ca cittasamuṭṭhānañca rūpaṁ…pe…  dve khandhe…pe… . (3) </div>
</div>
<div class="q" id="p_38P2_1328"> <div class="divNumber">3.</div> <div class="p">
<span class="pN">1328</span>Saññojanañca nosaññojanañca dhammaṁ paṭicca saññojano dhammo uppajjati hetupaccayā—  kāmarāgasaññojanañca sampayuttake ca khandhe paṭicca diṭṭhisaññojanaṁ avijjāsaññojanaṁ. (Cakkaṁ bandhitabbaṁ.) (1) </div>
</div>
<div class="q" id="p_38P2_1329"> <div class="p">
<span class="pN">1329</span>Saññojanañca nosaññojanañca dhammaṁ paṭicca nosaññojano dhammo uppajjati hetupaccayā—  nosaññojanaṁ ekaṁ khandhañca saññojane ca paṭicca tayo khandhā cittasamuṭṭhānañca rūpaṁ…pe…  dve khandhe ca…pe… . (2) </div>
</div>
<div class="q" id="p_38P2_1330"> <div class="p">
<span class="pN">1330</span>Saññojanañca nosaññojanañca dhammaṁ paṭicca saññojano ca nosaññojano ca dhammā uppajjanti hetupaccayā—  nosaññojanaṁ ekaṁ khandhañca kāmarāgasaññojanañca paṭicca tayo khandhā diṭṭhisaññojanaṁ avijjāsaññojanaṁ cittasamuṭṭhānañca rūpaṁ…pe… . (Cakkaṁ bandhitabbaṁ.) (3) </div>
</div>
<div class="q" id="p_38P2_1331"> <div class="p">
<span class="pN">1331</span>(Ārammaṇapaccaye rūpaṁ natthi. Adhipatipaccayo hetusadiso, vicikicchāsaññojanaṁ natthi.) Anantarapaccayā…pe…  avigatapaccayā. </div>
</div>
</html>

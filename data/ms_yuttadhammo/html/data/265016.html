<html>
<div class="i"> Purejātādi</div>
<div class="h">Ganthagocchaka</div>
<div class="h">Ganthaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Purejātādi</div>
<div class="q" id="p_38P2_1679"> <div class="divNumber">30.</div> <div class="p">
<span class="pN">1679</span>Nogantho dhammo noganthassa dhammassa purejātapaccayena paccayo—  ārammaṇapurejātaṁ, vatthupurejātaṁ. <span class="bold">Ārammaṇapurejātaṁ</span>—  cakkhuṁ…pe…  vatthuṁ aniccato…pe…  domanassaṁ uppajjati, dibbena cakkhunā rūpaṁ passati, dibbāya sotadhātuyā saddaṁ suṇāti, rūpāyatanaṁ cakkhuviññāṇassa…pe…  phoṭṭhabbāyatanaṁ kāyaviññāṇassa…pe… . <span class="bold">Vatthupurejātaṁ</span>—  cakkhāyatanaṁ cakkhuviññāṇassa…pe…  kāyāyatanaṁ kāyaviññāṇassa…pe…  vatthu noganthānaṁ khandhānaṁ purejātapaccayena paccayo. (1) </div>
</div>
<div class="q" id="p_38P2_1680"> <div class="p">
<span class="pN">1680</span>Nogantho dhammo ganthassa dhammassa purejātapaccayena paccayo—  ārammaṇapurejātaṁ, vatthupurejātaṁ. <span class="bold">Ārammaṇapurejātaṁ</span>—  cakkhuṁ…pe…  vatthuṁ assādeti abhinandati, taṁ ārabbha rāgo uppajjati, diṭṭhi uppajjati, domanassaṁ uppajjati. <span class="bold">Vatthupurejātaṁ</span>—  vatthu ganthānaṁ purejātapaccayena paccayo. (2) </div>
</div>
<div class="q" id="p_38P2_1681"> <div class="p">
<span class="pN">1681</span>Nogantho dhammo ganthassa ca noganthassa ca dhammassa purejātapaccayena paccayo—  ārammaṇapurejātaṁ, vatthupurejātaṁ. <span class="bold">Ārammaṇapurejātaṁ</span>—  cakkhuṁ…pe…  vatthuṁ assādeti abhinandati, taṁ ārabbha ganthā ca sampayuttakā ca khandhā uppajjanti. <span class="bold">Vatthupurejātaṁ</span>—  vatthu ganthānaṁ sampayuttakānañca khandhānaṁ purejātapaccayena paccayo. (3) </div>
</div>
<div class="q" id="p_38P2_1682"> <div class="p">
<span class="pN">1682</span>Pacchājātapaccayena paccayo…  tīṇi, āsevanapaccayena paccayo…  nava. </div>
</div>
</html>

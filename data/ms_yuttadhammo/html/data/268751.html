<html>
<div class="i">3.1.10 Sāṭimattiyattheragāthā</div>
<div class="h">Tikanipāta</div>
<div class="h">Paṭhamavagga</div>
<div class="h">Sāṭimattiyattheragāthā</div>
<div class="q" id="p_19Th1_470"> <div class="divNumber">246.</div> <div class="p"> <table class="singleColumn"> <tr> <td> <div class="pN">470</div> <div class="G">“Ahu tuyhaṁ pure saddhā,</div> </td> </tr> <tr> <td> <div class="G">sā te ajja na vijjati;</div> </td> </tr> <tr> <td> <div class="G">Yaṁ tuyhaṁ tuyhamevetaṁ,</div> </td> </tr> <tr> <td> <div class="G">natthi duccaritaṁ mama.</div> </td> </tr> </table> </div>
</div>
<div class="q" id="p_19Th1_471"> <div class="divNumber">247.</div> <div class="p"> <table class="singleColumn"> <tr> <td> <div class="pN">471</div> <div class="G">Aniccā hi calā saddhā,</div> </td> </tr> <tr> <td> <div class="G">evaṁ diṭṭhā hi sā mayā;</div> </td> </tr> <tr> <td> <div class="G">Rajjantipi virajjanti,</div> </td> </tr> <tr> <td> <div class="G">tattha kiṁ jiyyate muni.</div> </td> </tr> </table> </div>
</div>
<div class="q" id="p_19Th1_472"> <div class="divNumber">248.</div> <div class="p"> <table class="singleColumn"> <tr> <td> <div class="pN">472</div> <div class="G">Paccati munino bhattaṁ,</div> </td> </tr> <tr> <td> <div class="G">Thokaṁ thokaṁ kule kule;</div> </td> </tr> <tr> <td> <div class="G">Piṇḍikāya carissāmi,</div> </td> </tr> <tr> <td> <div class="G">Atthi jaṅghabalaṁ mamā”ti.</div> </td> </tr> </table> </div>
</div>
<div class="CENTER" id="p_19Th1_473">
<span class="pN">473</span>… Sāṭimattiyo thero….</div>
</html>

<html>
<div class="i">7.1.1 Sundarasamuddattheragāthā</div>
<div class="h">Sattakanipāta</div>
<div class="h">Paṭhamavagga</div>
<div class="h">Sundarasamuddattheragāthā</div>
<div class="q" id="p_19Th1_744"> <div class="divNumber">459.</div> <div class="p"> <table class="singleColumn"> <tr> <td> <div class="pN">744</div> <div class="G">“Alaṅkatā suvasanā,</div> </td> </tr> <tr> <td> <div class="G">māladhārī vibhūsitā;</div> </td> </tr> <tr> <td> <div class="G">Alattakakatāpādā,</div> </td> </tr> <tr> <td> <div class="G">pādukāruyha vesikā.</div> </td> </tr> </table> </div>
</div>
<div class="q" id="p_19Th1_745"> <div class="divNumber">460.</div> <div class="p"> <table class="singleColumn"> <tr> <td> <div class="pN">745</div> <div class="G">Pādukā oruhitvāna,</div> </td> </tr> <tr> <td> <div class="G">purato pañjalīkatā;</div> </td> </tr> <tr> <td> <div class="G">Sā maṁ saṇhena mudunā,</div> </td> </tr> <tr> <td> <div class="G">mhitapubbaṁ abhāsatha.</div> </td> </tr> </table> </div>
</div>
<div class="q" id="p_19Th1_746"> <div class="divNumber">461.</div> <div class="p"> <table class="singleColumn"> <tr> <td> <div class="pN">746</div> <div class="G">Yuvāsi tvaṁ pabbajito,</div> </td> </tr> <tr> <td> <div class="G">tiṭṭhāhi mama sāsane;</div> </td> </tr> <tr> <td> <div class="G">Bhuñja mānusake kāme,</div> </td> </tr> <tr> <td> <div class="G">ahaṁ vittaṁ dadāmi te;</div> </td> </tr> <tr> <td> <div class="G">Saccaṁ te paṭijānāmi,</div> </td> </tr> <tr> <td> <div class="G">aggiṁ vā te harāmahaṁ.</div> </td> </tr> </table> </div>
</div>
<div class="q" id="p_19Th1_747"> <div class="divNumber">462.</div> <div class="p"> <table class="singleColumn"> <tr> <td> <div class="pN">747</div> <div class="G">Yadā jiṇṇā bhavissāma,</div> </td> </tr> <tr> <td> <div class="G">ubho daṇḍaparāyanā;</div> </td> </tr> <tr> <td> <div class="G">Ubhopi pabbajissāma,</div> </td> </tr> <tr> <td> <div class="G">ubhayattha kaṭaggaho.</div> </td> </tr> </table> </div>
</div>
<div class="q" id="p_19Th1_748"> <div class="divNumber">463.</div> <div class="p"> <table class="singleColumn"> <tr> <td> <div class="pN">748</div> <div class="G">Tañca disvāna yācantiṁ,</div> </td> </tr> <tr> <td> <div class="G">vesikaṁ pañjalīkataṁ;</div> </td> </tr> <tr> <td> <div class="G">Alaṅkataṁ suvasanaṁ,</div> </td> </tr> <tr> <td> <div class="G">maccupāsaṁva oḍḍitaṁ.</div> </td> </tr> </table> </div>
</div>
<div class="q" id="p_19Th1_749"> <div class="divNumber">464.</div> <div class="p"> <table class="singleColumn"> <tr> <td> <div class="pN">749</div> <div class="G">Tato me manasīkāro,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">nibbidā samatiṭṭhatha.</div> </td> </tr> </table> </div>
</div>
<div class="q" id="p_19Th1_750"> <div class="divNumber">465.</div> <div class="p"> <table class="singleColumn"> <tr> <td> <div class="pN">750</div> <div class="G">Tato cittaṁ vimucci me,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṁ buddhassa sāsanan”ti.</div> </td> </tr> </table> </div>
</div>
<div class="CENTER" id="p_19Th1_751">
<span class="pN">751</span>…  Sundarasamuddo thero… .</div>
</html>

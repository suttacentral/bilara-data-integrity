<html>
<div class="i">1.1.10 Dosapariññāsutta</div>
<div class="h">Ekakanipāta</div>
<div class="h">Paṭhamavagga</div>
<div class="h">Dosapariññāsutta</div>
<div class="q" id="p_18It_48"> <div class="divNumber">10.</div> <div class="p">
<span class="pN">48</span>Vuttañhetaṁ bhagavatā vuttamarahatāti me sutaṁ— </div>
</div>
<div class="q" id="p_18It_49"> <div class="p">
<span class="pN">49</span>“Dosaṁ, bhikkhave, anabhijānaṁ aparijānaṁ tattha cittaṁ avirājayaṁ appajahaṁ abhabbo dukkhakkhayāya. Dosañca kho, bhikkhave, abhijānaṁ parijānaṁ tattha cittaṁ virājayaṁ pajahaṁ bhabbo dukkhakkhayāyā”ti. Etamatthaṁ bhagavā avoca. Tatthetaṁ iti vuccati— </div>
</div>
<div class="q" id="p_18It_50"> <div class="p"> <table class="singleColumn"> <tr> <td> <div class="pN">50</div> <div class="G">“Yena dosena duṭṭhāse,</div> </td> </tr> <tr> <td> <div class="G">sattā gacchanti duggatiṁ;</div> </td> </tr> <tr> <td> <div class="G">Taṁ dosaṁ sammadaññāya,</div> </td> </tr> <tr> <td> <div class="G">pajahanti vipassino;</div> </td> </tr> <tr> <td> <div class="G">Pahāya na punāyanti,</div> </td> </tr> <tr> <td> <div class="G">imaṁ lokaṁ kudācanan”ti.</div> </td> </tr> </table> </div>
</div>
<div class="q" id="p_18It_51"> <div class="p">
<span class="pN">51</span>Ayampi attho vutto bhagavatā, iti me sutanti. </div>
</div>
<div class="CENTER" id="p_18It_52">
<span class="pN">52</span>Dasamaṁ.</div>
<div class="CENTER" id="p_18It_53">
<span class="pN">53</span>Pāṭibhogavaggo paṭhamo.</div>
<div class="SUMMARY" id="p_18It_54">
<span class="pN">54</span><span class="firstLetter">T</span>assuddānaṁ</div>
<div class="q" id="p_18It_55"> <div class="p"> <table class="singleColumn"> <tr> <td> <div class="pN">55</div> <div class="G">Rāgadosā atha moho,</div> </td> </tr> <tr> <td> <div class="G">Kodhamakkhā mānaṁ sabbaṁ;</div> </td> </tr> <tr> <td> <div class="G">Mānato rāgadosā puna dve,</div> </td> </tr> <tr> <td> <div class="G">Pakāsitā vaggamāhu paṭhamanti.</div> </td> </tr> </table> </div>
</div>
</html>

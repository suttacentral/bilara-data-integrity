<html>
<div class="i"> Ārammaṇa</div>
<div class="h">Ācayagāmittika</div>
<div class="h">Paṭiccavāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Ārammaṇa</div>
<div class="q" id="p_37P1_1432"> <div class="divNumber">4.</div> <div class="p">
<span class="pN">1432</span>Ācayagāmiṁ dhammaṁ paṭicca ācayagāmī dhammo uppajjati ārammaṇapaccayā—  ācayagāmiṁ ekaṁ khandhaṁ paṭicca tayo khandhā…pe…  dve khandhe…pe… . (1) </div>
</div>
<div class="q" id="p_37P1_1433"> <div class="p">
<span class="pN">1433</span>Apacayagāmiṁ dhammaṁ paṭicca apacayagāmī dhammo uppajjati ārammaṇapaccayā—  apacayagāmiṁ ekaṁ khandhaṁ paṭicca tayo khandhā…pe…  dve khandhe…pe… . (1) </div>
</div>
<div class="q" id="p_37P1_1434"> <div class="p">
<span class="pN">1434</span>Nevācayagāmināpacayagāmiṁ dhammaṁ paṭicca nevācayagāmināpacayagāmī dhammo uppajjati ārammaṇapaccayā—  nevācayagāmināpacayagāmiṁ ekaṁ khandhaṁ paṭicca tayo khandhā…pe…  dve khandhe paṭicca dve khandhā. Paṭisandhikkhaṇe…pe…  vatthuṁ paṭicca khandhā. (1) </div>
</div>
</html>

<html>
<div class="i">4.1.9 Candanattheragāthā</div>
<div class="h">Catukkanipāta</div>
<div class="h">Paṭhamavagga</div>
<div class="h">Candanattheragāthā</div>
<div class="q" id="p_19Th1_543"> <div class="divNumber">299.</div> <div class="p"> <table class="singleColumn"> <tr> <td> <div class="pN">543</div> <div class="G">“Jātarūpena sañchannā,</div> </td> </tr> <tr> <td> <div class="G">dāsīgaṇapurakkhatā;</div> </td> </tr> <tr> <td> <div class="G">Aṅkena puttamādāya,</div> </td> </tr> <tr> <td> <div class="G">bhariyā maṁ upāgami.</div> </td> </tr> </table> </div>
</div>
<div class="q" id="p_19Th1_544"> <div class="divNumber">300.</div> <div class="p"> <table class="singleColumn"> <tr> <td> <div class="pN">544</div> <div class="G">Tañca disvāna āyantiṁ,</div> </td> </tr> <tr> <td> <div class="G">sakaputtassa mātaraṁ;</div> </td> </tr> <tr> <td> <div class="G">Alaṅkataṁ suvasanaṁ,</div> </td> </tr> <tr> <td> <div class="G">maccupāsaṁva oḍḍitaṁ.</div> </td> </tr> </table> </div>
</div>
<div class="q" id="p_19Th1_545"> <div class="divNumber">301.</div> <div class="p"> <table class="singleColumn"> <tr> <td> <div class="pN">545</div> <div class="G">Tato me manasīkāro,</div> </td> </tr> <tr> <td> <div class="G">yoniso udapajjatha;</div> </td> </tr> <tr> <td> <div class="G">Ādīnavo pāturahu,</div> </td> </tr> <tr> <td> <div class="G">nibbidā samatiṭṭhatha.</div> </td> </tr> </table> </div>
</div>
<div class="q" id="p_19Th1_546"> <div class="divNumber">302.</div> <div class="p"> <table class="singleColumn"> <tr> <td> <div class="pN">546</div> <div class="G">Tato cittaṁ vimucci me,</div> </td> </tr> <tr> <td> <div class="G">passa dhammasudhammataṁ;</div> </td> </tr> <tr> <td> <div class="G">Tisso vijjā anuppattā,</div> </td> </tr> <tr> <td> <div class="G">kataṁ buddhassa sāsanan”ti.</div> </td> </tr> </table> </div>
</div>
<div class="CENTER" id="p_19Th1_547">
<span class="pN">547</span>…  Candano thero… .</div>
</html>

<html>
<div class="i"> Hetu</div>
<div class="h">Piṭṭhiduka</div>
<div class="h">Sappītikaduka</div>
<div class="h">Paṭiccavāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Hetu</div>
<div class="q" id="p_38P2_4379"> <div class="divNumber">142.</div> <div class="p">
<span class="pN">4379</span>Sappītikaṁ dhammaṁ paṭicca sappītiko dhammo uppajjati hetupaccayā— sappītikaṁ ekaṁ khandhaṁ paṭicca tayo khandhā…pe… dve khandhe…pe… paṭisandhikkhaṇe…pe…. Sappītikaṁ dhammaṁ paṭicca appītiko dhammo uppajjati hetupaccayā— sappītike khandhe paṭicca pīti ca cittasamuṭṭhānañca rūpaṁ; paṭisandhikkhaṇe…pe…. Sappītikaṁ dhammaṁ paṭicca sappītiko ca appītiko ca dhammā uppajjanti hetupaccayā— sappītikaṁ ekaṁ khandhaṁ paṭicca tayo khandhā pīti ca cittasamuṭṭhānañca rūpaṁ…pe… dve khandhe…pe… paṭisandhikkhaṇe…pe…. (3) </div>
</div>
<div class="q" id="p_38P2_4380"> <div class="p">
<span class="pN">4380</span>Appītikaṁ dhammaṁ paṭicca appītiko dhammo uppajjati hetupaccayā— appītikaṁ ekaṁ khandhaṁ paṭicca tayo khandhā cittasamuṭṭhānañca rūpaṁ…pe… dve khandhe…pe… pītiṁ paṭicca cittasamuṭṭhānaṁ rūpaṁ; paṭisandhikkhaṇe appītikaṁ ekaṁ khandhaṁ paṭicca tayo khandhā kaṭattā ca rūpaṁ, dve khandhe…pe… pītiṁ paṭicca kaṭattārūpaṁ, khandhe paṭicca vatthu, vatthuṁ paṭicca khandhā, pītiṁ paṭicca vatthu, vatthuṁ paṭicca pīti, ekaṁ mahābhūtaṁ…pe…. (Yathā savitakkadukaṁ sabbattha, evaṁ sappītikadukaṁ kātabbaṁ, sabbattha pavattipaṭisandhi navapi pañhā.) </div>
</div>
</html>

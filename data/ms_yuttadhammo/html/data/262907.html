<html>
<div class="i"> Napurejāta</div>
<div class="h">Dassanenapahātabbattika</div>
<div class="h">Paccayavāra</div>
<div class="h">Paccayapaccanīya</div>
<div class="h">Vibhaṅgavāra</div>
<div class="h">Napurejāta</div>
<div class="q" id="p_37P1_900"> <div class="divNumber">51.</div> <div class="p">
<span class="pN">900</span>Dassanena pahātabbaṁ dhammaṁ paccayā dassanena pahātabbo dhammo uppajjati napurejātapaccayā—  arūpe dassanena pahātabbaṁ ekaṁ khandhaṁ paccayā…pe… . (1) </div>
</div>
<div class="q" id="p_37P1_901"> <div class="p">
<span class="pN">901</span>Dassanena pahātabbaṁ dhammaṁ paccayā nevadassanena nabhāvanāya pahātabbo dhammo uppajjati napurejātapaccayā—  dassanena pahātabbe khandhe paccayā cittasamuṭṭhānaṁ rūpaṁ. (2) </div>
</div>
<div class="q" id="p_37P1_902"> <div class="p">
<span class="pN">902</span>Bhāvanāya pahātabbaṁ dhammaṁ paccayā bhāvanāya pahātabbo dhammo uppajjati napurejātapaccayā—  arūpe bhāvanāya pahātabbaṁ ekaṁ khandhaṁ paccayā…pe… . (1) </div>
</div>
<div class="q" id="p_37P1_903"> <div class="p">
<span class="pN">903</span>Bhāvanāya pahātabbaṁ dhammaṁ paccayā nevadassanena nabhāvanāya pahātabbo dhammo uppajjati napurejātapaccayā—  bhāvanāya pahātabbe khandhe paccayā cittasamuṭṭhānaṁ rūpaṁ. (2) </div>
</div>
<div class="q" id="p_37P1_904"> <div class="divNumber">52.</div> <div class="p">
<span class="pN">904</span>Nevadassanena nabhāvanāya pahātabbaṁ dhammaṁ paccayā nevadassanena nabhāvanāya pahātabbo dhammo uppajjati napurejātapaccayā—  arūpe nevadassanena nabhāvanāya pahātabbaṁ ekaṁ khandhaṁ paccayā tayo khandhā…pe…  nevadassanena nabhāvanāya pahātabbe khandhe paccayā cittasamuṭṭhānaṁ rūpaṁ. Paṭisandhikkhaṇe…pe…  khandhe paccayā kaṭattārūpaṁ, khandhe paccayā vatthu, vatthuṁ paccayā khandhā; ekaṁ mahābhūtaṁ…pe…  bāhiraṁ…  āhārasamuṭṭhānaṁ…  utusamuṭṭhānaṁ, asaññasattānaṁ…pe… . (1) </div>
</div>
<div class="q" id="p_37P1_905"> <div class="p">
<span class="pN">905</span>Dassanena pahātabbañca nevadassanena nabhāvanāya pahātabbañca dhammaṁ paccayā nevadassanena nabhāvanāya pahātabbo dhammo uppajjati napurejātapaccayā—  dassanena pahātabbe khandhe ca mahābhūte ca paccayā cittasamuṭṭhānaṁ rūpaṁ. (1) </div>
</div>
<div class="q" id="p_37P1_906"> <div class="p">
<span class="pN">906</span>Bhāvanāya pahātabbañca nevadassanena nabhāvanāya pahātabbañca dhammaṁ paccayā nevadassanena nabhāvanāya pahātabbo dhammo uppajjati napurejātapaccayā—  bhāvanāya pahātabbe khandhe ca mahābhūte ca paccayā cittasamuṭṭhānaṁ rūpaṁ. (1) </div>
</div>
</html>

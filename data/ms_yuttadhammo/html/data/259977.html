<html>
<div class="i">1.1.1--7 Paṭiccādivāra</div>
<div class="h">Hetuduka, Kusalattika</div>
<div class="h">Kusalapada</div>
<div class="h">Paṭiccādivāra</div>
<div class="q" id="p_40P15_2"> <div class="divNumber">1.</div> <div class="p">
<span class="pN">2</span>Hetuṁ kusalaṁ dhammaṁ paṭicca nahetu nakusalo dhammo uppajjati hetupaccayā. Nahetuṁ kusalaṁ dhammaṁ paṭicca nanahetu nakusalo dhammo uppajjati hetupaccayā. Hetuṁ kusalañca nahetuṁ kusalañca dhammaṁ paṭicca nahetu nakusalo dhammo uppajjati hetupaccayā…  tīṇi (cittasamuṭṭhānameva, ārammaṇaṁ natthi.) </div>
</div>
<div class="q" id="p_40P15_3"> <div class="p">
<span class="pN">3</span>Hetuyā tīṇi, adhipatiyā tīṇi…pe…  avigate tīṇi. </div>
</div>
<div class="q" id="p_40P15_4"> <div class="p">
<span class="pN">4</span>(Sahajātavārampi…pe…  nissayavārampi paṭiccavārasadisaṁ.) </div>
</div>
<div class="q" id="p_40P15_5"> <div class="divNumber">2.</div> <div class="p">
<span class="pN">5</span>Hetu kusalo dhammo nahetussa nakusalassa dhammassa hetupaccayena paccayo. (1) </div>
</div>
<div class="q" id="p_40P15_6"> <div class="p">
<span class="pN">6</span>Hetu kusalo dhammo nahetussa nakusalassa dhammassa ārammaṇapaccayena paccayo…  tīṇi. </div>
</div>
<div class="q" id="p_40P15_7"> <div class="p">
<span class="pN">7</span>Nahetu kusalo dhammo nanahetussa nakusalassa dhammassa ārammaṇapaccayena paccayo…  tīṇi. </div>
</div>
<div class="q" id="p_40P15_8"> <div class="p">
<span class="pN">8</span>Hetu kusalo ca nahetu kusalo ca dhammā nahetussa nakusalassa dhammassa ārammaṇapaccayena paccayo…  tīṇi. (Saṁkhittaṁ.) </div>
</div>
<div class="q" id="p_40P15_9"> <div class="divNumber">3.</div> <div class="p">
<span class="pN">9</span>Hetuyā ekaṁ, ārammaṇe nava, adhipatiyā nava, anantare samanantare nava, sahajāte nissaye tīṇi, upanissaye nava, pacchājāte tīṇi, kamme ekaṁ, āhāre ekaṁ, indriye tīṇi, jhāne ekaṁ, magge tīṇi, vippayutte tīṇi…pe…  avigate tīṇi. (Pañhāvārampi vitthāretabbaṁ.) </div>
</div>
</html>

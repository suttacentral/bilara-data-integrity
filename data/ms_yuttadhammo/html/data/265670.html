<html>
<div class="i"> Anantarādi</div>
<div class="h">Piṭṭhiduka</div>
<div class="h">Kāmāvacaraduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Anantarādi</div>
<div class="q" id="p_38P2_4555"> <div class="divNumber">211.</div> <div class="p">
<span class="pN">4555</span>Kāmāvacaro dhammo kāmāvacarassa dhammassa anantarapaccayena paccayo—  purimā purimā kāmāvacarā khandhā pacchimānaṁ pacchimānaṁ kāmāvacarānaṁ khandhānaṁ anantarapaccayena paccayo; anulomaṁ gotrabhussa…  anulomaṁ vodānassa…  āvajjanā kāmāvacarānaṁ khandhānaṁ anantarapaccayena paccayo. </div>
</div>
<div class="q" id="p_38P2_4556"> <div class="p">
<span class="pN">4556</span>Kāmāvacaro dhammo nakāmāvacarassa dhammassa anantarapaccayena paccayo—  kāmāvacaraṁ cuticittaṁ nakāmāvacarassa upapatticittassa…  āvajjanā nakāmāvacarānaṁ khandhānaṁ anantarapaccayena paccayo; kāmāvacarā khandhā nakāmāvacarassa vuṭṭhānassa anantarapaccayena paccayo; paṭhamassa jhānassa parikammaṁ paṭhamassa jhānassa anantarapaccayena paccayo…pe…  catutthassa jhānassa…pe…  nevasaññānāsaññāyatanassa parikammaṁ…pe…  dibbassa cakkhussa…pe…  dibbāya sotadhātuyā…pe…  iddhividhañāṇassa…pe…  cetopariyañāṇassa…pe…  pubbenivāsānussatiñāṇassa…pe…  yathākammūpagañāṇassa…pe…  anāgataṁsañāṇassa parikammaṁ anāgataṁsañāṇassa anantarapaccayena paccayo; gotrabhu maggassa…  vodānaṁ maggassa…  anulomaṁ phalasamāpattiyā anantarapaccayena paccayo. (2) </div>
</div>
<div class="q" id="p_38P2_4557"> <div class="divNumber">212.</div> <div class="p">
<span class="pN">4557</span>Nakāmāvacaro dhammo nakāmāvacarassa dhammassa anantarapaccayena paccayo—  purimā purimā nakāmāvacarā khandhā pacchimānaṁ pacchimānaṁ nakāmāvacarānaṁ khandhānaṁ anantarapaccayena paccayo; maggo phalassa, phalaṁ phalassa, nirodhā vuṭṭhahantassa, nevasaññānāsaññāyatanaṁ phalasamāpattiyā anantarapaccayena paccayo. Nakāmāvacaro dhammo kāmāvacarassa dhammassa anantarapaccayena paccayo—  nakāmāvacaraṁ cuticittaṁ kāmāvacarassa upapatticittassa, nakāmāvacaraṁ bhavaṅgaṁ āvajjanāya, nakāmāvacarā khandhā kāmāvacarassa vuṭṭhānassa anantarapaccayena paccayo… . (2) </div>
</div>
<div class="q" id="p_38P2_4558"> <div class="p">
<span class="pN">4558</span>Samanantarapaccayena paccayo…  sahajātapaccayena paccayo…  satta…  aññamaññapaccayena paccayo…  cha…  nissayapaccayena paccayo…  satta. </div>
</div>
</html>

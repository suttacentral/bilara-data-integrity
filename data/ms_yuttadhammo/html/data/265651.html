<html>
<div class="i"> Hetu</div>
<div class="h">Piṭṭhiduka</div>
<div class="h">Upekkhāsahagataduka</div>
<div class="h">Paṭiccavāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Hetu</div>
<div class="q" id="p_38P2_4466"> <div class="divNumber">177.</div> <div class="p">
<span class="pN">4466</span>Upekkhāsahagataṁ dhammaṁ paṭicca upekkhāsahagato dhammo uppajjati hetupaccayā— upekkhāsahagataṁ ekaṁ khandhaṁ paṭicca dve khandhā, dve khandhe…pe… paṭisandhikkhaṇe…pe… upekkhāsahagataṁ dhammaṁ paṭicca naupekkhāsahagato dhammo uppajjati hetupaccayā— upekkhāsahagate khandhe paṭicca upekkhā cittasamuṭṭhānañca rūpaṁ; paṭisandhikkhaṇe…pe…. Upekkhāsahagataṁ dhammaṁ paṭicca upekkhāsahagato ca naupekkhāsahagato ca dhammā uppajjanti hetupaccayā— upekkhāsahagataṁ ekaṁ khandhaṁ paṭicca dve khandhā upekkhā ca cittasamuṭṭhānañca rūpaṁ, dve khandhe…pe… paṭisandhikkhaṇe…pe…. (3) </div>
</div>
<div class="q" id="p_38P2_4467"> <div class="p">
<span class="pN">4467</span>Naupekkhāsahagataṁ dhammaṁ paṭicca naupekkhāsahagato dhammo uppajjati hetupaccayā— naupekkhāsahagataṁ ekaṁ khandhaṁ paṭicca tayo khandhā cittasamuṭṭhānañca rūpaṁ…pe… dve khandhe…pe… upekkhaṁ paṭicca cittasamuṭṭhānaṁ rūpaṁ; paṭisandhikkhaṇe naupekkhāsahagataṁ ekaṁ khandhaṁ paṭicca tayo khandhā kaṭattā ca rūpaṁ…pe… dve khandhe…pe… paṭisandhikkhaṇe upekkhaṁ paṭicca kaṭattārūpaṁ, khandhe paṭicca vatthu, vatthuṁ paṭicca khandhā, upekkhaṁ paṭicca vatthu, vatthuṁ paṭicca upekkhā, ekaṁ mahābhūtaṁ…pe…. (Sappītikadukasadisaṁ, anulome navapi pañhā.) </div>
</div>
</html>

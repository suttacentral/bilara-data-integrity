<html>
<div class="i">2.2.4 Nandanasutta</div>
<div class="h">Devaputtasaṁyutta</div>
<div class="h">Anāthapiṇḍikavagga</div>
<div class="h">Nandanasutta</div>
<div class="q" id="p_12S1_438"> <div class="divNumber">95.</div> <div class="p">
<span class="pN">438</span>Ekamantaṁ ṭhito kho nandano devaputto bhagavantaṁ gāthāya ajjhabhāsi— </div>
</div>
<div class="q" id="p_12S1_439"> <div class="p"> <table class="singleColumn"> <tr> <td> <div class="pN">439</div> <div class="G">“Pucchāmi taṁ gotama bhūripañña,</div> </td> </tr> <tr> <td> <div class="G">Anāvaṭaṁ bhagavato ñāṇadassanaṁ;</div> </td> </tr> <tr> <td> <div class="G">Kathaṁvidhaṁ sīlavantaṁ vadanti,</div> </td> </tr> <tr> <td> <div class="G">Kathaṁvidhaṁ paññavantaṁ vadanti;</div> </td> </tr> <tr> <td> <div class="G">Kathaṁvidho dukkhamaticca iriyati,</div> </td> </tr> <tr> <td> <div class="G">Kathaṁvidhaṁ devatā pūjayantī”ti.</div> </td> </tr> </table> </div>
</div>
<div class="q" id="p_12S1_440"> <div class="p"> <table class="singleColumn"> <tr> <td> <div class="pN">440</div> <div class="G">“Yo sīlavā paññavā bhāvitatto,</div> </td> </tr> <tr> <td> <div class="G">Samāhito jhānarato satīmā;</div> </td> </tr> <tr> <td> <div class="G">Sabbassa sokā vigatā pahīnā,</div> </td> </tr> <tr> <td> <div class="G">Khīṇāsavo antimadehadhārī.</div> </td> </tr> </table> </div>
</div>
<div class="q" id="p_12S1_441"> <div class="p"> <table class="singleColumn"> <tr> <td> <div class="pN">441</div> <div class="G">Tathāvidhaṁ sīlavantaṁ vadanti,</div> </td> </tr> <tr> <td> <div class="G">Tathāvidhaṁ paññavantaṁ vadanti;</div> </td> </tr> <tr> <td> <div class="G">Tathāvidho dukkhamaticca iriyati,</div> </td> </tr> <tr> <td> <div class="G">Tathāvidhaṁ devatā pūjayantī”ti.</div> </td> </tr> </table> </div>
</div>
</html>

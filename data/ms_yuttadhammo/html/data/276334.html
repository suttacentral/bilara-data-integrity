<html>
<div class="i">1.4.7 Sappurisadānasutta</div>
<div class="h">Paṭhamapaṇṇāsaka</div>
<div class="h">Dānavagga</div>
<div class="h">Sappurisadānasutta</div>
<div class="q" id="p_17A8_355"> <div class="divNumber">37.</div> <div class="p">
<span class="pN">355</span>“Aṭṭhimāni, bhikkhave, sappurisadānāni. Katamāni aṭṭha? Suciṁ deti, paṇītaṁ deti, kālena deti, kappiyaṁ deti, viceyya deti, abhiṇhaṁ deti, dadaṁ cittaṁ pasādeti, datvā attamano hoti. Imāni kho, bhikkhave, aṭṭha sappurisadānānīti. </div>
</div>
<div class="q" id="p_17A8_356"> <div class="p"> <table class="singleColumn"> <tr> <td> <div class="pN">356</div> <div class="G">Suciṁ paṇītaṁ kālena,</div> </td> </tr> <tr> <td> <div class="G">kappiyaṁ pānabhojanaṁ;</div> </td> </tr> <tr> <td> <div class="G">Abhiṇhaṁ dadāti dānaṁ,</div> </td> </tr> <tr> <td> <div class="G">sukhettesu brahmacārisu.</div> </td> </tr> </table> </div>
</div>
<div class="q" id="p_17A8_357"> <div class="p"> <table class="singleColumn"> <tr> <td> <div class="pN">357</div> <div class="G">Neva vippaṭisārissa,</div> </td> </tr> <tr> <td> <div class="G">cajitvā āmisaṁ bahuṁ;</div> </td> </tr> <tr> <td> <div class="G">Evaṁ dinnāni dānāni,</div> </td> </tr> <tr> <td> <div class="G">vaṇṇayanti vipassino.</div> </td> </tr> </table> </div>
</div>
<div class="q" id="p_17A8_358"> <div class="p"> <table class="singleColumn"> <tr> <td> <div class="pN">358</div> <div class="G">Evaṁ yajitvā medhāvī,</div> </td> </tr> <tr> <td> <div class="G">saddho muttena cetasā;</div> </td> </tr> <tr> <td> <div class="G">Abyābajjhaṁ sukhaṁ lokaṁ,</div> </td> </tr> <tr> <td> <div class="G">paṇḍito upapajjatī”ti.</div> </td> </tr> </table> </div>
</div>
<div class="CENTER" id="p_17A8_359">
<span class="pN">359</span>Sattamaṁ.</div>
</html>

<html>
<div class="i"> Hetu</div>
<div class="h">Ganthagocchaka</div>
<div class="h">Ganthaganthaniyaduka</div>
<div class="h">Paṭiccādivāra</div>
<div class="h">Hetu</div>
<div class="q" id="p_38P2_1842"> <div class="divNumber">103.</div> <div class="p">
<span class="pN">1842</span>Ganthañceva ganthaniyañca dhammaṁ paṭicca gantho ceva ganthaniyo ca dhammo uppajjati hetupaccayā—  sīlabbataparāmāsaṁ kāyaganthaṁ paṭicca abhijjhākāyagantho, abhijjhākāyaganthaṁ paṭicca sīlabbataparāmāso kāyagantho, idaṁsaccābhinivesakāyaganthaṁ paṭicca abhijjhākāyagantho, abhijjhākāyaganthaṁ paṭicca idaṁsaccābhinivesakāyagantho. (1) </div>
</div>
<div class="q" id="p_38P2_1843"> <div class="p">
<span class="pN">1843</span>Ganthañceva ganthaniyañca dhammaṁ paṭicca ganthaniyo ceva no ca gantho dhammo uppajjati hetupaccayā—  ganthe paṭicca sampayuttakā khandhā cittasamuṭṭhānañca rūpaṁ. (2) </div>
</div>
<div class="q" id="p_38P2_1844"> <div class="p">
<span class="pN">1844</span>Ganthañceva ganthaniyañca dhammaṁ paṭicca gantho ceva ganthaniyo ca ganthaniyo ceva no ca gantho ca dhammā uppajjanti hetupaccayā. (1) </div>
</div>
</html>

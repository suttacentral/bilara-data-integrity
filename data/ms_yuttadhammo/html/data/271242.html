<html>
<div class="i">1.2.1.2 Paccanīka</div>
<div class="h">Paṇṇattivāra</div>
<div class="h">Paṇṇattivāraniddesa</div>
<div class="h">Padasodhanavāra</div>
<div class="h">Paccanīka</div>
<div class="q" id="p_33Y3_216"> <div class="divNumber">11.</div> <div class="p">
<span class="pN">216</span>»  Na cakkhu na cakkhāyatananti? Āmantā. </div>
</div>
<div class="q" id="p_33Y3_217"> <div class="p">
<span class="pN">217</span>«  Na cakkhāyatanaṁ na cakkhūti? </div>
</div>
<div class="q" id="p_33Y3_218"> <div class="p">
<span class="pN">218</span>Dibbacakkhu paññācakkhu na cakkhāyatanaṁ, cakkhu. Cakkhuñca cakkhāyatanañca ṭhapetvā avasesaṁ na ceva cakkhu na ca cakkhāyatanaṁ. </div>
</div>
<div class="q" id="p_33Y3_219"> <div class="p">
<span class="pN">219</span>»  Na sotaṁ na sotāyatananti? Āmantā. </div>
</div>
<div class="q" id="p_33Y3_220"> <div class="p">
<span class="pN">220</span>«  Na sotāyatanaṁ na sotanti? </div>
</div>
<div class="q" id="p_33Y3_221"> <div class="p">
<span class="pN">221</span>Dibbasotaṁ taṇhāsotaṁ na sotāyatanaṁ, sotaṁ. Sotañca sotāyatanañca ṭhapetvā avasesaṁ na ceva sotaṁ na ca sotāyatanaṁ. </div>
</div>
<div class="q" id="p_33Y3_222"> <div class="p">
<span class="pN">222</span>»  Na ghānaṁ na ghānāyatananti? Āmantā. </div>
</div>
<div class="q" id="p_33Y3_223"> <div class="p">
<span class="pN">223</span>«  Na ghānāyatanaṁ na ghānanti? Āmantā. </div>
</div>
<div class="q" id="p_33Y3_224"> <div class="p">
<span class="pN">224</span>»  Na jivhā na jivhāyatananti? Āmantā. </div>
</div>
<div class="q" id="p_33Y3_225"> <div class="p">
<span class="pN">225</span>«  Na jivhāyatanaṁ na jivhāti? Āmantā. </div>
</div>
<div class="q" id="p_33Y3_226"> <div class="p">
<span class="pN">226</span>»  Na kāyo na kāyāyatananti? Āmantā. </div>
</div>
<div class="q" id="p_33Y3_227"> <div class="p">
<span class="pN">227</span>«  Na kāyāyatanaṁ na kāyoti? </div>
</div>
<div class="q" id="p_33Y3_228"> <div class="p">
<span class="pN">228</span>Kāyāyatanaṁ ṭhapetvā avaseso na kāyāyatanaṁ, kāyo. Kāyañca kāyāyatanañca ṭhapetvā avasesaṁ na ceva kāyo na ca kāyāyatanaṁ. </div>
</div>
<div class="q" id="p_33Y3_229"> <div class="p">
<span class="pN">229</span>»  Na rūpaṁ na rūpāyatananti? Āmantā. </div>
</div>
<div class="q" id="p_33Y3_230"> <div class="p">
<span class="pN">230</span>«  Na rūpāyatanaṁ na rūpanti? </div>
</div>
<div class="q" id="p_33Y3_231"> <div class="p">
<span class="pN">231</span>Rūpāyatanaṁ ṭhapetvā avasesaṁ na rūpāyatanaṁ, rūpaṁ. Rūpañca rūpāyatanañca ṭhapetvā avasesaṁ na ceva rūpaṁ na ca rūpāyatanaṁ. </div>
</div>
<div class="q" id="p_33Y3_232"> <div class="p">
<span class="pN">232</span>»  Na saddo na saddāyatananti? Āmantā. </div>
</div>
<div class="q" id="p_33Y3_233"> <div class="p">
<span class="pN">233</span>«  Na saddāyatanaṁ na saddoti? Āmantā. </div>
</div>
<div class="q" id="p_33Y3_234"> <div class="p">
<span class="pN">234</span>»  Na gandho na gandhāyatananti? Āmantā. </div>
</div>
<div class="q" id="p_33Y3_235"> <div class="p">
<span class="pN">235</span>«  Na gandhāyatanaṁ na gandhoti? </div>
</div>
<div class="q" id="p_33Y3_236"> <div class="p">
<span class="pN">236</span>Sīlagandho samādhigandho paññāgandho na gandhāyatanaṁ, gandho. Gandhañca gandhāyatanañca ṭhapetvā avasesaṁ na ceva gandho na ca gandhāyatanaṁ. </div>
</div>
<div class="q" id="p_33Y3_237"> <div class="p">
<span class="pN">237</span>»  Na raso na rasāyatananti? Āmantā. </div>
</div>
<div class="q" id="p_33Y3_238"> <div class="p">
<span class="pN">238</span>«  Na rasāyatanaṁ na rasoti? </div>
</div>
<div class="q" id="p_33Y3_239"> <div class="p">
<span class="pN">239</span>Attharaso dhammaraso vimuttiraso na rasāyatanaṁ, raso. Rasañca rasāyatanañca ṭhapetvā avasesaṁ na ceva raso na ca rasāyatanaṁ. </div>
</div>
<div class="q" id="p_33Y3_240"> <div class="p">
<span class="pN">240</span>»  Na phoṭṭhabbo na phoṭṭhabbāyatananti? Āmantā. </div>
</div>
<div class="q" id="p_33Y3_241"> <div class="p">
<span class="pN">241</span>«  Na phoṭṭhabbāyatanaṁ na phoṭṭhabboti? Āmantā. </div>
</div>
<div class="q" id="p_33Y3_242"> <div class="p">
<span class="pN">242</span>»  Na mano na manāyatananti? Āmantā. </div>
</div>
<div class="q" id="p_33Y3_243"> <div class="p">
<span class="pN">243</span>«  Na manāyatanaṁ na manoti? Āmantā. </div>
</div>
<div class="q" id="p_33Y3_244"> <div class="p">
<span class="pN">244</span>»  Na dhammo na dhammāyatananti? Āmantā. </div>
</div>
<div class="q" id="p_33Y3_245"> <div class="p">
<span class="pN">245</span>«  Na dhammāyatanaṁ na dhammoti? </div>
</div>
<div class="q" id="p_33Y3_246"> <div class="p">
<span class="pN">246</span>Dhammāyatanaṁ ṭhapetvā avaseso na dhammāyatanaṁ, dhammo. Dhammañca dhammāyatanañca ṭhapetvā avasesaṁ na ceva dhammo na ca dhammāyatanaṁ. </div>
</div>
</html>

<html>
<div class="i">2.1.2.2 Anulomaokāsa</div>
<div class="h">Pavattivāra</div>
<div class="h">Uppādavāra</div>
<div class="h">Atītavāra</div>
<div class="h">Anulomaokāsa</div>
<div class="q" id="p_35Y9_236"> <div class="divNumber">47.</div> <div class="p">
<span class="pN">236</span>» Yattha kusalā dhammā uppajjittha tattha akusalā dhammā uppajjitthāti? Āmantā. </div>
</div>
<div class="q" id="p_35Y9_237"> <div class="p">
<span class="pN">237</span>« Yattha vā pana akusalā dhammā uppajjittha tattha kusalā dhammā uppajjitthāti? Āmantā. </div>
</div>
<div class="q" id="p_35Y9_238"> <div class="p">
<span class="pN">238</span>» Yattha kusalā dhammā uppajjittha tattha abyākatā dhammā uppajjitthāti? Āmantā. </div>
</div>
<div class="q" id="p_35Y9_239"> <div class="p">
<span class="pN">239</span>« Yattha vā pana abyākatā dhammā uppajjittha tattha kusalā dhammā uppajjitthāti? </div>
</div>
<div class="q" id="p_35Y9_240"> <div class="p">
<span class="pN">240</span>Asaññasatte tattha abyākatā dhammā uppajjittha, no ca tattha kusalā dhammā uppajjittha. Catuvokāre pañcavokāre tattha abyākatā ca dhammā uppajjittha kusalā ca dhammā uppajjittha. </div>
</div>
<div class="q" id="p_35Y9_241"> <div class="divNumber">48.</div> <div class="p">
<span class="pN">241</span>» Yattha akusalā dhammā uppajjittha tattha abyākatā dhammā uppajjitthāti? Āmantā. </div>
</div>
<div class="q" id="p_35Y9_242"> <div class="p">
<span class="pN">242</span>« Yattha vā pana abyākatā dhammā uppajjittha tattha akusalā dhammā uppajjitthāti? </div>
</div>
<div class="q" id="p_35Y9_243"> <div class="p">
<span class="pN">243</span>Asaññasatte tattha abyākatā dhammā uppajjittha, no ca tattha akusalā dhammā uppajjittha. Catuvokāre pañcavokāre tattha abyākatā ca dhammā uppajjittha akusalā ca dhammā uppajjittha. </div>
</div>
</html>

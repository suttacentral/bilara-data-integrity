<html>
<div class="i">4.5.8 Vācāsutta</div>
<div class="h">Catutthapaṇṇāsaka</div>
<div class="h">Brāhmaṇavagga</div>
<div class="h">Vācāsutta</div>
<div class="q" id="p_16A5_1172"> <div class="divNumber">198.</div> <div class="p">
<span class="pN">1172</span>“Pañcahi, bhikkhave, aṅgehi samannāgatā vācā subhāsitā hoti, no dubbhāsitā, anavajjā ca ananuvajjā ca viññūnaṁ. Katamehi pañcahi? Kālena ca bhāsitā hoti, saccā ca bhāsitā hoti, saṇhā ca bhāsitā hoti, atthasaṁhitā ca bhāsitā hoti, mettacittena ca bhāsitā hoti. Imehi kho, bhikkhave, pañcahi aṅgehi samannāgatā vācā subhāsitā hoti, no dubbhāsitā, anavajjā ca ananuvajjā ca viññūnan”ti. </div>
</div>
<div class="CENTER" id="p_16A5_1173">
<span class="pN">1173</span>Aṭṭhamaṁ.</div>
</html>

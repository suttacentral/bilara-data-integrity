<html>
<div class="i">5.1.7 Gayākassapattheragāthā</div>
<div class="h">Pañcakanipāta</div>
<div class="h">Paṭhamavagga</div>
<div class="h">Gayākassapattheragāthā</div>
<div class="q" id="p_19Th1_603"> <div class="divNumber">345.</div> <div class="p"> <table class="singleColumn"> <tr> <td> <div class="pN">603</div> <div class="G">“Pāto majjhanhikaṁ sāyaṁ,</div> </td> </tr> <tr> <td> <div class="G">tikkhattuṁ divasassahaṁ;</div> </td> </tr> <tr> <td> <div class="G">Otariṁ udakaṁ sohaṁ,</div> </td> </tr> <tr> <td> <div class="G">gayāya gayaphagguyā.</div> </td> </tr> </table> </div>
</div>
<div class="q" id="p_19Th1_604"> <div class="divNumber">346.</div> <div class="p"> <table class="singleColumn"> <tr> <td> <div class="pN">604</div> <div class="G">‘Yaṁ mayā pakataṁ pāpaṁ,</div> </td> </tr> <tr> <td> <div class="G">pubbe aññāsu jātisu;</div> </td> </tr> <tr> <td> <div class="G">Taṁ dānīdha pavāhemi’,</div> </td> </tr> <tr> <td> <div class="G">evaṁdiṭṭhi pure ahuṁ.</div> </td> </tr> </table> </div>
</div>
<div class="q" id="p_19Th1_605"> <div class="divNumber">347.</div> <div class="p"> <table class="singleColumn"> <tr> <td> <div class="pN">605</div> <div class="G">Sutvā subhāsitaṁ vācaṁ,</div> </td> </tr> <tr> <td> <div class="G">dhammatthasahitaṁ padaṁ;</div> </td> </tr> <tr> <td> <div class="G">Tathaṁ yāthāvakaṁ atthaṁ,</div> </td> </tr> <tr> <td> <div class="G">yoniso paccavekkhisaṁ.</div> </td> </tr> </table> </div>
</div>
<div class="q" id="p_19Th1_606"> <div class="divNumber">348.</div> <div class="p"> <table class="singleColumn"> <tr> <td> <div class="pN">606</div> <div class="G">Ninhātasabbapāpomhi,</div> </td> </tr> <tr> <td> <div class="G">nimmalo payato suci;</div> </td> </tr> <tr> <td> <div class="G">Suddho suddhassa dāyādo,</div> </td> </tr> <tr> <td> <div class="G">putto buddhassa oraso.</div> </td> </tr> </table> </div>
</div>
<div class="q" id="p_19Th1_607"> <div class="divNumber">349.</div> <div class="p"> <table class="singleColumn"> <tr> <td> <div class="pN">607</div> <div class="G">Ogayhaṭṭhaṅgikaṁ sotaṁ,</div> </td> </tr> <tr> <td> <div class="G">sabbapāpaṁ pavāhayiṁ;</div> </td> </tr> <tr> <td> <div class="G">Tisso vijjā ajjhagamiṁ,</div> </td> </tr> <tr> <td> <div class="G">kataṁ buddhassa sāsanan”ti.</div> </td> </tr> </table> </div>
</div>
<div class="CENTER" id="p_19Th1_608">
<span class="pN">608</span>… Gayākassapo thero….</div>
</html>

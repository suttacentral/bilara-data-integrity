<html>
<div class="i"> Anantara</div>
<div class="h">Hetugocchaka</div>
<div class="h">Nahetusahetukaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Anantara</div>
<div class="q" id="p_38P2_491"> <div class="divNumber">179.</div> <div class="p">
<span class="pN">491</span>Nahetu sahetuko dhammo nahetusahetukassa dhammassa anantarapaccayena paccayo— purimā purimā nahetū sahetukā khandhā pacchimānaṁ pacchimānaṁ nahetusahetukānaṁ khandhānaṁ anantarapaccayena paccayo; anulomaṁ gotrabhussa…pe… nevasaññānāsaññāyatanaṁ phalasamāpattiyā anantarapaccayena paccayo. (1) </div>
</div>
<div class="q" id="p_38P2_492"> <div class="p">
<span class="pN">492</span>Nahetu sahetuko dhammo nahetuahetukassa dhammassa anantarapaccayena paccayo— nahetu sahetukaṁ cuticittaṁ nahetuahetukassa upapatticittassa anantarapaccayena paccayo; nahetu sahetukaṁ bhavaṅgaṁ āvajjanāya, nahetu sahetukaṁ bhavaṅgaṁ nahetuahetukassa bhavaṅgassa, nahetū sahetukā khandhā nahetuahetukassa vuṭṭhānassa anantarapaccayena paccayo. (2) </div>
</div>
<div class="q" id="p_38P2_493"> <div class="p">
<span class="pN">493</span>Nahetu ahetuko dhammo nahetuahetukassa dhammassa anantarapaccayena paccayo— purimā purimā nahetū ahetukā khandhā pacchimānaṁ pacchimānaṁ nahetuahetukānaṁ khandhānaṁ anantarapaccayena paccayo; āvajjanā pañcannaṁ viññāṇānaṁ anantarapaccayena paccayo. (1) </div>
</div>
<div class="q" id="p_38P2_494"> <div class="p">
<span class="pN">494</span>Nahetu ahetuko dhammo nahetusahetukassa dhammassa anantarapaccayena paccayo— nahetu ahetukaṁ cuticittaṁ nahetusahetukassa upapatticittassa anantarapaccayena paccayo; āvajjanā nahetusahetukānaṁ khandhānaṁ anantarapaccayena paccayo; nahetū ahetukā khandhā nahetusahetukassa vuṭṭhānassa anantarapaccayena paccayo. (2) </div>
</div>
</html>

<html>
<div class="i"> Atthi</div>
<div class="h">Ganthagocchaka</div>
<div class="h">Ganthasampayuttaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Atthi</div>
<div class="q" id="p_38P2_1818"> <div class="divNumber">93.</div> <div class="p">
<span class="pN">1818</span>Ganthasampayutto dhammo ganthasampayuttassa dhammassa atthipaccayena paccayo…  ekaṁ. (Paṭiccasadisaṁ.) (1) </div>
</div>
<div class="q" id="p_38P2_1819"> <div class="p">
<span class="pN">1819</span>Ganthasampayutto dhammo ganthavippayuttassa dhammassa atthipaccayena paccayo—  sahajātaṁ, pacchājātaṁ. (Saṁkhittaṁ, vibhajitabbaṁ.) (2) </div>
</div>
<div class="q" id="p_38P2_1820"> <div class="p">
<span class="pN">1820</span>Ganthasampayutto dhammo ganthasampayuttassa ca ganthavippayuttassa ca dhammassa atthipaccayena paccayo…  ekaṁ. (Paṭiccasadisaṁ.) (3) </div>
</div>
<div class="q" id="p_38P2_1821"> <div class="divNumber">94.</div> <div class="p">
<span class="pN">1821</span>Ganthavippayutto dhammo ganthavippayuttassa dhammassa atthipaccayena paccayo—  sahajātaṁ, purejātaṁ, pacchājātaṁ, āhāraṁ, indriyaṁ. (Saṁkhittaṁ, vibhajitabbaṁ.) (1) </div>
</div>
<div class="q" id="p_38P2_1822"> <div class="p">
<span class="pN">1822</span>Ganthavippayutto dhammo ganthasampayuttassa dhammassa atthipaccayena paccayo—  sahajātaṁ, purejātaṁ. <span class="bold">Sahajāto</span>—  diṭṭhigatavippayutto lobho sampayuttakānaṁ khandhānaṁ atthipaccayena paccayo; domanassasahagataṁ paṭighaṁ sampayuttakānaṁ khandhānaṁ atthipaccayena paccayo. <span class="bold">Purejātaṁ</span>—  cakkhuṁ…pe…  vatthuṁ assādeti abhinandati, taṁ ārabbha ganthasampayutto rāgo…pe…  diṭṭhi…pe…  domanassaṁ uppajjati, vatthu ganthasampayuttakānaṁ khandhānaṁ atthipaccayena paccayo. (2) </div>
</div>
<div class="q" id="p_38P2_1823"> <div class="p">
<span class="pN">1823</span>Ganthavippayutto dhammo ganthasampayuttassa ca ganthavippayuttassa ca dhammassa atthipaccayena paccayo—  sahajātaṁ, purejātaṁ. <span class="bold">Sahajāto</span>—  diṭṭhigatavippayutto lobho sampayuttakānaṁ khandhānaṁ cittasamuṭṭhānānañca rūpānaṁ atthipaccayena paccayo; paṭighaṁ sampayuttakānaṁ khandhānaṁ cittasamuṭṭhānānañca rūpānaṁ atthipaccayena paccayo. <span class="bold">Purejātaṁ</span>—  cakkhuṁ…pe…  vatthuṁ ārabbha diṭṭhigatavippayuttalobhasahagatā khandhā ca lobho ca domanassasahagatā khandhā ca paṭighañca uppajjanti, vatthu diṭṭhigatavippayuttalobhasahagatānaṁ khandhānaṁ lobhassa ca domanassasahagatānaṁ khandhānaṁ paṭighassa ca atthipaccayena paccayo. (3) </div>
</div>
<div class="q" id="p_38P2_1824"> <div class="divNumber">95.</div> <div class="p">
<span class="pN">1824</span>Ganthasampayutto ca ganthavippayutto ca dhammā ganthasampayuttassa dhammassa atthipaccayena paccayo—  sahajātaṁ, purejātaṁ. <span class="bold">Sahajāto</span>—  ganthasampayutto eko khandho ca vatthu ca tiṇṇannaṁ khandhānaṁ atthipaccayena paccayo…pe…  dve khandhā ca…pe… . <span class="bold">Sahajāto</span>—  diṭṭhigatavippayuttalobhasahagato eko khandho ca lobho ca tiṇṇannaṁ khandhānaṁ atthipaccayena paccayo…pe…  dve khandhā ca…pe…  domanassasahagato eko khandho ca paṭighañca tiṇṇannaṁ khandhānaṁ atthipaccayena paccayo…pe…  dve khandhā ca…pe… . (1) </div>
</div>
<div class="q" id="p_38P2_1825"> <div class="p">
<span class="pN">1825</span>Ganthasampayutto ca ganthavippayutto ca dhammā ganthavippayuttassa dhammassa atthipaccayena paccayo—  sahajātaṁ, purejātaṁ, pacchājātaṁ, āhāraṁ, indriyaṁ. <span class="bold">Sahajātā</span>—  ganthasampayuttā khandhā ca mahābhūtā ca cittasamuṭṭhānānaṁ rūpānaṁ atthipaccayena paccayo. <span class="bold">Sahajātā</span>—  diṭṭhigatavippayuttalobhasahagatā khandhā ca lobho ca cittasamuṭṭhānānaṁ rūpānaṁ atthipaccayena paccayo. <span class="bold">Sahajātā</span>—  domanassasahagatā khandhā ca paṭighañca cittasamuṭṭhānānaṁ rūpānaṁ atthipaccayena paccayo; diṭṭhigatavippayuttalobhasahagatā khandhā ca vatthu ca lobhassa atthipaccayena paccayo; domanassasahagatā khandhā ca vatthu ca paṭighassa atthipaccayena paccayo. <span class="bold">Pacchājātā</span>—  diṭṭhigatavippayuttalobhasahagatā khandhā ca lobho ca domanassasahagatā khandhā ca paṭighañca purejātassa imassa kāyassa atthipaccayena paccayo. <span class="bold">Pacchājātā</span>—  ganthasampayuttā khandhā ca kabaḷīkāro āhāro ca imassa kāyassa atthipaccayena paccayo. <span class="bold">Pacchājātā</span>—  ganthasampayuttā khandhā ca rūpajīvitindriyañca kaṭattārūpānaṁ atthipaccayena paccayo. (2) </div>
</div>
<div class="q" id="p_38P2_1826"> <div class="p">
<span class="pN">1826</span>Ganthasampayutto ca ganthavippayutto ca dhammā ganthasampayuttassa ca ganthavippayuttassa ca dhammassa atthipaccayena paccayo—  sahajātaṁ, purejātaṁ. <span class="bold">Sahajāto</span>—  diṭṭhigatavippayuttalobhasahagato eko khandho ca lobho ca tiṇṇannaṁ khandhānaṁ cittasamuṭṭhānānañca rūpānaṁ atthipaccayena paccayo…pe…  dve khandhā ca…pe… . <span class="bold">Sahajāto</span>—  domanassasahagato eko khandho ca paṭighañca tiṇṇannaṁ khandhānaṁ cittasamuṭṭhānānañca rūpānaṁ atthipaccayena paccayo…pe…  dve khandhā ca…pe… . <span class="bold">Sahajāto</span>—  diṭṭhigatavippayuttalobhasahagato eko khandho ca vatthu ca tiṇṇannaṁ khandhānaṁ lobhassa ca atthipaccayena paccayo…pe…  dve khandhā ca…pe… . <span class="bold">Sahajāto</span>—  domanassasahagato eko khandho ca vatthu ca tiṇṇannaṁ khandhānaṁ paṭighassa ca atthipaccayena paccayo…pe…  dve khandhā ca…pe… . (3) </div>
</div>
</html>

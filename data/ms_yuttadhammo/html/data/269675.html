<html>
<div class="i">3.6.6 Assubhesajjābhesajjapañha</div>
<div class="h">Milindapañha</div>
<div class="h">Sativagga</div>
<div class="h">Assubhesajjābhesajjapañha</div>
<div class="q" id="p_28Mi_415"> <div class="divNumber">88.</div> <div class="p">
<span class="pN">415</span>Rājā āha—  “bhante nāgasena, yo ca mātari matāya rodati, yo ca dhammapemena rodati, ubhinnaṁ tesaṁ rodantānaṁ kassa assu bhesajjaṁ, kassa na bhesajjan”ti? “Ekassa kho, mahārāja, assu rāgadosamohehi samalaṁ uṇhaṁ, ekassa pītisomanassena vimalaṁ sītalaṁ. Yaṁ kho, mahārāja, sītalaṁ, taṁ bhesajjaṁ, yaṁ uṇhaṁ, taṁ na bhesajjan”ti. </div>
</div>
<div class="q" id="p_28Mi_416"> <div class="p">
<span class="pN">416</span>“Kallosi, bhante nāgasenā”ti. </div>
</div>
<div class="CENTER" id="p_28Mi_417">
<span class="pN">417</span>Assubhesajjābhesajjapañho chaṭṭho.</div>
</html>

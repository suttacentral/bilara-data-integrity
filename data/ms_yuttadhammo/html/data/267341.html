<html>
<div class="i">21.7 Salalamāliyattheraapadāna</div>
<div class="h">Kaṇikārapupphiyavagga</div>
<div class="h">Salalamāliyattheraapadāna</div>
<div class="q" id="p_20Ap1_2791"> <div class="divNumber">30.</div> <div class="p"> <table class="singleColumn"> <tr> <td> <div class="pN">2791</div> <div class="G">“Kaṇikāraṁva jotantaṁ,</div> </td> </tr> <tr> <td> <div class="G">nisinnaṁ pabbatantare;</div> </td> </tr> <tr> <td> <div class="G">Obhāsentaṁ disā sabbā,</div> </td> </tr> <tr> <td> <div class="G">siddhatthaṁ narasārathiṁ.</div> </td> </tr> </table> </div>
</div>
<div class="q" id="p_20Ap1_2792"> <div class="divNumber">31.</div> <div class="p"> <table class="singleColumn"> <tr> <td> <div class="pN">2792</div> <div class="G">Dhanuṁ advejjhaṁ katvāna,</div> </td> </tr> <tr> <td> <div class="G">usuṁ sannayhahaṁ tadā;</div> </td> </tr> <tr> <td> <div class="G">Pupphaṁ savaṇṭaṁ chetvāna,</div> </td> </tr> <tr> <td> <div class="G">buddhassa abhiropayiṁ.</div> </td> </tr> </table> </div>
</div>
<div class="q" id="p_20Ap1_2793"> <div class="divNumber">32.</div> <div class="p"> <table class="singleColumn"> <tr> <td> <div class="pN">2793</div> <div class="G">Catunnavutito kappe,</div> </td> </tr> <tr> <td> <div class="G">yaṁ pupphamabhiropayiṁ;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">buddhapūjāyidaṁ phalaṁ.</div> </td> </tr> </table> </div>
</div>
<div class="q" id="p_20Ap1_2794"> <div class="divNumber">33.</div> <div class="p"> <table class="singleColumn"> <tr> <td> <div class="pN">2794</div> <div class="G">Ekapaññāsito kappe,</div> </td> </tr> <tr> <td> <div class="G">eko āsiṁ jutindharo;</div> </td> </tr> <tr> <td> <div class="G">Sattaratanasampanno,</div> </td> </tr> <tr> <td> <div class="G">cakkavattī mahabbalo.</div> </td> </tr> </table> </div>
</div>
<div class="q" id="p_20Ap1_2795"> <div class="divNumber">34.</div> <div class="p"> <table class="singleColumn"> <tr> <td> <div class="pN">2795</div> <div class="G">Paṭisambhidā catasso,</div> </td> </tr> <tr> <td> <div class="G">…pe…</div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_2796"> <div class="p">
<span class="pN">2796</span>Itthaṁ sudaṁ āyasmā salalamāliyo thero imā gāthāyo abhāsitthāti. </div>
</div>
<div class="CENTER" id="p_20Ap1_2797">
<span class="pN">2797</span>Salalamāliyattherassāpadānaṁ sattamaṁ.</div>
</html>

<html>
<div class="i">2.4.2.9.5 Parāmāsavippayuttaparāmaṭṭhaduka</div>
<div class="h">Niddesa</div>
<div class="h">Aṭṭhakathākaṇḍa</div>
<div class="h">Dukaatthuddhāra</div>
<div class="h">Parāmāsagocchaka</div>
<div class="h">Parāmāsavippayuttaparāmaṭṭhaduka</div>
<div class="q" id="p_29Dhs_2234"> <div class="divNumber">1523.</div> <div class="p">
<span class="pN">2234</span>Katame dhammā parāmāsavippayuttā parāmaṭṭhā? Cattāro diṭṭhigatavippayuttalobhasahagatacittuppādā, dve domanassasahagatacittuppādā, vicikicchāsahagato cittuppādo, uddhaccasahagato cittuppādo, tīsu bhūmīsu kusalaṁ, tīsu bhūmīsu vipāko, tīsu bhūmīsu kiriyābyākataṁ, sabbañca rūpaṁ—  ime dhammā parāmāsavippayuttā parāmaṭṭhā. </div>
</div>
<div class="q" id="p_29Dhs_2235"> <div class="divNumber">1524.</div> <div class="p">
<span class="pN">2235</span>Katame dhammā parāmāsavippayuttā aparāmaṭṭhā? Cattāro maggā apariyāpannā, cattāri ca sāmaññaphalāni, nibbānañca—  ime dhammā parāmāsavippayuttā aparāmaṭṭhā. Parāmāsā ca parāmāsasampayuttā ca dhammā na vattabbā—  parāmāsavippayuttā parāmaṭṭhātipi, parāmāsavippayuttā aparāmaṭṭhātipi. </div>
</div>
</html>

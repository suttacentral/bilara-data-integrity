<html>
<div class="i">6.1.14 Aparapaṭhamajhānasutta</div>
<div class="h">Chaṭṭhapaṇṇāsaka</div>
<div class="h">Upasampadāvagga</div>
<div class="h">Aparapaṭhamajhānasutta</div>
<div class="q" id="p_16A5_1367"> <div class="divNumber">264.</div> <div class="p">
<span class="pN">1367</span>“Pañcime, bhikkhave, dhamme appahāya abhabbo paṭhamaṁ jhānaṁ upasampajja viharituṁ. Katame pañca? Āvāsamacchariyaṁ, kulamacchariyaṁ, lābhamacchariyaṁ, vaṇṇamacchariyaṁ, akataññutaṁ akataveditaṁ. Ime kho, bhikkhave, pañca dhamme appahāya abhabbo paṭhamaṁ jhānaṁ upasampajja viharituṁ. </div>
</div>
<div class="q" id="p_16A5_1368"> <div class="p">
<span class="pN">1368</span>Pañcime, bhikkhave, dhamme pahāya bhabbo paṭhamaṁ jhānaṁ upasampajja viharituṁ. Katame pañca? Āvāsamacchariyaṁ, kulamacchariyaṁ, lābhamacchariyaṁ, vaṇṇamacchariyaṁ, akataññutaṁ akataveditaṁ. Ime kho, bhikkhave, pañca dhamme pahāya bhabbo paṭhamaṁ jhānaṁ upasampajja viharitun”ti. </div>
</div>
<div class="CENTER" id="p_16A5_1369">
<span class="pN">1369</span>Cuddasamaṁ.</div>
</html>

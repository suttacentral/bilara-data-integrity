<html>
<div class="i">1.1.1.10 Bāhirāniccātītānāgatasutta</div>
<div class="h">Saḷāyatanasaṁyutta</div>
<div class="h">Paṭhamapaṇṇāsaka</div>
<div class="h">Aniccavagga</div>
<div class="h">Bāhirāniccātītānāgatasutta</div>
<div class="q" id="p_13S4_21"> <div class="divNumber">10.</div> <div class="p">
<span class="pN">21</span>“Rūpā, bhikkhave, aniccā atītānāgatā; ko pana vādo paccuppannānaṁ. Evaṁ passaṁ, bhikkhave, sutavā ariyasāvako atītesu rūpesu anapekkho hoti; anāgate rūpe nābhinandati; paccuppannānaṁ rūpānaṁ nibbidāya virāgāya nirodhāya paṭipanno hoti. Saddā… gandhā… rasā… phoṭṭhabbā… dhammā aniccā atītānāgatā; ko pana vādo paccuppannānaṁ. Evaṁ passaṁ, bhikkhave, sutavā ariyasāvako atītesu dhammesu anapekkho hoti; anāgate dhamme nābhinandati; paccuppannānaṁ dhammānaṁ nibbidāya virāgāya nirodhāya paṭipanno hotī”ti. </div>
</div>
<div class="CENTER" id="p_13S4_22">
<span class="pN">22</span>Dasamaṁ.</div>
</html>

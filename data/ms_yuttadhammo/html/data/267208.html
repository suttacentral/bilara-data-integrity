<html>
<div class="i">8.4 Bhisāluvadāyakattheraapadāna</div>
<div class="h">Nāgasamālavagga</div>
<div class="h">Bhisāluvadāyakattheraapadāna</div>
<div class="q" id="p_20Ap1_1607"> <div class="divNumber">13.</div> <div class="p"> <table class="singleColumn"> <tr> <td> <div class="pN">1607</div> <div class="G">“Kānanaṁ vanamogayha,</div> </td> </tr> <tr> <td> <div class="G">vasāmi vipine ahaṁ;</div> </td> </tr> <tr> <td> <div class="G">Vipassiṁ addasaṁ buddhaṁ,</div> </td> </tr> <tr> <td> <div class="G">āhutīnaṁ paṭiggahaṁ.</div> </td> </tr> </table> </div>
</div>
<div class="q" id="p_20Ap1_1608"> <div class="divNumber">14.</div> <div class="p"> <table class="singleColumn"> <tr> <td> <div class="pN">1608</div> <div class="G">Bhisāluvañca pādāsiṁ,</div> </td> </tr> <tr> <td> <div class="G">udakaṁ hatthadhovanaṁ;</div> </td> </tr> <tr> <td> <div class="G">Vanditvā sirasā pāde,</div> </td> </tr> <tr> <td> <div class="G">pakkāmi uttarāmukho.</div> </td> </tr> </table> </div>
</div>
<div class="q" id="p_20Ap1_1609"> <div class="divNumber">15.</div> <div class="p"> <table class="singleColumn"> <tr> <td> <div class="pN">1609</div> <div class="G">Ekanavutito kappe,</div> </td> </tr> <tr> <td> <div class="G">bhisāluvamadaṁ tadā;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">puññakammassidaṁ phalaṁ.</div> </td> </tr> </table> </div>
</div>
<div class="q" id="p_20Ap1_1610"> <div class="divNumber">16.</div> <div class="p"> <table class="singleColumn"> <tr> <td> <div class="pN">1610</div> <div class="G">Ito tatiyake kappe,</div> </td> </tr> <tr> <td> <div class="G">bhisasammatakhattiyo;</div> </td> </tr> <tr> <td> <div class="G">Sattaratanasampanno,</div> </td> </tr> <tr> <td> <div class="G">cakkavattī mahabbalo.</div> </td> </tr> </table> </div>
</div>
<div class="q" id="p_20Ap1_1611"> <div class="divNumber">17.</div> <div class="p"> <table class="singleColumn"> <tr> <td> <div class="pN">1611</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_1612"> <div class="p">
<span class="pN">1612</span>Itthaṁ sudaṁ āyasmā bhisāluvadāyako thero imā gāthāyo abhāsitthāti. </div>
</div>
<div class="CENTER" id="p_20Ap1_1613">
<span class="pN">1613</span>Bhisāluvadāyakattherassāpadānaṁ catutthaṁ.<br> Chaṭṭhabhāṇavāraṁ.</div>
</html>

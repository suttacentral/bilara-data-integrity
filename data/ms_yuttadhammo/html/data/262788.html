<html>
<div class="i"> Anantara</div>
<div class="h">Saṁkiliṭṭhattika</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Anantara</div>
<div class="q" id="p_36P1_2847"> <div class="divNumber">13.</div> <div class="p">
<span class="pN">2847</span>Saṁkiliṭṭhasaṁkilesiko dhammo saṁkiliṭṭhasaṁkilesikassa dhammassa anantarapaccayena paccayo—  purimā purimā saṁkiliṭṭhasaṁkilesikā khandhā pacchimānaṁ pacchimānaṁ saṁkiliṭṭhasaṁkilesikānaṁ khandhānaṁ anantarapaccayena paccayo. (1) </div>
</div>
<div class="q" id="p_36P1_2848"> <div class="p">
<span class="pN">2848</span>Saṁkiliṭṭhasaṁkilesiko dhammo asaṁkiliṭṭhasaṁkilesikassa dhammassa anantarapaccayena paccayo—  saṁkiliṭṭhasaṁkilesikā khandhā vuṭṭhānassa anantarapaccayena paccayo. (2) </div>
</div>
<div class="q" id="p_36P1_2849"> <div class="p">
<span class="pN">2849</span>Asaṁkiliṭṭhasaṁkilesiko dhammo asaṁkiliṭṭhasaṁkilesikassa dhammassa anantarapaccayena paccayo—  purimā purimā asaṁkiliṭṭhasaṁkilesikā khandhā pacchimānaṁ pacchimānaṁ asaṁkiliṭṭhasaṁkilesikānaṁ khandhānaṁ anantarapaccayena paccayo. Anulomaṁ gotrabhussa…  anulomaṁ vodānassa…  āvajjanā asaṁkiliṭṭhasaṁkilesikānaṁ khandhānaṁ anantarapaccayena paccayo. (1) </div>
</div>
<div class="q" id="p_36P1_2850"> <div class="p">
<span class="pN">2850</span>Asaṁkiliṭṭhasaṁkilesiko dhammo saṁkiliṭṭhasaṁkilesikassa dhammassa anantarapaccayena paccayo—  āvajjanā saṁkiliṭṭhasaṁkilesikānaṁ khandhānaṁ anantarapaccayena paccayo. (2) </div>
</div>
<div class="q" id="p_36P1_2851"> <div class="p">
<span class="pN">2851</span>Asaṁkiliṭṭhasaṁkilesiko dhammo asaṁkiliṭṭhaasaṁkilesikassa dhammassa anantarapaccayena paccayo—  gotrabhu maggassa…  vodānaṁ maggassa…  anulomaṁ phalasamāpattiyā…  nirodhā vuṭṭhahantassa nevasaññānāsaññāyatanaṁ phalasamāpattiyā anantarapaccayena paccayo. (3) </div>
</div>
<div class="q" id="p_36P1_2852"> <div class="p">
<span class="pN">2852</span>Asaṁkiliṭṭhaasaṁkilesiko dhammo asaṁkiliṭṭhaasaṁkilesikassa dhammassa anantarapaccayena paccayo—  purimā purimā asaṁkiliṭṭhaasaṁkilesikā khandhā pacchimānaṁ pacchimānaṁ asaṁkiliṭṭhaasaṁkilesikānaṁ khandhānaṁ anantarapaccayena paccayo. Maggo phalassa…  phalaṁ phalassa anantarapaccayena paccayo. (1) </div>
</div>
<div class="q" id="p_36P1_2853"> <div class="p">
<span class="pN">2853</span>Asaṁkiliṭṭhaasaṁkilesiko dhammo asaṁkiliṭṭhasaṁkilesikassa dhammassa anantarapaccayena paccayo—  phalaṁ vuṭṭhānassa anantarapaccayena paccayo. (2) </div>
</div>
</html>

<html>
<div class="i"> Ārammaṇa</div>
<div class="h">Saññojanagocchaka</div>
<div class="h">Saññojanasampayuttaduka</div>
<div class="h">Paṭiccavāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Ārammaṇa</div>
<div class="q" id="p_38P2_1428"> <div class="divNumber">43.</div> <div class="p">
<span class="pN">1428</span>Saññojanasampayuttaṁ dhammaṁ paṭicca saññojanasampayutto dhammo uppajjati ārammaṇapaccayā— saññojanasampayuttaṁ ekaṁ khandhaṁ…pe… dve khandhe…pe…. (1) </div>
</div>
<div class="q" id="p_38P2_1429"> <div class="p">
<span class="pN">1429</span>Saññojanasampayuttaṁ dhammaṁ paṭicca saññojanavippayutto dhammo uppajjati ārammaṇapaccayā— uddhaccasahagate khandhe paṭicca uddhaccasahagato moho. (2) </div>
</div>
<div class="q" id="p_38P2_1430"> <div class="p">
<span class="pN">1430</span>Saññojanasampayuttaṁ dhammaṁ paṭicca saññojanasampayutto ca saññojanavippayutto ca dhammā uppajjanti ārammaṇapaccayā— uddhaccasahagataṁ ekaṁ khandhaṁ paṭicca tayo khandhā moho ca…pe… dve khandhe…pe…. (3) </div>
</div>
<div class="q" id="p_38P2_1431"> <div class="divNumber">44.</div> <div class="p">
<span class="pN">1431</span>Saññojanavippayuttaṁ dhammaṁ paṭicca saññojanavippayutto dhammo uppajjati ārammaṇapaccayā— saññojanavippayuttaṁ ekaṁ khandhaṁ paṭicca tayo khandhā…pe… dve khandhe…pe… paṭisandhikkhaṇe…pe… vatthuṁ paṭicca khandhā. (1) </div>
</div>
<div class="q" id="p_38P2_1432"> <div class="p">
<span class="pN">1432</span>Saññojanavippayuttaṁ dhammaṁ paṭicca saññojanasampayutto dhammo uppajjati ārammaṇapaccayā— uddhaccasahagataṁ mohaṁ paṭicca sampayuttakā khandhā. (2) </div>
</div>
<div class="q" id="p_38P2_1433"> <div class="p">
<span class="pN">1433</span>Saññojanasampayuttañca saññojanavippayuttañca dhammaṁ paṭicca saññojanasampayutto dhammo uppajjati ārammaṇapaccayā— uddhaccasahagataṁ ekaṁ khandhañca mohañca paṭicca tayo khandhā…pe… dve khandhe…pe…. (1) </div>
</div>
</html>

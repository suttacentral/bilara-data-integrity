<html>
<div class="i"> Nahetu</div>
<div class="h">Piṭṭhiduka</div>
<div class="h">Dassanenapahātabbahetukaduka</div>
<div class="h">Paccayavāra</div>
<div class="h">Paccayapaccanīya</div>
<div class="h">Vibhaṅgavāra</div>
<div class="h">Nahetu</div>
<div class="q" id="p_38P2_4202"> <div class="divNumber">62.</div> <div class="p">
<span class="pN">4202</span>Dassanena pahātabbahetukaṁ dhammaṁ paccayā nadassanena pahātabbahetuko dhammo uppajjati nahetupaccayā—  vicikicchāsahagate khandhe paccayā vicikicchāsahagato moho. (1) </div>
</div>
<div class="q" id="p_38P2_4203"> <div class="p">
<span class="pN">4203</span>Nadassanena pahātabbahetukaṁ dhammaṁ paccayā nadassanena pahātabbahetuko dhammo uppajjati nahetupaccayā—  ahetukaṁ nadassanena pahātabbahetukaṁ…pe…  (yāva asaññasattā) cakkhāyatanaṁ paccayā cakkhuviññāṇaṁ…pe…  kāyāyatanaṁ paccayā kāyaviññāṇaṁ, vatthuṁ paccayā ahetukā nadassanena pahātabbahetukā khandhā, uddhaccasahagate khandhe ca vatthuñca paccayā uddhaccasahagato moho. (1) </div>
</div>
<div class="q" id="p_38P2_4204"> <div class="p">
<span class="pN">4204</span>Dassanena pahātabbahetukañca nadassanena pahātabbahetukañca dhammaṁ paccayā nadassanena pahātabbahetuko dhammo uppajjati nahetupaccayā—  vicikicchāsahagate khandhe ca vatthuñca paccayā vicikicchāsahagato moho. (Saṁkhittaṁ.) (1) </div>
</div>
</html>

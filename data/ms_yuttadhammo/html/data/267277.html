<html>
<div class="i">15.3 Vedikārakattheraapadāna</div>
<div class="h">Chattavagga</div>
<div class="h">Vedikārakattheraapadāna</div>
<div class="q" id="p_20Ap1_2291"> <div class="divNumber">10.</div> <div class="p"> <table class="singleColumn"> <tr> <td> <div class="pN">2291</div> <div class="G">“Nibbute lokanāthamhi,</div> </td> </tr> <tr> <td> <div class="G">piyadassīnaruttame;</div> </td> </tr> <tr> <td> <div class="G">Pasannacitto sumano,</div> </td> </tr> <tr> <td> <div class="G">muttāvedimakāsahaṁ.</div> </td> </tr> </table> </div>
</div>
<div class="q" id="p_20Ap1_2292"> <div class="divNumber">11.</div> <div class="p"> <table class="singleColumn"> <tr> <td> <div class="pN">2292</div> <div class="G">Maṇīhi parivāretvā,</div> </td> </tr> <tr> <td> <div class="G">akāsiṁ vedimuttamaṁ;</div> </td> </tr> <tr> <td> <div class="G">Vedikāya mahaṁ katvā,</div> </td> </tr> <tr> <td> <div class="G">tattha kālaṅkato ahaṁ.</div> </td> </tr> </table> </div>
</div>
<div class="q" id="p_20Ap1_2293"> <div class="divNumber">12.</div> <div class="p"> <table class="singleColumn"> <tr> <td> <div class="pN">2293</div> <div class="G">Yaṁ yaṁ yonupapajjāmi,</div> </td> </tr> <tr> <td> <div class="G">devattaṁ atha mānusaṁ;</div> </td> </tr> <tr> <td> <div class="G">Maṇī dhārenti ākāse,</div> </td> </tr> <tr> <td> <div class="G">puññakammassidaṁ phalaṁ.</div> </td> </tr> </table> </div>
</div>
<div class="q" id="p_20Ap1_2294"> <div class="divNumber">13.</div> <div class="p"> <table class="singleColumn"> <tr> <td> <div class="pN">2294</div> <div class="G">Soḷaseto kappasate,</div> </td> </tr> <tr> <td> <div class="G">maṇippabhāsanāmakā;</div> </td> </tr> <tr> <td> <div class="G">Chattiṁsāsiṁsu rājāno,</div> </td> </tr> <tr> <td> <div class="G">cakkavattī mahabbalā.</div> </td> </tr> </table> </div>
</div>
<div class="q" id="p_20Ap1_2295"> <div class="divNumber">14.</div> <div class="p"> <table class="singleColumn"> <tr> <td> <div class="pN">2295</div> <div class="G">Paṭisambhidā catasso,</div> </td> </tr> <tr> <td> <div class="G">…pe…</div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_2296"> <div class="p">
<span class="pN">2296</span>Itthaṁ sudaṁ āyasmā vedikārako thero imā gāthāyo abhāsitthāti. </div>
</div>
<div class="CENTER" id="p_20Ap1_2297">
<span class="pN">2297</span>Vedikārakattherassāpadānaṁ tatiyaṁ.</div>
</html>

<html>
<div class="i"> Hetvādi</div>
<div class="h">Hetuduka, Tika</div>
<div class="h">Hetuduka, Kusalattika</div>
<div class="h">Abyākatapada</div>
<div class="h">Paṭiccādivāra</div>
<div class="h">Paccayacatukka</div>
<div class="h">Hetvādi</div>
<div class="q" id="p_39P3_73"> <div class="divNumber">44.</div> <div class="p">
<span class="pN">73</span>Hetuṁ abyākataṁ dhammaṁ paṭicca hetu abyākato dhammo uppajjati hetupaccayā. Hetuṁ abyākataṁ dhammaṁ paṭicca nahetu abyākato dhammo uppajjati hetupaccayā. Hetuṁ abyākataṁ dhammaṁ paṭicca hetu abyākato ca nahetu abyākato ca dhammā uppajjanti hetupaccayā. (3) </div>
</div>
<div class="q" id="p_39P3_74"> <div class="divNumber">45.</div> <div class="p">
<span class="pN">74</span>Nahetuṁ abyākataṁ dhammaṁ paṭicca nahetu abyākato dhammo uppajjati hetupaccayā… tīṇi. </div>
</div>
<div class="q" id="p_39P3_75"> <div class="p">
<span class="pN">75</span>Hetuṁ abyākatañca nahetuṁ abyākatañca dhammaṁ paṭicca hetu abyākato dhammo uppajjati hetupaccayā… tīṇi. </div>
</div>
<div class="q" id="p_39P3_76"> <div class="divNumber">46.</div> <div class="p">
<span class="pN">76</span>Hetuṁ abyākataṁ dhammaṁ paṭicca hetu abyākato dhammo uppajjati ārammaṇapaccayā. (Saṁkhittaṁ.) </div>
</div>
<div class="q" id="p_39P3_77"> <div class="divNumber">47.</div> <div class="p">
<span class="pN">77</span>Hetuyā nava, ārammaṇe nava, adhipatiyā nava, anantare nava, samanantare nava, sahajāte nava, aññamaññe nava, nissaye nava, upanissaye nava, purejāte nava, āsevane nava, kamme nava, vipāke nava, āhāre nava, indriye nava, jhāne nava, magge nava, sampayutte nava, vippayutte nava, atthiyā nava, natthiyā nava, vigate nava, avigate nava. (Anulomaṁ.) </div>
</div>
</html>

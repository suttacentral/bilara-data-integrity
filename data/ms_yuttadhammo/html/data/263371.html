<html>
<div class="i"> Atthi</div>
<div class="h">Sanidassanasappaṭighattika</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Atthi</div>
<div class="q" id="p_37P1_3047"> <div class="divNumber">50.</div> <div class="p">
<span class="pN">3047</span>Sanidassanasappaṭigho dhammo anidassanaappaṭighassa dhammassa atthipaccayena paccayo. <span class="bold">Purejātaṁ</span>— rūpe aniccato…pe… domanassaṁ uppajjati, dibbena cakkhunā rūpaṁ passati, rūpāyatanaṁ cakkhuviññāṇassa atthipaccayena paccayo. (1) </div>
</div>
<div class="q" id="p_37P1_3048"> <div class="divNumber">51.</div> <div class="p">
<span class="pN">3048</span>Anidassanasappaṭigho dhammo anidassanasappaṭighassa dhammassa atthipaccayena paccayo— anidassanasappaṭighaṁ ekaṁ mahābhūtaṁ dvinnaṁ mahābhūtānaṁ atthipaccayena paccayo. Dve mahābhūtā ekassa mahābhūtassa atthipaccayena paccayo. Anidassanasappaṭighā mahābhūtā anidassanasappaṭighānaṁ cittasamuṭṭhānānaṁ rūpānaṁ kaṭattārūpānaṁ upādārūpānaṁ atthipaccayena paccayo. Phoṭṭhabbāyatanaṁ cakkhāyatanassa…pe… rasāyatanassa atthipaccayena paccayo. Bāhiraṁ… āhārasamuṭṭhānaṁ… utusamuṭṭhānaṁ… ekaṁ mahābhūtaṁ dvinnaṁ mahābhūtānaṁ atthipaccayena paccayo. Dve mahābhūtā ekassa mahābhūtassa atthipaccayena paccayo. Utusamuṭṭhānā mahābhūtā anidassanasappaṭighānaṁ upādārūpānaṁ atthipaccayena paccayo. Asaññasattānaṁ anidassanasappaṭighaṁ ekaṁ mahābhūtaṁ dvinnaṁ mahābhūtānaṁ atthipaccayena paccayo. Dve mahābhūtā…pe…. (1) </div>
</div>
<div class="q" id="p_37P1_3049"> <div class="p">
<span class="pN">3049</span>Anidassanasappaṭigho dhammo sanidassanasappaṭighassa dhammassa atthipaccayena paccayo. (2) </div>
</div>
<div class="q" id="p_37P1_3050"> <div class="p">
<span class="pN">3050</span>(Paṭiccavāre nissayapaccayasadisaṁ.) </div>
</div>
<div class="q" id="p_37P1_3051"> <div class="p">
<span class="pN">3051</span>Anidassanasappaṭigho dhammo anidassanaappaṭighassa dhammassa atthipaccayena paccayo— sahajātaṁ, purejātaṁ. <span class="bold">Sahajātā</span>— anidassanasappaṭighā mahābhūtā anidassanaappaṭighānaṁ cittasamuṭṭhānānaṁ rūpānaṁ kaṭattārūpānaṁ upādārūpānaṁ atthipaccayena paccayo. (Yāva asaññasattā vitthāretabbā.) <span class="bold">Purejātaṁ</span>— cakkhuṁ…pe… kāyaṁ, sadde…pe… phoṭṭhabbe aniccato…pe… domanassaṁ uppajjati, cakkhāyatanaṁ cakkhuviññāṇassa…pe… phoṭṭhabbāyatanaṁ kāyaviññāṇassa atthipaccayena paccayo. (3) </div>
</div>
<div class="q" id="p_37P1_3052"> <div class="p">
<span class="pN">3052</span>(Avasesā cattāro pañhā vitthāretabbā. Paṭiccavāre sahajātapaccayasadisā, ninnānākaraṇā.) (7) </div>
</div>
<div class="q" id="p_37P1_3053"> <div class="divNumber">52.</div> <div class="p">
<span class="pN">3053</span>Anidassanaappaṭigho dhammo anidassanaappaṭighassa dhammassa atthipaccayena paccayo— sahajātaṁ, purejātaṁ, pacchājātaṁ, āhāraṁ, indriyaṁ. <span class="bold">Sahajāto</span>— anidassanaappaṭigho eko khandho tiṇṇannaṁ khandhānaṁ anidassanaappaṭighānaṁ cittasamuṭṭhānānañca rūpānaṁ atthipaccayena paccayo. Dve khandhā…pe… paṭisandhikkhaṇe…pe… āpodhātu anidassanaappaṭighānaṁ cittasamuṭṭhānānaṁ rūpānaṁ kaṭattārūpānaṁ upādārūpānaṁ…pe… āpodhātu itthindriyassa…pe… kabaḷīkārāhārassa ca atthipaccayena paccayo. Bāhiraṁ… āhārasamuṭṭhānaṁ… utusamuṭṭhānaṁ… asaññasattānaṁ āpodhātu anidassanaappaṭighānaṁ kaṭattārūpānaṁ upādārūpānaṁ atthipaccayena paccayo. <span class="bold">Purejātaṁ</span>— vatthuṁ… itthindriyaṁ… purisindriyaṁ… jīvitindriyaṁ… āpodhātuṁ… kabaḷīkāraṁ āhāraṁ… aniccato…pe… domanassaṁ uppajjati, vatthu anidassanaappaṭighānaṁ khandhānaṁ atthipaccayena paccayo. <span class="bold">Pacchājātā</span>— anidassanaappaṭighā khandhā purejātassa imassa anidassanaappaṭighassa kāyassa atthipaccayena paccayo. <span class="bold">Kabaḷīkāro āhāro</span>— imassa anidassanaappaṭighassa kāyassa atthipaccayena paccayo. <span class="bold">Rūpajīvitindriyaṁ</span>— anidassanaappaṭighānaṁ kaṭattārūpānaṁ atthipaccayena paccayo. (Evaṁ avasesā cha pañhā vibhajitabbā. Sahajātaṁ, pacchājātaṁ, āhāraṁ, indriyampi kātabbā.) (7) </div>
</div>
<div class="q" id="p_37P1_3054"> <div class="divNumber">53.</div> <div class="p">
<span class="pN">3054</span>Sanidassanasappaṭigho ca anidassanaappaṭigho ca dhammā anidassanaappaṭighassa dhammassa atthipaccayena paccayo. <span class="bold">Purejātaṁ</span>— rūpāyatanañca vatthu ca anidassanaappaṭighānaṁ khandhānaṁ atthipaccayena paccayo. (1) </div>
</div>
<div class="q" id="p_37P1_3055"> <div class="p">
<span class="pN">3055</span>Anidassanasappaṭigho ca anidassanaappaṭigho ca dhammā sanidassanasappaṭighassa dhammassa atthipaccayena paccayo— anidassanaappaṭighā khandhā ca mahābhūtā ca sanidassanasappaṭighānaṁ cittasamuṭṭhānānaṁ rūpānaṁ atthipaccayena paccayo. Paṭisandhikkhaṇe…. (Saṁkhittaṁ, asaññasattānañca kātabbā.) (1) </div>
</div>
<div class="q" id="p_37P1_3056"> <div class="p">
<span class="pN">3056</span>Anidassanasappaṭigho ca anidassanaappaṭigho ca dhammā anidassanasappaṭighassa dhammassa atthipaccayena paccayo. (Saṁkhittaṁ.) (2) </div>
</div>
<div class="q" id="p_37P1_3057"> <div class="divNumber">54.</div> <div class="p">
<span class="pN">3057</span>Anidassanasappaṭigho ca anidassanaappaṭigho ca dhammā anidassanaappaṭighassa dhammassa atthipaccayena paccayo— sahajātaṁ, purejātaṁ. <span class="bold">Sahajātā</span>— anidassanaappaṭighā khandhā ca mahābhūtā ca anidassanaappaṭighānaṁ cittasamuṭṭhānānaṁ rūpānaṁ…pe…. (Yāva asaññasattā kātabbā.) <span class="bold">Purejātaṁ</span>— cakkhāyatanañca vatthu ca…pe… phoṭṭhabbāyatanañca vatthu ca anidassanaappaṭighānaṁ khandhānaṁ atthipaccayena paccayo. (3) (Avasesā catasso pañhā vibhajitabbā.) (7) </div>
</div>
<div class="q" id="p_37P1_3058"> <div class="divNumber">55.</div> <div class="p">
<span class="pN">3058</span>Sanidassanasappaṭigho ca anidassanasappaṭigho ca dhammā anidassanaappaṭighassa dhammassa atthipaccayena paccayo. <span class="bold">Purejātaṁ</span>— rūpāyatanañca cakkhāyatanañca cakkhuviññāṇassa atthipaccayena paccayo. (1) </div>
</div>
<div class="q" id="p_37P1_3059"> <div class="p">
<span class="pN">3059</span>Sanidassanasappaṭigho ca anidassanasappaṭigho ca anidassanaappaṭigho ca dhammā anidassanaappaṭighassa dhammassa atthipaccayena paccayo— sahajātaṁ, purejātaṁ. Rūpāyatanañca cakkhāyatanañca cakkhuviññāṇañca cakkhuviññāṇasahagatānaṁ khandhānaṁ atthipaccayena paccayo. (1) </div>
</div>
<div class="q" id="p_37P1_3060"> <div class="p">
<span class="pN">3060</span>(Natthivigatapaccayaṁ anantarasadisaṁ. Avigatapaccayaṁ atthisadisaṁ.) </div>
</div>
</html>

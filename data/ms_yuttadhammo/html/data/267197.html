<html>
<div class="i">7.3 Paccāgamaniyattheraapadāna</div>
<div class="h">Sakacintaniyavagga</div>
<div class="h">Paccāgamaniyattheraapadāna</div>
<div class="q" id="p_20Ap1_1507"> <div class="divNumber">13.</div> <div class="p"> <table class="singleColumn"> <tr> <td> <div class="pN">1507</div> <div class="G">“Sindhuyā nadiyā tīre,</div> </td> </tr> <tr> <td> <div class="G">cakkavāko ahaṁ tadā;</div> </td> </tr> <tr> <td> <div class="G">Suddhasevālabhakkhohaṁ,</div> </td> </tr> <tr> <td> <div class="G">pāpesu ca susaññato.</div> </td> </tr> </table> </div>
</div>
<div class="q" id="p_20Ap1_1508"> <div class="divNumber">14.</div> <div class="p"> <table class="singleColumn"> <tr> <td> <div class="pN">1508</div> <div class="G">Addasaṁ virajaṁ buddhaṁ,</div> </td> </tr> <tr> <td> <div class="G">gacchantaṁ anilañjase;</div> </td> </tr> <tr> <td> <div class="G">Tuṇḍena sālaṁ paggayha,</div> </td> </tr> <tr> <td> <div class="G">vipassissābhiropayiṁ.</div> </td> </tr> </table> </div>
</div>
<div class="q" id="p_20Ap1_1509"> <div class="divNumber">15.</div> <div class="p"> <table class="singleColumn"> <tr> <td> <div class="pN">1509</div> <div class="G">Yassa saddhā tathāgate,</div> </td> </tr> <tr> <td> <div class="G">acalā supatiṭṭhitā;</div> </td> </tr> <tr> <td> <div class="G">Tena cittappasādena,</div> </td> </tr> <tr> <td> <div class="G">duggatiṁ so na gacchati.</div> </td> </tr> </table> </div>
</div>
<div class="q" id="p_20Ap1_1510"> <div class="divNumber">16.</div> <div class="p"> <table class="singleColumn"> <tr> <td> <div class="pN">1510</div> <div class="G">Svāgataṁ vata me āsi,</div> </td> </tr> <tr> <td> <div class="G">buddhaseṭṭhassa santike;</div> </td> </tr> <tr> <td> <div class="G">Vihaṅgamena santena,</div> </td> </tr> <tr> <td> <div class="G">subījaṁ ropitaṁ mayā.</div> </td> </tr> </table> </div>
</div>
<div class="q" id="p_20Ap1_1511"> <div class="divNumber">17.</div> <div class="p"> <table class="singleColumn"> <tr> <td> <div class="pN">1511</div> <div class="G">Ekanavutito kappe,</div> </td> </tr> <tr> <td> <div class="G">yaṁ pupphamabhiropayiṁ;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">buddhapūjāyidaṁ phalaṁ.</div> </td> </tr> </table> </div>
</div>
<div class="q" id="p_20Ap1_1512"> <div class="divNumber">18.</div> <div class="p"> <table class="singleColumn"> <tr> <td> <div class="pN">1512</div> <div class="G">Sucārudassanā nāma,</div> </td> </tr> <tr> <td> <div class="G">aṭṭhete ekanāmakā;</div> </td> </tr> <tr> <td> <div class="G">Kappe sattarase āsuṁ,</div> </td> </tr> <tr> <td> <div class="G">cakkavattī mahabbalā.</div> </td> </tr> </table> </div>
</div>
<div class="q" id="p_20Ap1_1513"> <div class="divNumber">19.</div> <div class="p"> <table class="singleColumn"> <tr> <td> <div class="pN">1513</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_1514"> <div class="p">
<span class="pN">1514</span>Itthaṁ sudaṁ āyasmā paccāgamaniyo thero imā gāthāyo abhāsitthāti. </div>
</div>
<div class="CENTER" id="p_20Ap1_1515">
<span class="pN">1515</span>Paccāgamaniyattherassāpadānaṁ tatiyaṁ.</div>
</html>

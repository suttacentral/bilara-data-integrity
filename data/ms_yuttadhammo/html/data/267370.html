<html>
<div class="i">24.6 Vaṇṇakārattheraapadāna</div>
<div class="h">Udakāsanavagga</div>
<div class="h">Vaṇṇakārattheraapadāna</div>
<div class="q" id="p_20Ap1_3005"> <div class="divNumber">23.</div> <div class="p"> <table class="singleColumn"> <tr> <td> <div class="pN">3005</div> <div class="G">“Nagare aruṇavatiyā,</div> </td> </tr> <tr> <td> <div class="G">vaṇṇakāro ahaṁ tadā;</div> </td> </tr> <tr> <td> <div class="G">Cetiye dussabhaṇḍāni,</div> </td> </tr> <tr> <td> <div class="G">nānāvaṇṇaṁ rajesahaṁ.</div> </td> </tr> </table> </div>
</div>
<div class="q" id="p_20Ap1_3006"> <div class="divNumber">24.</div> <div class="p"> <table class="singleColumn"> <tr> <td> <div class="pN">3006</div> <div class="G">Ekattiṁse ito kappe,</div> </td> </tr> <tr> <td> <div class="G">yaṁ vaṇṇaṁ rajayiṁ tadā;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">vaṇṇadānassidaṁ phalaṁ.</div> </td> </tr> </table> </div>
</div>
<div class="q" id="p_20Ap1_3007"> <div class="divNumber">25.</div> <div class="p"> <table class="singleColumn"> <tr> <td> <div class="pN">3007</div> <div class="G">Ito tevīsatikappe,</div> </td> </tr> <tr> <td> <div class="G">vaṇṇasamasanāmako;</div> </td> </tr> <tr> <td> <div class="G">Sattaratanasampanno,</div> </td> </tr> <tr> <td> <div class="G">cakkavattī mahabbalo.</div> </td> </tr> </table> </div>
</div>
<div class="q" id="p_20Ap1_3008"> <div class="divNumber">26.</div> <div class="p"> <table class="singleColumn"> <tr> <td> <div class="pN">3008</div> <div class="G">Paṭisambhidā catasso,</div> </td> </tr> <tr> <td> <div class="G">…pe…</div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_3009"> <div class="p">
<span class="pN">3009</span>Itthaṁ sudaṁ āyasmā vaṇṇakāro thero imā gāthāyo abhāsitthāti. </div>
</div>
<div class="CENTER" id="p_20Ap1_3010">
<span class="pN">3010</span>Vaṇṇakārattherassāpadānaṁ chaṭṭhaṁ.</div>
</html>

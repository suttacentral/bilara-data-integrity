<html>
<div class="i"> Hetu</div>
<div class="h">Kusalattika, Āsavaparāmāsagocchaka</div>
<div class="h">Kusalattika, Āsavasampayuttaduka</div>
<div class="h">Paṭiccādivāra</div>
<div class="h">Paccayacatukka</div>
<div class="h">Hetu</div>
<div class="q" id="p_39P4_1267"> <div class="divNumber">14.</div> <div class="p">
<span class="pN">1267</span>Akusalaṁ āsavasampayuttaṁ dhammaṁ paṭicca akusalo āsavasampayutto dhammo uppajjati hetupaccayā. (Saṁkhittaṁ.) </div>
</div>
<div class="q" id="p_39P4_1268"> <div class="p">
<span class="pN">1268</span>Hetuyā ekaṁ, ārammaṇe ekaṁ…pe… avigate ekaṁ. (Saṁkhittaṁ.) </div>
</div>
<div class="q" id="p_39P4_1269"> <div class="p">
<span class="pN">1269</span>(Sahajātavārepi…pe… sampayuttavārepi pañhāvārepi sabbattha ekaṁ.) </div>
</div>
<div class="q" id="p_39P4_1270"> <div class="divNumber">15.</div> <div class="p">
<span class="pN">1270</span>Kusalaṁ āsavavippayuttaṁ dhammaṁ paṭicca kusalo āsavavippayutto dhammo uppajjati hetupaccayā. Kusalaṁ āsavavippayuttaṁ dhammaṁ paṭicca abyākato āsavavippayutto dhammo uppajjati hetupaccayā. Kusalaṁ āsavavippayuttaṁ dhammaṁ paṭicca kusalo āsavavippayutto ca abyākato āsavavippayutto ca dhammā uppajjanti hetupaccayā. (3) </div>
</div>
<div class="q" id="p_39P4_1271"> <div class="p">
<span class="pN">1271</span>Akusalaṁ āsavavippayuttaṁ dhammaṁ paṭicca abyākato āsavavippayutto dhammo uppajjati hetupaccayā. (1) </div>
</div>
<div class="q" id="p_39P4_1272"> <div class="p">
<span class="pN">1272</span>Abyākataṁ āsavavippayuttaṁ dhammaṁ paṭicca abyākato āsavavippayutto dhammo uppajjati hetupaccayā. (1) </div>
</div>
<div class="q" id="p_39P4_1273"> <div class="p">
<span class="pN">1273</span>Kusalaṁ āsavavippayuttañca abyākataṁ āsavavippayuttañca dhammaṁ paṭicca abyākato āsavavippayutto dhammo uppajjati hetupaccayā. (1) </div>
</div>
<div class="q" id="p_39P4_1274"> <div class="p">
<span class="pN">1274</span>Akusalaṁ āsavavippayuttañca abyākataṁ āsavavippayuttañca dhammaṁ paṭicca abyākato āsavavippayutto dhammo uppajjati hetupaccayā. (Saṁkhittaṁ.) </div>
</div>
<div class="q" id="p_39P4_1275"> <div class="divNumber">16.</div> <div class="p">
<span class="pN">1275</span>Hetuyā satta, ārammaṇe dve, adhipatiyā satta…pe… vipāke ekaṁ…pe… avigate satta. (Saṁkhittaṁ.) </div>
</div>
<div class="q" id="p_39P4_1276"> <div class="p">
<span class="pN">1276</span>(Sahajātavārampi…pe… sampayuttavārampi paṭiccavārasadisaṁ.) </div>
</div>
<div class="q" id="p_39P4_1277"> <div class="divNumber">17.</div> <div class="p">
<span class="pN">1277</span>Kusalo āsavavippayutto dhammo kusalassa āsavavippayuttassa dhammassa hetupaccayena paccayo… tīṇi. </div>
</div>
<div class="q" id="p_39P4_1278"> <div class="p">
<span class="pN">1278</span>Akusalo āsavavippayutto dhammo abyākatassa āsavavippayuttassa dhammassa hetupaccayena paccayo. (1) </div>
</div>
<div class="q" id="p_39P4_1279"> <div class="p">
<span class="pN">1279</span>Abyākato āsavavippayutto dhammo abyākatassa āsavavippayuttassa dhammassa hetupaccayena paccayo. (1) (Saṁkhittaṁ.) </div>
</div>
<div class="q" id="p_39P4_1280"> <div class="divNumber">18.</div> <div class="p">
<span class="pN">1280</span>Hetuyā pañca, ārammaṇe nava, adhipatiyā pañca, anantare…pe… sahajāte satta, aññamaññe dve, nissaye dasa, upanissaye nava, purejāte pacchājāte āsevane tīṇi, kamme cattāri, vipāke ekaṁ, āhāre indriye jhāne magge cattāri, sampayutte dve, vippayutte pañca…pe… avigate dasa. (Saṁkhittaṁ.) </div>
</div>
<div class="q" id="p_39P4_1281"> <div class="p">
<span class="pN">1281</span>(Yathā kusalattike pañhāvāraṁ, evaṁ vitthāretabbaṁ.) </div>
</div>
</html>

<html>
<div class="i">3.3.13 Vitakkalakkhaṇapañha</div>
<div class="h">Milindapañha</div>
<div class="h">Vicāravagga</div>
<div class="h">Vitakkalakkhaṇapañha</div>
<div class="q" id="p_28Mi_305"> <div class="divNumber">61.</div> <div class="p">
<span class="pN">305</span>“Bhante nāgasena, kiṁlakkhaṇo vitakko”ti? “Appanālakkhaṇo, mahārāja, vitakko”ti. </div>
</div>
<div class="q" id="p_28Mi_306"> <div class="p">
<span class="pN">306</span>“Opammaṁ karohī”ti. “Yathā, mahārāja, vaḍḍhakī suparikammakataṁ dāruṁ sandhismiṁ appeti; evameva kho, mahārāja, appanālakkhaṇo vitakko”ti. </div>
</div>
<div class="q" id="p_28Mi_307"> <div class="p">
<span class="pN">307</span>“Kallosi, bhante nāgasenā”ti. </div>
</div>
<div class="CENTER" id="p_28Mi_308">
<span class="pN">308</span>Vitakkalakkhaṇapañho terasamo.</div>
</html>

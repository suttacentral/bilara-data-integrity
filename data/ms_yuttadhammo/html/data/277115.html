<html>
<div class="i">1.1.2.7 Paṭhamābhinandasutta</div>
<div class="h">Saḷāyatanasaṁyutta</div>
<div class="h">Paṭhamapaṇṇāsaka</div>
<div class="h">Yamakavagga</div>
<div class="h">Paṭhamābhinandasutta</div>
<div class="q" id="p_13S4_48"> <div class="divNumber">19.</div> <div class="p">
<span class="pN">48</span>“Yo, bhikkhave, cakkhuṁ abhinandati, dukkhaṁ so abhinandati. Yo dukkhaṁ abhinandati, aparimutto so dukkhasmāti vadāmi. Yo sotaṁ…pe…  yo ghānaṁ…pe…  yo jivhaṁ abhinandati, dukkhaṁ so abhinandati. Yo dukkhaṁ abhinandati, aparimutto so dukkhasmāti vadāmi. Yo kāyaṁ…pe…  yo manaṁ abhinandati, dukkhaṁ so abhinandati. Yo dukkhaṁ abhinandati, aparimutto so dukkhasmā”ti vadāmi. </div>
</div>
<div class="q" id="p_13S4_49"> <div class="p">
<span class="pN">49</span>“Yo ca kho, bhikkhave, cakkhuṁ nābhinandati, dukkhaṁ so nābhinandati. Yo dukkhaṁ nābhinandati, parimutto so dukkhasmāti vadāmi. Yo sotaṁ…pe…  yo ghānaṁ…pe…  yo jivhaṁ nābhinandati, dukkhaṁ so nābhinandati. Yo dukkhaṁ nābhinandati, parimutto so dukkhasmāti vadāmi. Yo kāyaṁ…pe…  yo manaṁ nābhinandati, dukkhaṁ so nābhinandati. Yo dukkhaṁ nābhinandati, parimutto so dukkhasmā”ti vadāmi. </div>
</div>
<div class="CENTER" id="p_13S4_50">
<span class="pN">50</span>Sattamaṁ.</div>
</html>

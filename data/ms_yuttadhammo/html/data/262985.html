<html>
<div class="i"> Āsevana</div>
<div class="h">Dassanenapahātabbahetukattika</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Āsevana</div>
<div class="q" id="p_37P1_1346"> <div class="divNumber">95.</div> <div class="p">
<span class="pN">1346</span>Dassanena pahātabbahetuko dhammo dassanena pahātabbahetukassa dhammassa āsevanapaccayena paccayo—  purimā purimā dassanena pahātabbahetukā khandhā pacchimānaṁ pacchimānaṁ dassanena pahātabbahetukānaṁ khandhānaṁ āsevanapaccayena paccayo. (1) </div>
</div>
<div class="q" id="p_37P1_1347"> <div class="p">
<span class="pN">1347</span>Dassanena pahātabbahetuko dhammo nevadassanena nabhāvanāya pahātabbahetukassa dhammassa āsevanapaccayena paccayo—  purimā purimā vicikicchāsahagatā khandhā pacchimassa pacchimassa mohassa āsevanapaccayena paccayo. (2) </div>
</div>
<div class="q" id="p_37P1_1348"> <div class="p">
<span class="pN">1348</span>Dassanena pahātabbahetuko dhammo dassanena pahātabbahetukassa ca nevadassanena nabhāvanāya pahātabbahetukassa ca dhammassa āsevanapaccayena paccayo—  purimā purimā vicikicchāsahagatā khandhā pacchimānaṁ pacchimānaṁ vicikicchāsahagatānaṁ khandhānaṁ mohassa ca āsevanapaccayena paccayo. </div>
</div>
<div class="q" id="p_37P1_1349"> <div class="p">
<span class="pN">1349</span>Bhāvanāya pahātabbahetuko dhammo bhāvanāya pahātabbahetukassa dhammassa (saṁkhittaṁ) tīṇi. </div>
</div>
<div class="q" id="p_37P1_1350"> <div class="p">
<span class="pN">1350</span>Nevadassanena nabhāvanāya pahātabbahetuko dhammo…pe… . (Āsevanamūlake vuṭṭhānassapi āvajjanāyapi pahātabbaṁ, sattarasa pañhā paripuṇṇā, anantarasadisā.) </div>
</div>
</html>

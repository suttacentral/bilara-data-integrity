<html>
<div class="i">5.5 Pañcahatthiyattheraapadāna</div>
<div class="h">Upālivagga</div>
<div class="h">Pañcahatthiyattheraapadāna</div>
<div class="q" id="p_20Ap1_1293"> <div class="divNumber">77.</div> <div class="p"> <table class="singleColumn"> <tr> <td> <div class="pN">1293</div> <div class="G">“Sumedho nāma sambuddho,</div> </td> </tr> <tr> <td> <div class="G">gacchate antarāpaṇe;</div> </td> </tr> <tr> <td> <div class="G">Okkhittacakkhu mitabhāṇī,</div> </td> </tr> <tr> <td> <div class="G">satimā saṁvutindriyo.</div> </td> </tr> </table> </div>
</div>
<div class="q" id="p_20Ap1_1294"> <div class="divNumber">78.</div> <div class="p"> <table class="singleColumn"> <tr> <td> <div class="pN">1294</div> <div class="G">Pañca uppalahatthāni,</div> </td> </tr> <tr> <td> <div class="G">āveḷatthaṁ ahaṁsu me;</div> </td> </tr> <tr> <td> <div class="G">Tena buddhaṁ apūjesiṁ,</div> </td> </tr> <tr> <td> <div class="G">pasanno sehi pāṇibhi.</div> </td> </tr> </table> </div>
</div>
<div class="q" id="p_20Ap1_1295"> <div class="divNumber">79.</div> <div class="p"> <table class="singleColumn"> <tr> <td> <div class="pN">1295</div> <div class="G">Āropitā ca te pupphā,</div> </td> </tr> <tr> <td> <div class="G">chadanaṁ assu satthuno;</div> </td> </tr> <tr> <td> <div class="G">Samādhiṁsu mahānāgaṁ,</div> </td> </tr> <tr> <td> <div class="G">sissā ācariyaṁ yathā.</div> </td> </tr> </table> </div>
</div>
<div class="q" id="p_20Ap1_1296"> <div class="divNumber">80.</div> <div class="p"> <table class="singleColumn"> <tr> <td> <div class="pN">1296</div> <div class="G">Tiṁsakappasahassamhi,</div> </td> </tr> <tr> <td> <div class="G">yaṁ pupphamabhiropayiṁ;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">buddhapūjāyidaṁ phalaṁ.</div> </td> </tr> </table> </div>
</div>
<div class="q" id="p_20Ap1_1297"> <div class="divNumber">81.</div> <div class="p"> <table class="singleColumn"> <tr> <td> <div class="pN">1297</div> <div class="G">Ito vīsakappasate,</div> </td> </tr> <tr> <td> <div class="G">ahesuṁ pañca khattiyā;</div> </td> </tr> <tr> <td> <div class="G">Hatthiyā nāma nāmena,</div> </td> </tr> <tr> <td> <div class="G">cakkavattī mahabbalā.</div> </td> </tr> </table> </div>
</div>
<div class="q" id="p_20Ap1_1298"> <div class="divNumber">82.</div> <div class="p"> <table class="singleColumn"> <tr> <td> <div class="pN">1298</div> <div class="G">Paṭisambhidā catasso,</div> </td> </tr> <tr> <td> <div class="G">…pe…</div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_1299"> <div class="p">
<span class="pN">1299</span>Itthaṁ sudaṁ āyasmā pañcahatthiyo thero imā gāthāyo abhāsitthāti. </div>
</div>
<div class="CENTER" id="p_20Ap1_1300">
<span class="pN">1300</span>Pañcahatthiyattherassāpadānaṁ pañcamaṁ.</div>
</html>

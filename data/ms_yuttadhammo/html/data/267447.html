<html>
<div class="i">32.3 Gatasaññakattheraapadāna</div>
<div class="h">Ārakkhadāyakavagga</div>
<div class="h">Gatasaññakattheraapadāna</div>
<div class="q" id="p_20Ap1_3519"> <div class="divNumber">10.</div> <div class="p"> <table class="singleColumn"> <tr> <td> <div class="pN">3519</div> <div class="G">“Ākāseva padaṁ natthi,</div> </td> </tr> <tr> <td> <div class="G">ambare anilañjase;</div> </td> </tr> <tr> <td> <div class="G">Siddhatthaṁ jinamaddakkhiṁ,</div> </td> </tr> <tr> <td> <div class="G">gacchantaṁ tidivaṅgaṇe.</div> </td> </tr> </table> </div>
</div>
<div class="q" id="p_20Ap1_3520"> <div class="divNumber">11.</div> <div class="p"> <table class="singleColumn"> <tr> <td> <div class="pN">3520</div> <div class="G">Anileneritaṁ disvā,</div> </td> </tr> <tr> <td> <div class="G">sammāsambuddhacīvaraṁ;</div> </td> </tr> <tr> <td> <div class="G">Vitti mamāhu tāvade,</div> </td> </tr> <tr> <td> <div class="G">disvāna gamanaṁ muniṁ.</div> </td> </tr> </table> </div>
</div>
<div class="q" id="p_20Ap1_3521"> <div class="divNumber">12.</div> <div class="p"> <table class="singleColumn"> <tr> <td> <div class="pN">3521</div> <div class="G">Catunnavutito kappe,</div> </td> </tr> <tr> <td> <div class="G">yaṁ saññamalabhiṁ tadā;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">buddhasaññāyidaṁ phalaṁ.</div> </td> </tr> </table> </div>
</div>
<div class="q" id="p_20Ap1_3522"> <div class="divNumber">13.</div> <div class="p"> <table class="singleColumn"> <tr> <td> <div class="pN">3522</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_3523"> <div class="p">
<span class="pN">3523</span>Itthaṁ sudaṁ āyasmā gatasaññako thero imā gāthāyo abhāsitthāti. </div>
</div>
<div class="CENTER" id="p_20Ap1_3524">
<span class="pN">3524</span>Gatasaññakattherassāpadānaṁ tatiyaṁ.</div>
</html>

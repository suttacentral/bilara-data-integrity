<html>
<div class="i">2.3.1.14 Hīnattika</div>
<div class="h">Niddesa</div>
<div class="h">Nikkhepakaṇḍa</div>
<div class="h">Tikanikkhepa</div>
<div class="h">Hīnattika</div>
<div class="q" id="p_29Dhs_1697"> <div class="divNumber">1032.</div> <div class="p">
<span class="pN">1697</span>Katame dhammā hīnā? Tīṇi akusalamūlāni—  lobho, doso, moho; tadekaṭṭhā ca kilesā; taṁsampayutto vedanākkhandho…pe…  viññāṇakkhandho; taṁsamuṭṭhānaṁ kāyakammaṁ, vacīkammaṁ, manokammaṁ—  ime dhammā hīnā. </div>
</div>
<div class="q" id="p_29Dhs_1698"> <div class="divNumber">1033.</div> <div class="p">
<span class="pN">1698</span>Katame dhammā majjhimā? Sāsavā kusalābyākatā dhammā kāmāvacarā, rūpāvacarā, arūpāvacarā, rūpakkhandho…pe…  viññāṇakkhandho—  ime dhammā majjhimā. </div>
</div>
<div class="q" id="p_29Dhs_1699"> <div class="divNumber">1034.</div> <div class="p">
<span class="pN">1699</span>Katame dhammā paṇītā? Apariyāpannā maggā ca, maggaphalāni ca, asaṅkhatā ca dhātu—  ime dhammā paṇītā. </div>
</div>
</html>

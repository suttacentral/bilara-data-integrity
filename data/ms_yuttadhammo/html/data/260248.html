<html>
<div class="i">2.1.1.5 Nirodhavāra</div>
<div class="h">Niddesa</div>
<div class="h">Suddhacittasāmañña</div>
<div class="h">Puggalavāra</div>
<div class="h">Nirodhavāra</div>
<div class="q" id="p_34Y8_295"> <div class="divNumber">69.</div> <div class="p">
<span class="pN">295</span>»  Yassa cittaṁ nirujjhati tassa cittaṁ nirujjhitthāti? Āmantā. </div>
</div>
<div class="q" id="p_34Y8_296"> <div class="p">
<span class="pN">296</span>«  Yassa vā pana cittaṁ nirujjhittha tassa cittaṁ nirujjhatīti? </div>
</div>
<div class="q" id="p_34Y8_297"> <div class="p">
<span class="pN">297</span>Cittassa uppādakkhaṇe nirodhasamāpannānaṁ asaññasattānaṁ tesaṁ cittaṁ nirujjhittha, no ca tesaṁ cittaṁ nirujjhati. Cittassa bhaṅgakkhaṇe tesaṁ cittaṁ nirujjhittha ceva nirujjhati ca. </div>
</div>
<div class="q" id="p_34Y8_298"> <div class="p">
<span class="pN">298</span>»  Yassa cittaṁ na nirujjhati tassa cittaṁ na nirujjhitthāti? Nirujjhittha. </div>
</div>
<div class="q" id="p_34Y8_299"> <div class="p">
<span class="pN">299</span>«  Yassa vā pana cittaṁ na nirujjhittha tassa cittaṁ na nirujjhatīti? Natthi. </div>
</div>
<div class="q" id="p_34Y8_300"> <div class="divNumber">70.</div> <div class="p">
<span class="pN">300</span>»  Yassa cittaṁ nirujjhati tassa cittaṁ nirujjhissatīti? </div>
</div>
<div class="q" id="p_34Y8_301"> <div class="p">
<span class="pN">301</span>Pacchimacittassa bhaṅgakkhaṇe tesaṁ cittaṁ nirujjhati, no ca tesaṁ cittaṁ nirujjhissati. Itaresaṁ cittassa bhaṅgakkhaṇe tesaṁ cittaṁ nirujjhati ceva nirujjhissati ca. </div>
</div>
<div class="q" id="p_34Y8_302"> <div class="p">
<span class="pN">302</span>«  Yassa vā pana cittaṁ nirujjhissati tassa cittaṁ nirujjhatīti? </div>
</div>
<div class="q" id="p_34Y8_303"> <div class="p">
<span class="pN">303</span>Cittassa uppādakkhaṇe nirodhasamāpannānaṁ asaññasattānaṁ tesaṁ cittaṁ nirujjhissati, no ca tesaṁ cittaṁ nirujjhati. Cittassa bhaṅgakkhaṇe tesaṁ cittaṁ nirujjhissati ceva nirujjhati ca. </div>
</div>
<div class="q" id="p_34Y8_304"> <div class="p">
<span class="pN">304</span>»  Yassa cittaṁ na nirujjhati tassa cittaṁ na nirujjhissatīti? Nirujjhissati. </div>
</div>
<div class="q" id="p_34Y8_305"> <div class="p">
<span class="pN">305</span>«  Yassa vā pana cittaṁ na nirujjhissati tassa cittaṁ na nirujjhatīti? Nirujjhati. </div>
</div>
<div class="q" id="p_34Y8_306"> <div class="divNumber">71.</div> <div class="p">
<span class="pN">306</span>»  Yassa cittaṁ nirujjhittha tassa cittaṁ nirujjhissatīti? </div>
</div>
<div class="q" id="p_34Y8_307"> <div class="p">
<span class="pN">307</span>Pacchimacittassa bhaṅgakkhaṇe tesaṁ cittaṁ nirujjhittha, no ca tesaṁ cittaṁ nirujjhissati. Itaresaṁ tesaṁ cittaṁ nirujjhittha ceva nirujjhissati ca. </div>
</div>
<div class="q" id="p_34Y8_308"> <div class="p">
<span class="pN">308</span>«  Yassa vā pana cittaṁ nirujjhissati tassa cittaṁ nirujjhitthāti? Āmantā. </div>
</div>
<div class="q" id="p_34Y8_309"> <div class="p">
<span class="pN">309</span>»  Yassa cittaṁ na nirujjhittha tassa cittaṁ na nirujjhissatīti? Natthi. </div>
</div>
<div class="q" id="p_34Y8_310"> <div class="p">
<span class="pN">310</span>«  Yassa vā pana cittaṁ na nirujjhissati tassa cittaṁ na nirujjhitthāti? Nirujjhittha. </div>
</div>
</html>

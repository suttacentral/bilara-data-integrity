<html>
<div class="i">2.1.4.4 Mūlamūlakanaya</div>
<div class="h">Niddesa</div>
<div class="h">Mūlavāraniddesa</div>
<div class="h">Nāmapada nayacatukka</div>
<div class="h">Mūlamūlakanaya</div>
<div class="q" id="p_33Y1_245"> <div class="divNumber">95.</div> <div class="p">
<span class="pN">245</span>» Ye keci nāmā dhammā, sabbe te nāmamūlamūlakāti? </div>
</div>
<div class="q" id="p_33Y1_246"> <div class="p">
<span class="pN">246</span>Ahetukaṁ nāmaṁ na nāmamūlamūlakaṁ. Sahetukaṁ nāmaṁ nāmamūlamūlakaṁ. </div>
</div>
<div class="q" id="p_33Y1_247"> <div class="p">
<span class="pN">247</span>« Ye vā pana nāmamūlamūlakā, sabbe te dhammā nāmāti? </div>
</div>
<div class="q" id="p_33Y1_248"> <div class="p">
<span class="pN">248</span>Nāmasamuṭṭhānaṁ rūpaṁ nāmamūlamūlakaṁ, na nāmaṁ. Nāmaṁ nāmamūlamūlakañceva nāmañca. </div>
</div>
<div class="q" id="p_33Y1_249"> <div class="divNumber">96.</div> <div class="p">
<span class="pN">249</span>» Ye keci nāmā dhammā, sabbe te nāmamūlena ekamūlamūlakāti? </div>
</div>
<div class="q" id="p_33Y1_250"> <div class="p">
<span class="pN">250</span>Ahetukaṁ nāmaṁ nāmamūlena na ekamūlamūlakaṁ. Sahetukaṁ nāmaṁ nāmamūlena ekamūlamūlakaṁ. </div>
</div>
<div class="q" id="p_33Y1_251"> <div class="p">
<span class="pN">251</span>« Ye vā pana nāmamūlena ekamūlamūlakā, sabbe te dhammā nāmāti? </div>
</div>
<div class="q" id="p_33Y1_252"> <div class="p">
<span class="pN">252</span>Nāmasamuṭṭhānaṁ rūpaṁ nāmamūlena ekamūlamūlakaṁ, na nāmaṁ. Nāmaṁ nāmamūlena ekamūlamūlakañceva nāmañca. </div>
</div>
<div class="q" id="p_33Y1_253"> <div class="divNumber">97.</div> <div class="p">
<span class="pN">253</span>» Ye keci nāmamūlena ekamūlamūlakā dhammā, sabbe te nāmamūlena aññamaññamūlamūlakāti? </div>
</div>
<div class="q" id="p_33Y1_254"> <div class="p">
<span class="pN">254</span>Mūlāni yāni ekato uppajjanti nāmamūlāni ekamūlamūlakāni ceva aññamaññamūlamūlakāni ca. Avasesā nāmamūlasahajātā dhammā nāmamūlena ekamūlamūlakā, na ca aññamaññamūlamūlakā. </div>
</div>
<div class="q" id="p_33Y1_255"> <div class="p">
<span class="pN">255</span>« Ye vā pana nāmamūlena aññamaññamūlamūlakā, sabbe te dhammā nāmāti? Āmantā. (4) </div>
</div>
<div class="CENTER" id="p_33Y1_256">
<span class="pN">256</span>Mūlavāraniddeso.</div>
</html>

<html>
<div class="i"> Navipāka</div>
<div class="h">Kusalattika</div>
<div class="h">Paṭiccavāra</div>
<div class="h">Paccayapaccanīya</div>
<div class="h">Vibhaṅgavāra</div>
<div class="h">Navipāka</div>
<div class="q" id="p_36P1_234"> <div class="divNumber">43.</div> <div class="p">
<span class="pN">234</span>Kusalaṁ dhammaṁ paṭicca kusalo dhammo uppajjati navipākapaccayā—  kusalaṁ ekaṁ khandhaṁ paṭicca…  tīṇi. </div>
</div>
<div class="q" id="p_36P1_235"> <div class="p">
<span class="pN">235</span>Akusalaṁ dhammaṁ paṭicca akusalo dhammo uppajjati navipākapaccayā…  tīṇi. </div>
</div>
<div class="q" id="p_36P1_236"> <div class="p">
<span class="pN">236</span>Abyākataṁ dhammaṁ paṭicca abyākato dhammo uppajjati navipākapaccayā—  kiriyābyākataṁ ekaṁ khandhaṁ paṭicca tayo khandhā cittasamuṭṭhānañca rūpaṁ, tayo khandhe paṭicca eko khandho cittasamuṭṭhānañca rūpaṁ, dve khandhe paṭicca dve khandhā cittasamuṭṭhānañca rūpaṁ; ekaṁ mahābhūtaṁ paṭicca tayo mahābhūtā…pe…  mahābhūte paṭicca cittasamuṭṭhānaṁ rūpaṁ upādārūpaṁ; bāhiraṁ…  āhārasamuṭṭhānaṁ…  utusamuṭṭhānaṁ…  asaññasattānaṁ ekaṁ mahābhūtaṁ paṭicca tayo mahābhūtā…pe…  mahābhūte paṭicca kaṭattārūpaṁ upādārūpaṁ. </div>
</div>
<div class="q" id="p_36P1_237"> <div class="p">
<span class="pN">237</span>Kusalañca abyākatañca dhammaṁ paṭicca abyākato dhammo uppajjati navipākapaccayā—  kusale khandhe ca mahābhūte ca paṭicca cittasamuṭṭhānaṁ rūpaṁ. </div>
</div>
<div class="q" id="p_36P1_238"> <div class="p">
<span class="pN">238</span>Akusalañca abyākatañca dhammaṁ paṭicca abyākato dhammo uppajjati navipākapaccayā—  akusale khandhe ca mahābhūte ca paṭicca cittasamuṭṭhānaṁ rūpaṁ. </div>
</div>
</html>

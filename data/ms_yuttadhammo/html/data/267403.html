<html>
<div class="i">27.9 Upāgatāsayattheraapadāna</div>
<div class="h">Padumukkhipavagga</div>
<div class="h">Upāgatāsayattheraapadāna</div>
<div class="q" id="p_20Ap1_3207"> <div class="divNumber">34.</div> <div class="p"> <table class="singleColumn"> <tr> <td> <div class="pN">3207</div> <div class="G">“Himavantassa vemajjhe,</div> </td> </tr> <tr> <td> <div class="G">saro āsi sunimmito;</div> </td> </tr> <tr> <td> <div class="G">Tatthāhaṁ rakkhaso āsiṁ,</div> </td> </tr> <tr> <td> <div class="G">heṭhasīlo bhayānako.</div> </td> </tr> </table> </div>
</div>
<div class="q" id="p_20Ap1_3208"> <div class="divNumber">35.</div> <div class="p"> <table class="singleColumn"> <tr> <td> <div class="pN">3208</div> <div class="G">Anukampako kāruṇiko,</div> </td> </tr> <tr> <td> <div class="G">vipassī lokanāyako;</div> </td> </tr> <tr> <td> <div class="G">Mamuddharitukāmo so,</div> </td> </tr> <tr> <td> <div class="G">āgacchi mama santikaṁ.</div> </td> </tr> </table> </div>
</div>
<div class="q" id="p_20Ap1_3209"> <div class="divNumber">36.</div> <div class="p"> <table class="singleColumn"> <tr> <td> <div class="pN">3209</div> <div class="G">Upāgataṁ mahāvīraṁ,</div> </td> </tr> <tr> <td> <div class="G">devadevaṁ narāsabhaṁ;</div> </td> </tr> <tr> <td> <div class="G">Āsayā abhinikkhamma,</div> </td> </tr> <tr> <td> <div class="G">avandiṁ satthuno ahaṁ.</div> </td> </tr> </table> </div>
</div>
<div class="q" id="p_20Ap1_3210"> <div class="divNumber">37.</div> <div class="p"> <table class="singleColumn"> <tr> <td> <div class="pN">3210</div> <div class="G">Ekanavutito kappe,</div> </td> </tr> <tr> <td> <div class="G">yaṁ vandiṁ purisuttamaṁ;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">vandanāya idaṁ phalaṁ.</div> </td> </tr> </table> </div>
</div>
<div class="q" id="p_20Ap1_3211"> <div class="divNumber">38.</div> <div class="p"> <table class="singleColumn"> <tr> <td> <div class="pN">3211</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_3212"> <div class="p">
<span class="pN">3212</span>Itthaṁ sudaṁ āyasmā upāgatāsayo thero imā gāthāyo abhāsitthāti. </div>
</div>
<div class="CENTER" id="p_20Ap1_3213">
<span class="pN">3213</span>Upāgatāsayattherassāpadānaṁ navamaṁ.</div>
</html>

<html>
<div class="i">6.1.2 Tekicchakārittheragāthā</div>
<div class="h">Chakkanipāta</div>
<div class="h">Paṭhamavagga</div>
<div class="h">Tekicchakārittheragāthā</div>
<div class="q" id="p_19Th1_650"> <div class="divNumber">381.</div> <div class="p"> <table class="singleColumn"> <tr> <td> <div class="pN">650</div> <div class="G">“Atihitā vīhi,</div> </td> </tr> <tr> <td> <div class="G">khalagatā sālī;</div> </td> </tr> <tr> <td> <div class="G">Na ca labhe piṇḍaṁ,</div> </td> </tr> <tr> <td> <div class="G">kathamahaṁ kassaṁ”.</div> </td> </tr> </table> </div>
</div>
<div class="q" id="p_19Th1_651"> <div class="divNumber">382.</div> <div class="p"> <table class="singleColumn"> <tr> <td> <div class="pN">651</div> <div class="G">“Buddhamappameyyaṁ anussara pasanno,</div> </td> </tr> <tr> <td> <div class="G">Pītiyā phuṭasarīro hohisi satatamudaggo.</div> </td> </tr> </table> </div>
</div>
<div class="q" id="p_19Th1_652"> <div class="divNumber">383.</div> <div class="p"> <table class="singleColumn"> <tr> <td> <div class="pN">652</div> <div class="G">Dhammamappameyyaṁ anussara pasanno,</div> </td> </tr> <tr> <td> <div class="G">Pītiyā phuṭasarīro hohisi satatamudaggo.</div> </td> </tr> </table> </div>
</div>
<div class="q" id="p_19Th1_653"> <div class="divNumber">384.</div> <div class="p"> <table class="singleColumn"> <tr> <td> <div class="pN">653</div> <div class="G">Saṁghamappameyyaṁ anussara pasanno,</div> </td> </tr> <tr> <td> <div class="G">Pītiyā phuṭasarīro hohisi satatamudaggo”.</div> </td> </tr> </table> </div>
</div>
<div class="q" id="p_19Th1_654"> <div class="divNumber">385.</div> <div class="p"> <table class="singleColumn"> <tr> <td> <div class="pN">654</div> <div class="G">“Abbhokāse viharasi,</div> </td> </tr> <tr> <td> <div class="G">Sītā hemantikā imā ratyo;</div> </td> </tr> <tr> <td> <div class="G">Mā sītena pareto vihaññittho,</div> </td> </tr> <tr> <td> <div class="G">Pavisa tvaṁ vihāraṁ phusitaggaḷaṁ”.</div> </td> </tr> </table> </div>
</div>
<div class="q" id="p_19Th1_655"> <div class="divNumber">386.</div> <div class="p"> <table class="singleColumn"> <tr> <td> <div class="pN">655</div> <div class="G">“Phusissaṁ catasso appamaññāyo,</div> </td> </tr> <tr> <td> <div class="G">Tāhi ca sukhito viharissaṁ;</div> </td> </tr> <tr> <td> <div class="G">Nāhaṁ sītena vihaññissaṁ,</div> </td> </tr> <tr> <td> <div class="G">Aniñjito viharanto”ti.</div> </td> </tr> </table> </div>
</div>
<div class="CENTER" id="p_19Th1_656">
<span class="pN">656</span>… Tekicchakārī thero….</div>
</html>

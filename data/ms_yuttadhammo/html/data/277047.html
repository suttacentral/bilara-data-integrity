<html>
<div class="i">1.3.1.8 Arahantasutta</div>
<div class="h">Khandhasaṁyutta</div>
<div class="h">Uparipaṇṇāsaka</div>
<div class="h">Antavagga</div>
<div class="h">Arahantasutta</div>
<div class="q" id="p_13S3_672"> <div class="divNumber">110.</div> <div class="p">
<span class="pN">672</span>Sāvatthinidānaṁ. “Pañcime, bhikkhave, upādānakkhandhā. Katame pañca? Seyyathidaṁ— rūpupādānakkhandho…pe… viññāṇupādānakkhandho. Yato kho, bhikkhave, bhikkhu imesaṁ pañcannaṁ upādānakkhandhānaṁ samudayañca atthaṅgamañca assādañca ādīnavañca nissaraṇañca yathābhūtaṁ viditvā anupādāvimutto hoti. Ayaṁ vuccati, bhikkhave, bhikkhu arahaṁ khīṇāsavo vusitavā katakaraṇīyo ohitabhāro anuppattasadattho parikkhīṇabhavasaṁyojano sammadaññāvimutto”ti. </div>
</div>
<div class="CENTER" id="p_13S3_673">
<span class="pN">673</span>Aṭṭhamaṁ.</div>
</html>

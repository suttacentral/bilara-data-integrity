<html>
<div class="i">6.2 Sataraṁsittheraapadāna</div>
<div class="h">Bījanivagga</div>
<div class="h">Sataraṁsittheraapadāna</div>
<div class="q" id="p_20Ap1_1385"> <div class="divNumber">8.</div> <div class="p"> <table class="singleColumn"> <tr> <td> <div class="pN">1385</div> <div class="G">“Ubbiddhaṁ selamāruyha,</div> </td> </tr> <tr> <td> <div class="G">nisīdi purisuttamo;</div> </td> </tr> <tr> <td> <div class="G">Pabbatassāvidūramhi,</div> </td> </tr> <tr> <td> <div class="G">brāhmaṇo mantapāragū.</div> </td> </tr> </table> </div>
</div>
<div class="q" id="p_20Ap1_1386"> <div class="divNumber">9.</div> <div class="p"> <table class="singleColumn"> <tr> <td> <div class="pN">1386</div> <div class="G">Upaviṭṭhaṁ mahāvīraṁ,</div> </td> </tr> <tr> <td> <div class="G">devadevaṁ narāsabhaṁ;</div> </td> </tr> <tr> <td> <div class="G">Añjaliṁ paggahetvāna,</div> </td> </tr> <tr> <td> <div class="G">santhaviṁ lokanāyakaṁ.</div> </td> </tr> </table> </div>
</div>
<div class="q" id="p_20Ap1_1387"> <div class="divNumber">10.</div> <div class="p"> <table class="singleColumn"> <tr> <td> <div class="pN">1387</div> <div class="G">‘Esa buddho mahāvīro,</div> </td> </tr> <tr> <td> <div class="G">varadhammappakāsako;</div> </td> </tr> <tr> <td> <div class="G">Jalati aggikhandhova,</div> </td> </tr> <tr> <td> <div class="G">bhikkhusaṁghapurakkhato.</div> </td> </tr> </table> </div>
</div>
<div class="q" id="p_20Ap1_1388"> <div class="divNumber">11.</div> <div class="p"> <table class="singleColumn"> <tr> <td> <div class="pN">1388</div> <div class="G">Mahāsamuddovakkhubbho,</div> </td> </tr> <tr> <td> <div class="G">aṇṇavova duruttaro;</div> </td> </tr> <tr> <td> <div class="G">Migarājāvasambhīto,</div> </td> </tr> <tr> <td> <div class="G">dhammaṁ deseti cakkhumā’.</div> </td> </tr> </table> </div>
</div>
<div class="q" id="p_20Ap1_1389"> <div class="divNumber">12.</div> <div class="p"> <table class="singleColumn"> <tr> <td> <div class="pN">1389</div> <div class="G">Mama saṅkappamaññāya,</div> </td> </tr> <tr> <td> <div class="G">padumuttaranāyako;</div> </td> </tr> <tr> <td> <div class="G">Bhikkhusaṁghe ṭhito satthā,</div> </td> </tr> <tr> <td> <div class="G">imā gāthā abhāsatha.</div> </td> </tr> </table> </div>
</div>
<div class="q" id="p_20Ap1_1390"> <div class="divNumber">13.</div> <div class="p"> <table class="singleColumn"> <tr> <td> <div class="pN">1390</div> <div class="G">‘Yenāyaṁ añjalī dinno,</div> </td> </tr> <tr> <td> <div class="G">buddhaseṭṭho ca thomito;</div> </td> </tr> <tr> <td> <div class="G">Tiṁsakappasahassāni,</div> </td> </tr> <tr> <td> <div class="G">devarajjaṁ karissati.</div> </td> </tr> </table> </div>
</div>
<div class="q" id="p_20Ap1_1391"> <div class="divNumber">14.</div> <div class="p"> <table class="singleColumn"> <tr> <td> <div class="pN">1391</div> <div class="G">Kappasatasahassamhi,</div> </td> </tr> <tr> <td> <div class="G">aṅgīrasasanāmako;</div> </td> </tr> <tr> <td> <div class="G">Vivaṭṭacchado sambuddho,</div> </td> </tr> <tr> <td> <div class="G">uppajjissati tāvade.</div> </td> </tr> </table> </div>
</div>
<div class="q" id="p_20Ap1_1392"> <div class="divNumber">15.</div> <div class="p"> <table class="singleColumn"> <tr> <td> <div class="pN">1392</div> <div class="G">Tassa dhammesu dāyādo,</div> </td> </tr> <tr> <td> <div class="G">oraso dhammanimmito;</div> </td> </tr> <tr> <td> <div class="G">Sataraṁsīti nāmena,</div> </td> </tr> <tr> <td> <div class="G">arahā so bhavissati’.</div> </td> </tr> </table> </div>
</div>
<div class="q" id="p_20Ap1_1393"> <div class="divNumber">16.</div> <div class="p"> <table class="singleColumn"> <tr> <td> <div class="pN">1393</div> <div class="G">Jātiyā sattavassohaṁ,</div> </td> </tr> <tr> <td> <div class="G">pabbajiṁ anagāriyaṁ;</div> </td> </tr> <tr> <td> <div class="G">Sataraṁsimhi nāmena,</div> </td> </tr> <tr> <td> <div class="G">pabhā niddhāvate mama.</div> </td> </tr> </table> </div>
</div>
<div class="q" id="p_20Ap1_1394"> <div class="divNumber">17.</div> <div class="p"> <table class="singleColumn"> <tr> <td> <div class="pN">1394</div> <div class="G">Maṇḍape rukkhamūle vā,</div> </td> </tr> <tr> <td> <div class="G">jhāyī jhānarato ahaṁ;</div> </td> </tr> <tr> <td> <div class="G">Dhāremi antimaṁ dehaṁ,</div> </td> </tr> <tr> <td> <div class="G">sammāsambuddhasāsane.</div> </td> </tr> </table> </div>
</div>
<div class="q" id="p_20Ap1_1395"> <div class="divNumber">18.</div> <div class="p"> <table class="singleColumn"> <tr> <td> <div class="pN">1395</div> <div class="G">Saṭṭhikappasahassamhi,</div> </td> </tr> <tr> <td> <div class="G">caturo rāmanāmakā;</div> </td> </tr> <tr> <td> <div class="G">Sattaratanasampannā,</div> </td> </tr> <tr> <td> <div class="G">cakkavattī mahabbalā.</div> </td> </tr> </table> </div>
</div>
<div class="q" id="p_20Ap1_1396"> <div class="divNumber">19.</div> <div class="p"> <table class="singleColumn"> <tr> <td> <div class="pN">1396</div> <div class="G">Paṭisambhidā catasso,</div> </td> </tr> <tr> <td> <div class="G">…pe…</div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_1397"> <div class="p">
<span class="pN">1397</span>Itthaṁ sudaṁ āyasmā sataraṁsi thero imā gāthāyo abhāsitthāti. </div>
</div>
<div class="CENTER" id="p_20Ap1_1398">
<span class="pN">1398</span>Sataraṁsittherassāpadānaṁ dutiyaṁ.</div>
</html>

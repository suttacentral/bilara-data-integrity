<html>
<div class="i">6.1.14 Sabbakāmittheragāthā</div>
<div class="h">Chakkanipāta</div>
<div class="h">Paṭhamavagga</div>
<div class="h">Sabbakāmittheragāthā</div>
<div class="q" id="p_19Th1_734"> <div class="divNumber">453.</div> <div class="p"> <table class="singleColumn"> <tr> <td> <div class="pN">734</div> <div class="G">“Dvipādakoyaṁ asuci,</div> </td> </tr> <tr> <td> <div class="G">duggandho parihīrati;</div> </td> </tr> <tr> <td> <div class="G">Nānākuṇapaparipūro,</div> </td> </tr> <tr> <td> <div class="G">vissavanto tato tato.</div> </td> </tr> </table> </div>
</div>
<div class="q" id="p_19Th1_735"> <div class="divNumber">454.</div> <div class="p"> <table class="singleColumn"> <tr> <td> <div class="pN">735</div> <div class="G">Migaṁ nilīnaṁ kūṭena,</div> </td> </tr> <tr> <td> <div class="G">baḷiseneva ambujaṁ;</div> </td> </tr> <tr> <td> <div class="G">Vānaraṁ viya lepena,</div> </td> </tr> <tr> <td> <div class="G">bādhayanti puthujjanaṁ.</div> </td> </tr> </table> </div>
</div>
<div class="q" id="p_19Th1_736"> <div class="divNumber">455.</div> <div class="p"> <table class="singleColumn"> <tr> <td> <div class="pN">736</div> <div class="G">Rūpā saddā rasā gandhā,</div> </td> </tr> <tr> <td> <div class="G">phoṭṭhabbā ca manoramā;</div> </td> </tr> <tr> <td> <div class="G">Pañca kāmaguṇā ete,</div> </td> </tr> <tr> <td> <div class="G">itthirūpasmi dissare.</div> </td> </tr> </table> </div>
</div>
<div class="q" id="p_19Th1_737"> <div class="divNumber">456.</div> <div class="p"> <table class="singleColumn"> <tr> <td> <div class="pN">737</div> <div class="G">Ye etā upasevanti,</div> </td> </tr> <tr> <td> <div class="G">rattacittā puthujjanā;</div> </td> </tr> <tr> <td> <div class="G">Vaḍḍhenti kaṭasiṁ ghoraṁ,</div> </td> </tr> <tr> <td> <div class="G">ācinanti punabbhavaṁ.</div> </td> </tr> </table> </div>
</div>
<div class="q" id="p_19Th1_738"> <div class="divNumber">457.</div> <div class="p"> <table class="singleColumn"> <tr> <td> <div class="pN">738</div> <div class="G">Yo cetā parivajjeti,</div> </td> </tr> <tr> <td> <div class="G">sappasseva padā siro;</div> </td> </tr> <tr> <td> <div class="G">Somaṁ visattikaṁ loke,</div> </td> </tr> <tr> <td> <div class="G">sato samativattati.</div> </td> </tr> </table> </div>
</div>
<div class="q" id="p_19Th1_739"> <div class="divNumber">458.</div> <div class="p"> <table class="singleColumn"> <tr> <td> <div class="pN">739</div> <div class="G">Kāmesvādīnavaṁ disvā,</div> </td> </tr> <tr> <td> <div class="G">nekkhammaṁ daṭṭhu khemato;</div> </td> </tr> <tr> <td> <div class="G">Nissaṭo sabbakāmehi,</div> </td> </tr> <tr> <td> <div class="G">patto me āsavakkhayo”ti.</div> </td> </tr> </table> </div>
</div>
<div class="CENTER" id="p_19Th1_740">
<span class="pN">740</span>… Sabbakāmitthero….</div>
<div class="ENDH3" id="p_19Th1_741">
<span class="pN">741</span>Chakkanipāto niṭṭhito.</div>
<div class="SUMMARY" id="p_19Th1_742">
<span class="pN">742</span><span class="firstLetter">T</span>atruddānaṁ</div>
<div class="q" id="p_19Th1_743"> <div class="p"> <table class="singleColumn"> <tr> <td> <div class="pN">743</div> <div class="G">Uruveḷakassapo ca,</div> </td> </tr> <tr> <td> <div class="G">thero tekicchakāri ca;</div> </td> </tr> <tr> <td> <div class="G">Mahānāgo ca kullo ca,</div> </td> </tr> <tr> <td> <div class="G">mālukyo sappadāsako;</div> </td> </tr> <tr> <td> <div class="G">Kātiyāno migajālo,</div> </td> </tr> <tr> <td> <div class="G">jento sumanasavhayo;</div> </td> </tr> <tr> <td> <div class="G">Nhātamuni brahmadatto,</div> </td> </tr> <tr> <td> <div class="G">sirimaṇḍo sabbakāmī ca;</div> </td> </tr> <tr> <td> <div class="G">Gāthāyo caturāsīti,</div> </td> </tr> <tr> <td> <div class="G">therā cettha catuddasāti.</div> </td> </tr> </table> </div>
</div>
</html>

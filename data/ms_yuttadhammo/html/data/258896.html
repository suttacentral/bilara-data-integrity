<html>
<div class="i">3.6.1 Anuloma</div>
<div class="h">Pariññāvāra</div>
<div class="h">Atītānāgatavāra</div>
<div class="h">Anuloma</div>
<div class="q" id="p_35Y10_4335"> <div class="divNumber">475.</div> <div class="p">
<span class="pN">4335</span>» Yo cakkhundriyaṁ parijānittha so domanassindriyaṁ pajahissatīti? No. </div>
</div>
<div class="q" id="p_35Y10_4336"> <div class="p">
<span class="pN">4336</span>« Yo vā pana domanassindriyaṁ pajahissati so cakkhundriyaṁ parijānitthāti? No. </div>
</div>
<div class="q" id="p_35Y10_4337"> <div class="p">
<span class="pN">4337</span>» Yo cakkhundriyaṁ parijānittha so anaññātaññassāmītindriyaṁ bhāvessatīti? No. </div>
</div>
<div class="q" id="p_35Y10_4338"> <div class="p">
<span class="pN">4338</span>« Yo vā pana anaññātaññassāmītindriyaṁ bhāvessati so cakkhundriyaṁ parijānitthāti? No. </div>
</div>
<div class="q" id="p_35Y10_4339"> <div class="p">
<span class="pN">4339</span>» Yo cakkhundriyaṁ parijānittha so aññindriyaṁ bhāvessatīti? No. </div>
</div>
<div class="q" id="p_35Y10_4340"> <div class="p">
<span class="pN">4340</span>« Yo vā pana aññindriyaṁ bhāvessati so cakkhundriyaṁ parijānitthāti? No. </div>
</div>
<div class="q" id="p_35Y10_4341"> <div class="p">
<span class="pN">4341</span>» Yo cakkhundriyaṁ parijānittha so aññātāvindriyaṁ sacchikarissatīti? No. </div>
</div>
<div class="q" id="p_35Y10_4342"> <div class="p">
<span class="pN">4342</span>« Yo vā pana aññātāvindriyaṁ sacchikarissati so cakkhundriyaṁ parijānitthāti? No. (Cakkhundriyamūlakaṁ.) </div>
</div>
<div class="q" id="p_35Y10_4343"> <div class="divNumber">476.</div> <div class="p">
<span class="pN">4343</span>» Yo domanassindriyaṁ pajahittha so anaññātaññassāmītindriyaṁ bhāvessatīti? No. </div>
</div>
<div class="q" id="p_35Y10_4344"> <div class="p">
<span class="pN">4344</span>« Yo vā pana anaññātaññassāmītindriyaṁ bhāvessati so domanassindriyaṁ pajahitthāti? No. </div>
</div>
<div class="q" id="p_35Y10_4345"> <div class="p">
<span class="pN">4345</span>» Yo domanassindriyaṁ pajahittha so aññindriyaṁ bhāvessatīti? </div>
</div>
<div class="q" id="p_35Y10_4346"> <div class="p">
<span class="pN">4346</span>Dve puggalā domanassindriyaṁ pajahittha, no ca aññindriyaṁ bhāvessanti. Anāgāmī domanassindriyañca pajahittha aññindriyañca bhāvessati. </div>
</div>
<div class="q" id="p_35Y10_4347"> <div class="p">
<span class="pN">4347</span>« Yo vā pana aññindriyaṁ bhāvessati so domanassindriyaṁ pajahitthāti? </div>
</div>
<div class="q" id="p_35Y10_4348"> <div class="p">
<span class="pN">4348</span>Cha puggalā aññindriyaṁ bhāvessanti, no ca domanassindriyaṁ pajahittha. Anāgāmī aññindriyañca bhāvessati domanassindriyañca pajahittha. </div>
</div>
<div class="q" id="p_35Y10_4349"> <div class="p">
<span class="pN">4349</span>» Yo domanassindriyaṁ pajahittha so aññātāvindriyaṁ sacchikarissatīti? </div>
</div>
<div class="q" id="p_35Y10_4350"> <div class="p">
<span class="pN">4350</span>Arahā domanassindriyaṁ pajahittha, no ca aññātāvindriyaṁ sacchikarissati. Dve puggalā domanassindriyañca pajahittha aññātāvindriyañca sacchikarissanti. </div>
</div>
<div class="q" id="p_35Y10_4351"> <div class="p">
<span class="pN">4351</span>« Yo vā pana aññātāvindriyaṁ sacchikarissati so domanassindriyaṁ pajahitthāti? </div>
</div>
<div class="q" id="p_35Y10_4352"> <div class="p">
<span class="pN">4352</span>Cha puggalā aññātāvindriyaṁ sacchikarissanti, no ca domanassindriyaṁ pajahittha. Dve puggalā aññātāvindriyañca sacchikarissanti domanassindriyañca pajahittha. (Domanassindriyamūlakaṁ.) </div>
</div>
<div class="q" id="p_35Y10_4353"> <div class="divNumber">477.</div> <div class="p">
<span class="pN">4353</span>» Yo anaññātaññassāmītindriyaṁ bhāvittha so aññindriyaṁ bhāvessatīti? </div>
</div>
<div class="q" id="p_35Y10_4354"> <div class="p">
<span class="pN">4354</span>Dve puggalā anaññātaññassāmītindriyaṁ bhāvittha, no ca aññindriyaṁ bhāvessanti. Pañca puggalā anaññātaññassāmītindriyañca bhāvittha aññindriyañca bhāvessanti. </div>
</div>
<div class="q" id="p_35Y10_4355"> <div class="p">
<span class="pN">4355</span>« Yo vā pana aññindriyaṁ bhāvessati. So anaññātaññassāmītindriyaṁ bhāvitthāti? </div>
</div>
<div class="q" id="p_35Y10_4356"> <div class="p">
<span class="pN">4356</span>Dve puggalā aññindriyaṁ bhāvessanti no ca anaññātaññassāmītindriyaṁ bhāvittha. Pañca puggalā aññindriyañca bhāvessanti anaññātaññassāmītindriyañca bhāvittha. </div>
</div>
<div class="q" id="p_35Y10_4357"> <div class="p">
<span class="pN">4357</span>» Yo anaññātaññassāmītindriyaṁ bhāvittha so aññātāvindriyaṁ sacchikarissatīti? </div>
</div>
<div class="q" id="p_35Y10_4358"> <div class="p">
<span class="pN">4358</span>Arahā anaññātaññassāmītindriyaṁ bhāvittha, no ca aññātāvindriyaṁ sacchikarissati. Cha puggalā anaññātaññassāmītindriyañca bhāvittha aññātāvindriyañca sacchikarissanti. </div>
</div>
<div class="q" id="p_35Y10_4359"> <div class="p">
<span class="pN">4359</span>« Yo vā pana aññātāvindriyaṁ sacchikarissati so anaññātaññassāmītindriyaṁ bhāvitthāti? </div>
</div>
<div class="q" id="p_35Y10_4360"> <div class="p">
<span class="pN">4360</span>Dve puggalā aññātāvindriyaṁ sacchikarissanti, no ca anaññātaññassāmītindriyaṁ bhāvittha. Cha puggalā aññātāvindriyañca sacchikarissanti anaññātaññassāmītindriyañca bhāvittha. (Anaññātaññassāmītindriyamūlakaṁ.) </div>
</div>
<div class="q" id="p_35Y10_4361"> <div class="divNumber">478.</div> <div class="p">
<span class="pN">4361</span>» Yo aññindriyaṁ bhāvittha so aññātāvindriyaṁ sacchikarissatīti? No. </div>
</div>
<div class="q" id="p_35Y10_4362"> <div class="p">
<span class="pN">4362</span>« Yo vā pana aññātāvindriyaṁ sacchikarissati so aññindriyaṁ bhāvitthāti? No. (Aññindriyamūlakaṁ.) </div>
</div>
</html>

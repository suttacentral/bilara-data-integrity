<html>
<div class="i">11.2.1--7 Paṭiccādivāra</div>
<div class="h">Upādānagocchaka</div>
<div class="h">Upādāniyaduka</div>
<div class="h">Paṭiccādivāra</div>
<div class="q" id="p_38P2_3635"> <div class="divNumber">44.</div> <div class="p">
<span class="pN">3635</span>Upādāniyaṁ dhammaṁ paṭicca upādāniyo dhammo uppajjati hetupaccayā—  upādāniyaṁ ekaṁ khandhaṁ paṭicca tayo khandhā cittasamuṭṭhānañca rūpaṁ…pe…  dve khandhe…pe…  paṭisandhikkhaṇe…pe…  khandhe paṭicca vatthu, vatthuṁ paṭicca khandhā, ekaṁ mahābhūtaṁ…pe… . (Yathā lokiyadukaṁ, evaṁ kātabbaṁ, ninnānākaraṇaṁ.) </div>
</div>
<div class="CENTER" id="p_38P2_3636">
<span class="pN">3636</span>Upādāniyadukaṁ niṭṭhitaṁ.</div>
</html>

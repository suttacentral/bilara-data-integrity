<html>
<div class="i"> Nahetu</div>
<div class="h">Mahantaraduka</div>
<div class="h">Cittaduka</div>
<div class="h">Paṭiccavāra</div>
<div class="h">Paccayapaccanīya</div>
<div class="h">Vibhaṅgavāra</div>
<div class="h">Nahetu</div>
<div class="q" id="p_38P2_2433"> <div class="divNumber">53.</div> <div class="p">
<span class="pN">2433</span>Cittaṁ dhammaṁ paṭicca nocitto dhammo uppajjati nahetupaccayā—  ahetukaṁ cittaṁ paṭicca sampayuttakā khandhā cittasamuṭṭhānañca rūpaṁ; ahetukapaṭisandhikkhaṇe cittaṁ…pe…  vicikicchāsahagataṁ uddhaccasahagataṁ cittaṁ paṭicca vicikicchāsahagato uddhaccasahagato moho. (1) </div>
</div>
<div class="q" id="p_38P2_2434"> <div class="p">
<span class="pN">2434</span>Nocittaṁ dhammaṁ paṭicca nocitto dhammo uppajjati nahetupaccayā—  ahetukaṁ nocittaṁ ekaṁ khandhaṁ paṭicca dve khandhā cittasamuṭṭhānañca rūpaṁ, dve khandhe…pe…  ahetukapaṭisandhikkhaṇe…pe…  (yāva asaññasattā) vicikicchāsahagate uddhaccasahagate khandhe paṭicca vicikicchāsahagato uddhaccasahagato moho. (1) </div>
</div>
<div class="q" id="p_38P2_2435"> <div class="p">
<span class="pN">2435</span>Nocittaṁ dhammaṁ paṭicca citto dhammo uppajjati nahetupaccayā—  ahetuke nocitte khandhe paṭicca cittaṁ; ahetukapaṭisandhikkhaṇe nocitte khandhe paṭicca cittaṁ; ahetukapaṭisandhikkhaṇe vatthuṁ paṭicca cittaṁ. (2) </div>
</div>
<div class="q" id="p_38P2_2436"> <div class="p">
<span class="pN">2436</span>Nocittaṁ dhammaṁ paṭicca citto ca nocitto ca dhammā uppajjanti nahetupaccayā—  ahetukaṁ nocittaṁ ekaṁ khandhaṁ paṭicca dve khandhā cittañca cittasamuṭṭhānañca rūpaṁ, dve khandhe…pe…  ahetukapaṭisandhikkhaṇe…pe…  ahetukapaṭisandhikkhaṇe vatthuṁ paṭicca cittañca sampayuttakā ca khandhā. (3) </div>
</div>
<div class="q" id="p_38P2_2437"> <div class="p">
<span class="pN">2437</span>Cittañca nocittañca dhammaṁ paṭicca nocitto dhammo uppajjati nahetupaccayā—  ahetukaṁ nocittaṁ ekaṁ khandhañca cittañca paṭicca dve khandhā cittasamuṭṭhānañca rūpaṁ, dve khandhe ca…pe…  ahetukapaṭisandhikkhaṇe nocittaṁ ekaṁ khandhañca cittañca paṭicca dve khandhā kaṭattā ca rūpaṁ, dve khandhe ca…pe…  ahetukapaṭisandhikkhaṇe cittañca vatthuñca paṭicca nocittā khandhā, vicikicchāsahagataṁ uddhaccasahagataṁ cittañca sampayuttake ca khandhe paṭicca vicikicchāsahagato uddhaccasahagato moho. (1) </div>
</div>
</html>

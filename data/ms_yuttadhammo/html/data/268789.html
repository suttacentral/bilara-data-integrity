<html>
<div class="i">6.1.8 Migajālattheragāthā</div>
<div class="h">Chakkanipāta</div>
<div class="h">Paṭhamavagga</div>
<div class="h">Migajālattheragāthā</div>
<div class="q" id="p_19Th1_692"> <div class="divNumber">417.</div> <div class="p"> <table class="singleColumn"> <tr> <td> <div class="pN">692</div> <div class="G">“Sudesito cakkhumatā,</div> </td> </tr> <tr> <td> <div class="G">buddhenādiccabandhunā;</div> </td> </tr> <tr> <td> <div class="G">Sabbasaṁyojanātīto,</div> </td> </tr> <tr> <td> <div class="G">sabbavaṭṭavināsano.</div> </td> </tr> </table> </div>
</div>
<div class="q" id="p_19Th1_693"> <div class="divNumber">418.</div> <div class="p"> <table class="singleColumn"> <tr> <td> <div class="pN">693</div> <div class="G">Niyyāniko uttaraṇo,</div> </td> </tr> <tr> <td> <div class="G">taṇhāmūlavisosano;</div> </td> </tr> <tr> <td> <div class="G">Visamūlaṁ āghātanaṁ,</div> </td> </tr> <tr> <td> <div class="G">chetvā pāpeti nibbutiṁ.</div> </td> </tr> </table> </div>
</div>
<div class="q" id="p_19Th1_694"> <div class="divNumber">419.</div> <div class="p"> <table class="singleColumn"> <tr> <td> <div class="pN">694</div> <div class="G">Aññāṇamūlabhedāya,</div> </td> </tr> <tr> <td> <div class="G">kammayantavighāṭano;</div> </td> </tr> <tr> <td> <div class="G">Viññāṇānaṁ pariggahe,</div> </td> </tr> <tr> <td> <div class="G">ñāṇavajiranipātano.</div> </td> </tr> </table> </div>
</div>
<div class="q" id="p_19Th1_695"> <div class="divNumber">420.</div> <div class="p"> <table class="singleColumn"> <tr> <td> <div class="pN">695</div> <div class="G">Vedanānaṁ viññāpano,</div> </td> </tr> <tr> <td> <div class="G">upādānappamocano;</div> </td> </tr> <tr> <td> <div class="G">Bhavaṁ aṅgārakāsuṁva,</div> </td> </tr> <tr> <td> <div class="G">ñāṇena anupassano.</div> </td> </tr> </table> </div>
</div>
<div class="q" id="p_19Th1_696"> <div class="divNumber">421.</div> <div class="p"> <table class="singleColumn"> <tr> <td> <div class="pN">696</div> <div class="G">Mahāraso sugambhīro,</div> </td> </tr> <tr> <td> <div class="G">jarāmaccunivāraṇo;</div> </td> </tr> <tr> <td> <div class="G">Ariyo aṭṭhaṅgiko maggo,</div> </td> </tr> <tr> <td> <div class="G">dukkhūpasamano sivo.</div> </td> </tr> </table> </div>
</div>
<div class="q" id="p_19Th1_697"> <div class="divNumber">422.</div> <div class="p"> <table class="singleColumn"> <tr> <td> <div class="pN">697</div> <div class="G">Kammaṁ kammanti ñatvāna,</div> </td> </tr> <tr> <td> <div class="G">vipākañca vipākato;</div> </td> </tr> <tr> <td> <div class="G">Paṭiccuppannadhammānaṁ,</div> </td> </tr> <tr> <td> <div class="G">yathāvālokadassano;</div> </td> </tr> <tr> <td> <div class="G">Mahākhemaṅgamo santo,</div> </td> </tr> <tr> <td> <div class="G">pariyosānabhaddako”ti.</div> </td> </tr> </table> </div>
</div>
<div class="CENTER" id="p_19Th1_698">
<span class="pN">698</span>… Migajālo thero….</div>
</html>

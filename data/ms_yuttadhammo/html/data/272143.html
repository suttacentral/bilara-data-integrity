<html>
<div class="i">9.9 Codakenaupaṭṭhāpetabbadhamma</div>
<div class="h">Pātimokkhaṭṭhapanakkhandhaka</div>
<div class="h">Codakenaupaṭṭhāpetabbadhamma</div>
<div class="q" id="p_4V_1935"> <div class="divNumber">400.</div> <div class="p">
<span class="pN">1935</span>“Codakena, bhante, bhikkhunā paraṁ codetukāmena kati dhamme ajjhattaṁ upaṭṭhāpetvā paro codetabbo”ti? “Codakenupāli, bhikkhunā paraṁ codetukāmena pañca dhamme ajjhattaṁ upaṭṭhāpetvā paro codetabbo— kālena vakkhāmi, no akālena; bhūtena vakkhāmi, no abhūtena; saṇhena vakkhāmi, no pharusena; atthasaṁhitena vakkhāmi, no anatthasaṁhitena; mettacitto vakkhāmi, no dosantaroti. Codakenupāli, bhikkhunā paraṁ codetukāmena ime pañca dhamme ajjhattaṁ upaṭṭhāpetvā paro codetabbo”ti. </div>
</div>
</html>

<html>
<div class="i">2.5.7 Adaliddasutta</div>
<div class="h">Bojjhaṅgasaṁyutta</div>
<div class="h">Cakkavattivagga</div>
<div class="h">Adaliddasutta</div>
<div class="q" id="p_14S5_544"> <div class="divNumber">228.</div> <div class="p">
<span class="pN">544</span>“‘Adaliddo, adaliddo’ti, bhante, vuccati. Kittāvatā nu kho, bhante, ‘adaliddo’ti vuccatī”ti? “Sattannaṁ kho, bhikkhu, bojjhaṅgānaṁ bhāvitattā bahulīkatattā ‘adaliddo’ti vuccati. Katamesaṁ sattannaṁ? Satisambojjhaṅgassa…pe… upekkhāsambojjhaṅgassa— imesaṁ kho, bhikkhu, sattannaṁ bojjhaṅgānaṁ bhāvitattā bahulīkatattā ‘adaliddo’ti vuccatī”ti. </div>
</div>
<div class="CENTER" id="p_14S5_545">
<span class="pN">545</span>Sattamaṁ.</div>
</html>

<html>
<div class="i">10.2 Abhidhammabhājanīya</div>
<div class="h">Bojjhaṅgavibhaṅga</div>
<div class="h">Abhidhammabhājanīya</div>
<div class="q" id="p_30Vbh_1574"> <div class="divNumber">472.</div> <div class="p">
<span class="pN">1574</span>Satta bojjhaṅgā—  satisambojjhaṅgo, dhammavicayasambojjhaṅgo, vīriyasambojjhaṅgo, pītisambojjhaṅgo, passaddhisambojjhaṅgo, samādhisambojjhaṅgo, upekkhāsambojjhaṅgo. </div>
</div>
<div class="q" id="p_30Vbh_1575"> <div class="divNumber">473.</div> <div class="p">
<span class="pN">1575</span>Tattha katame satta bojjhaṅgā? Idha bhikkhu yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ diṭṭhigatānaṁ pahānāya paṭhamāya bhūmiyā pattiyā vivicceva kāmehi…pe…  paṭhamaṁ jhānaṁ upasampajja viharati dukkhapaṭipadaṁ dandhābhiññaṁ, tasmiṁ samaye satta bojjhaṅgā honti—  satisambojjhaṅgo…pe…  upekkhāsambojjhaṅgo. </div>
</div>
<div class="q" id="p_30Vbh_1576"> <div class="divNumber">474.</div> <div class="p">
<span class="pN">1576</span>Tattha katamo satisambojjhaṅgo? Yā sati anussati…pe…  sammāsati satisambojjhaṅgo maggaṅgaṁ maggapariyāpannaṁ—  ayaṁ vuccati “satisambojjhaṅgo”. (1) </div>
</div>
<div class="q" id="p_30Vbh_1577"> <div class="p">
<span class="pN">1577</span>Tattha katamo dhammavicayasambojjhaṅgo? Yā paññā pajānanā…pe…  amoho dhammavicayo sammādiṭṭhi dhammavicayasambojjhaṅgo maggaṅgaṁ maggapariyāpannaṁ—  ayaṁ vuccati “dhammavicayasambojjhaṅgo”. (2) </div>
</div>
<div class="q" id="p_30Vbh_1578"> <div class="p">
<span class="pN">1578</span>Tattha katamo vīriyasambojjhaṅgo? Yo cetasiko vīriyārambho…pe…  sammāvāyāmo vīriyasambojjhaṅgo maggaṅgaṁ maggapariyāpannaṁ—  ayaṁ vuccati “vīriyasambojjhaṅgo”. (3) </div>
</div>
<div class="q" id="p_30Vbh_1579"> <div class="p">
<span class="pN">1579</span>Tattha katamo pītisambojjhaṅgo? Yā pīti pāmojjaṁ āmodanā pamodanā hāso pahāso vitti odagyaṁ attamanatā cittassa pītisambojjhaṅgo—  ayaṁ vuccati “pītisambojjhaṅgo”. (4) </div>
</div>
<div class="q" id="p_30Vbh_1580"> <div class="p">
<span class="pN">1580</span>Tattha katamo passaddhisambojjhaṅgo? Yā vedanākkhandhassa saññākkhandhassa saṅkhārakkhandhassa viññāṇakkhandhassa passaddhi paṭippassaddhi passambhanā paṭippassambhanā paṭippassambhitattaṁ passaddhisambojjhaṅgo—  ayaṁ vuccati “passaddhisambojjhaṅgo”. (5) </div>
</div>
<div class="q" id="p_30Vbh_1581"> <div class="p">
<span class="pN">1581</span>Tattha katamo samādhisambojjhaṅgo? Yā cittassa ṭhiti…pe…  sammāsamādhi samādhisambojjhaṅgo maggaṅgaṁ maggapariyāpannaṁ—  ayaṁ vuccati “samādhisambojjhaṅgo”. (6) </div>
</div>
<div class="q" id="p_30Vbh_1582"> <div class="p">
<span class="pN">1582</span>Tattha katamo upekkhāsambojjhaṅgo? Yā upekkhā upekkhanā ajjhupekkhanā majjhattatā cittassa upekkhāsambojjhaṅgo—  ayaṁ vuccati “upekkhāsambojjhaṅgo”. Ime vuccanti satta bojjhaṅgā. Avasesā dhammā sattahi bojjhaṅgehi sampayuttā. (7) </div>
</div>
<div class="q" id="p_30Vbh_1583"> <div class="divNumber">475.</div> <div class="p">
<span class="pN">1583</span>Satta bojjhaṅgā—  satisambojjhaṅgo…pe…  upekkhāsambojjhaṅgo. </div>
</div>
<div class="q" id="p_30Vbh_1584"> <div class="divNumber">476.</div> <div class="p">
<span class="pN">1584</span>Tattha katamo satisambojjhaṅgo? Idha bhikkhu yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ diṭṭhigatānaṁ pahānāya paṭhamāya bhūmiyā pattiyā vivicceva kāmehi…pe…  paṭhamaṁ jhānaṁ upasampajja viharati dukkhapaṭipadaṁ dandhābhiññaṁ, yā tasmiṁ samaye sati anussati sammāsati satisambojjhaṅgo maggaṅgaṁ maggapariyāpannaṁ—  ayaṁ vuccati “satisambojjhaṅgo”. Avasesā dhammā satisambojjhaṅgasampayuttā…pe…  avasesā dhammā dhammavicayasambojjhaṅgasampayuttā…pe…  avasesā dhammā vīriyasambojjhaṅgasampayuttā…pe…  avasesā dhammā pītisambojjhaṅgasampayuttā…pe…  avasesā dhammā passaddhisambojjhaṅgasampayuttā…pe…  avasesā dhammā samādhisambojjhaṅgasampayuttā. </div>
</div>
<div class="q" id="p_30Vbh_1585"> <div class="p">
<span class="pN">1585</span>Tattha katamo upekkhāsambojjhaṅgo? Idha bhikkhu yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ diṭṭhigatānaṁ pahānāya paṭhamāya bhūmiyā pattiyā vivicceva kāmehi…pe…  paṭhamaṁ jhānaṁ upasampajja viharati dukkhapaṭipadaṁ dandhābhiññaṁ, yā tasmiṁ samaye upekkhā upekkhanā ajjhupekkhanā majjhattatā cittassa upekkhāsambojjhaṅgo—  ayaṁ vuccati “upekkhāsambojjhaṅgo”. Avasesā dhammā upekkhāsambojjhaṅgasampayuttā. </div>
</div>
<div class="q" id="p_30Vbh_1586"> <div class="divNumber">477.</div> <div class="p">
<span class="pN">1586</span>Satta bojjhaṅgā—  satisambojjhaṅgo…pe…  upekkhāsambojjhaṅgo. </div>
</div>
<div class="q" id="p_30Vbh_1587"> <div class="divNumber">478.</div> <div class="p">
<span class="pN">1587</span>Tattha katame satta bojjhaṅgā? Idha bhikkhu yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ diṭṭhigatānaṁ pahānāya paṭhamāya bhūmiyā pattiyā vivicceva kāmehi…pe…  paṭhamaṁ jhānaṁ upasampajja viharati dukkhapaṭipadaṁ dandhābhiññaṁ, yo tasmiṁ samaye phasso hoti…pe…  avikkhepo hoti—  ime dhammā kusalā. Tasseva lokuttarassa kusalassa jhānassa katattā bhāvitattā vipākaṁ vivicceva kāmehi…pe…  paṭhamaṁ jhānaṁ upasampajja viharati dukkhapaṭipadaṁ dandhābhiññaṁ suññataṁ, tasmiṁ samaye satta bojjhaṅgā honti—  satisambojjhaṅgo…pe…  upekkhāsambojjhaṅgo. </div>
</div>
<div class="q" id="p_30Vbh_1588"> <div class="divNumber">479.</div> <div class="p">
<span class="pN">1588</span>Tattha katamo satisambojjhaṅgo? Yā sati anussati…pe…  sammāsati satisambojjhaṅgo maggaṅgaṁ maggapariyāpannaṁ—  ayaṁ vuccati “satisambojjhaṅgo” …pe… . </div>
</div>
<div class="q" id="p_30Vbh_1589"> <div class="p">
<span class="pN">1589</span>Tattha katamo upekkhāsambojjhaṅgo? Yā upekkhā upekkhanā ajjhupekkhanā majjhattatā cittassa upekkhāsambojjhaṅgo—  ayaṁ vuccati “upekkhāsambojjhaṅgo”. Ime vuccanti “satta bojjhaṅgā”. Avasesā dhammā sattahi bojjhaṅgehi sampayuttā. </div>
</div>
<div class="q" id="p_30Vbh_1590"> <div class="divNumber">480.</div> <div class="p">
<span class="pN">1590</span>Satta bojjhaṅgā—  satisambojjhaṅgo…pe…  upekkhāsambojjhaṅgo. </div>
</div>
<div class="q" id="p_30Vbh_1591"> <div class="divNumber">481.</div> <div class="p">
<span class="pN">1591</span>Tattha katamo satisambojjhaṅgo? Idha bhikkhu yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ diṭṭhigatānaṁ pahānāya paṭhamāya bhūmiyā pattiyā vivicceva kāmehi…pe…  paṭhamaṁ jhānaṁ upasampajja viharati dukkhapaṭipadaṁ dandhābhiññaṁ, tasmiṁ samaye phasso hoti…pe…  avikkhepo hoti. Ime dhammā kusalā. Tasseva lokuttarassa kusalassa jhānassa katattā bhāvitattā vipākaṁ vivicceva kāmehi…pe…  paṭhamaṁ jhānaṁ upasampajja viharati dukkhapaṭipadaṁ dandhābhiññaṁ, yā tasmiṁ samaye sati anussati sammāsati satisambojjhaṅgo maggaṅgaṁ maggapariyāpannaṁ—  ayaṁ vuccati “satisambojjhaṅgo”. Avasesā dhammā satisambojjhaṅgasampayuttā…pe…  avasesā dhammā dhammavicayasambojjhaṅgasampayuttā…pe…  avasesā dhammā vīriyasambojjhaṅgasampayuttā…pe…  avasesā dhammā pītisambojjhaṅgasampayuttā…pe…  avasesā dhammā passaddhisambojjhaṅgasampayuttā…pe…  avasesā dhammā samādhisambojjhaṅgasampayuttā. </div>
</div>
<div class="q" id="p_30Vbh_1592"> <div class="p">
<span class="pN">1592</span>Tattha katamo upekkhāsambojjhaṅgo? Idha bhikkhu yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ diṭṭhigatānaṁ pahānāya paṭhamāya bhūmiyā pattiyā vivicceva kāmehi…pe…  paṭhamaṁ jhānaṁ upasampajja viharati dukkhapaṭipadaṁ dandhābhiññaṁ, tasmiṁ samaye phasso hoti…pe…  avikkhepo hoti. Ime dhammā kusalā. Tasseva lokuttarassa kusalassa jhānassa katattā bhāvitattā vipākaṁ vivicceva kāmehi…pe…  paṭhamaṁ jhānaṁ upasampajja viharati dukkhapaṭipadaṁ dandhābhiññaṁ suññataṁ, yā tasmiṁ samaye upekkhā upekkhanā ajjhupekkhanā majjhattatā cittassa upekkhāsambojjhaṅgo—  ayaṁ vuccati “upekkhāsambojjhaṅgo”. Avasesā dhammā upekkhāsambojjhaṅgasampayuttā. </div>
</div>
<div class="CENTER" id="p_30Vbh_1593">
<span class="pN">1593</span>Abhidhammabhājanīyaṁ.</div>
</html>

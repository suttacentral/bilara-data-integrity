<html>
<div class="i">13.6 Kusumāsaniyattheraapadāna</div>
<div class="h">Sereyyavagga</div>
<div class="h">Kusumāsaniyattheraapadāna</div>
<div class="q" id="p_20Ap1_2128"> <div class="divNumber">65.</div> <div class="p"> <table class="singleColumn"> <tr> <td> <div class="pN">2128</div> <div class="G">“Nagare dhaññavatiyā,</div> </td> </tr> <tr> <td> <div class="G">ahosiṁ brāhmaṇo tadā;</div> </td> </tr> <tr> <td> <div class="G">Lakkhaṇe itihāse ca,</div> </td> </tr> <tr> <td> <div class="G">sanighaṇḍusakeṭubhe.</div> </td> </tr> </table> </div>
</div>
<div class="q" id="p_20Ap1_2129"> <div class="divNumber">66.</div> <div class="p"> <table class="singleColumn"> <tr> <td> <div class="pN">2129</div> <div class="G">Padako veyyākaraṇo,</div> </td> </tr> <tr> <td> <div class="G">nimittakovido ahaṁ;</div> </td> </tr> <tr> <td> <div class="G">Mante ca sisse vācesiṁ,</div> </td> </tr> <tr> <td> <div class="G">tiṇṇaṁ vedāna pāragū.</div> </td> </tr> </table> </div>
</div>
<div class="q" id="p_20Ap1_2130"> <div class="divNumber">67.</div> <div class="p"> <table class="singleColumn"> <tr> <td> <div class="pN">2130</div> <div class="G">Pañca uppalahatthāni,</div> </td> </tr> <tr> <td> <div class="G">piṭṭhiyaṁ ṭhapitāni me;</div> </td> </tr> <tr> <td> <div class="G">Āhutiṁ yiṭṭhukāmohaṁ,</div> </td> </tr> <tr> <td> <div class="G">pitumātusamāgame.</div> </td> </tr> </table> </div>
</div>
<div class="q" id="p_20Ap1_2131"> <div class="divNumber">68.</div> <div class="p"> <table class="singleColumn"> <tr> <td> <div class="pN">2131</div> <div class="G">Tadā vipassī bhagavā,</div> </td> </tr> <tr> <td> <div class="G">bhikkhusaṁghapurakkhato;</div> </td> </tr> <tr> <td> <div class="G">Obhāsento disā sabbā,</div> </td> </tr> <tr> <td> <div class="G">āgacchati narāsabho.</div> </td> </tr> </table> </div>
</div>
<div class="q" id="p_20Ap1_2132"> <div class="divNumber">69.</div> <div class="p"> <table class="singleColumn"> <tr> <td> <div class="pN">2132</div> <div class="G">Āsanaṁ paññapetvāna,</div> </td> </tr> <tr> <td> <div class="G">nimantetvā mahāmuniṁ;</div> </td> </tr> <tr> <td> <div class="G">Santharitvāna taṁ pupphaṁ,</div> </td> </tr> <tr> <td> <div class="G">abhinesiṁ sakaṁ gharaṁ.</div> </td> </tr> </table> </div>
</div>
<div class="q" id="p_20Ap1_2133"> <div class="divNumber">70.</div> <div class="p"> <table class="singleColumn"> <tr> <td> <div class="pN">2133</div> <div class="G">Yaṁ me atthi sake gehe,</div> </td> </tr> <tr> <td> <div class="G">āmisaṁ paccupaṭṭhitaṁ;</div> </td> </tr> <tr> <td> <div class="G">Tāhaṁ buddhassa pādāsiṁ,</div> </td> </tr> <tr> <td> <div class="G">pasanno sehi pāṇibhi.</div> </td> </tr> </table> </div>
</div>
<div class="q" id="p_20Ap1_2134"> <div class="divNumber">71.</div> <div class="p"> <table class="singleColumn"> <tr> <td> <div class="pN">2134</div> <div class="G">Bhuttāviṁ kālamaññāya,</div> </td> </tr> <tr> <td> <div class="G">pupphahatthamadāsahaṁ;</div> </td> </tr> <tr> <td> <div class="G">Anumoditvāna sabbaññū,</div> </td> </tr> <tr> <td> <div class="G">pakkāmi uttarāmukho.</div> </td> </tr> </table> </div>
</div>
<div class="q" id="p_20Ap1_2135"> <div class="divNumber">72.</div> <div class="p"> <table class="singleColumn"> <tr> <td> <div class="pN">2135</div> <div class="G">Ekanavutito kappe,</div> </td> </tr> <tr> <td> <div class="G">yaṁ pupphamadadiṁ tadā;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">pupphadānassidaṁ phalaṁ.</div> </td> </tr> </table> </div>
</div>
<div class="q" id="p_20Ap1_2136"> <div class="divNumber">73.</div> <div class="p"> <table class="singleColumn"> <tr> <td> <div class="pN">2136</div> <div class="G">Anantaraṁ ito kappe,</div> </td> </tr> <tr> <td> <div class="G">rājāhuṁ varadassano;</div> </td> </tr> <tr> <td> <div class="G">Sattaratanasampanno,</div> </td> </tr> <tr> <td> <div class="G">cakkavattī mahabbalo.</div> </td> </tr> </table> </div>
</div>
<div class="q" id="p_20Ap1_2137"> <div class="divNumber">74.</div> <div class="p"> <table class="singleColumn"> <tr> <td> <div class="pN">2137</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_2138"> <div class="p">
<span class="pN">2138</span>Itthaṁ sudaṁ āyasmā kusumāsaniyo thero imā gāthāyo abhāsitthāti. </div>
</div>
<div class="CENTER" id="p_20Ap1_2139">
<span class="pN">2139</span>Kusumāsaniyattherassāpadānaṁ chaṭṭhaṁ.</div>
</html>

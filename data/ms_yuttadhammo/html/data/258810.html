<html>
<div class="i">2.1.1 Anulomapuggala</div>
<div class="h">Mahāvāra</div>
<div class="h">Anusayavāra</div>
<div class="h">Anulomapuggala</div>
<div class="q" id="p_34Y7_11"> <div class="divNumber">3.</div> <div class="p">
<span class="pN">11</span>»  Yassa kāmarāgānusayo anuseti tassa paṭighānusayo anusetīti? Āmantā. </div>
</div>
<div class="q" id="p_34Y7_12"> <div class="p">
<span class="pN">12</span>«  Yassa vā pana paṭighānusayo anuseti tassa kāmarāgānusayo anusetīti? Āmantā. </div>
</div>
<div class="q" id="p_34Y7_13"> <div class="p">
<span class="pN">13</span>»  Yassa kāmarāgānusayo anuseti tassa mānānusayo anusetīti? Āmantā. </div>
</div>
<div class="q" id="p_34Y7_14"> <div class="p">
<span class="pN">14</span>«  Yassa vā pana mānānusayo anuseti tassa kāmarāgānusayo anusetīti? </div>
</div>
<div class="q" id="p_34Y7_15"> <div class="p">
<span class="pN">15</span>Anāgāmissa mānānusayo anuseti, no ca tassa kāmarāgānusayo anuseti. Tiṇṇaṁ puggalānaṁ mānānusayo ca anuseti kāmarāgānusayo ca anuseti. </div>
</div>
<div class="q" id="p_34Y7_16"> <div class="p">
<span class="pN">16</span>»  Yassa kāmarāgānusayo anuseti tassa diṭṭhānusayo anusetīti? </div>
</div>
<div class="q" id="p_34Y7_17"> <div class="p">
<span class="pN">17</span>Dvinnaṁ puggalānaṁ kāmarāgānusayo anuseti, no ca tesaṁ diṭṭhānusayo anuseti. Puthujjanassa kāmarāgānusayo ca anuseti diṭṭhānusayo ca anuseti. </div>
</div>
<div class="q" id="p_34Y7_18"> <div class="p">
<span class="pN">18</span>«  Yassa vā pana diṭṭhānusayo anuseti tassa kāmarāgānusayo anusetīti? Āmantā. </div>
</div>
<div class="q" id="p_34Y7_19"> <div class="p">
<span class="pN">19</span>»  Yassa kāmarāgānusayo anuseti tassa vicikicchānusayo anusetīti? </div>
</div>
<div class="q" id="p_34Y7_20"> <div class="p">
<span class="pN">20</span>Dvinnaṁ puggalānaṁ kāmarāgānusayo anuseti, no ca tesaṁ vicikicchānusayo anuseti. Puthujjanassa kāmarāgānusayo ca anuseti vicikicchānusayo ca anuseti. </div>
</div>
<div class="q" id="p_34Y7_21"> <div class="p">
<span class="pN">21</span>«  Yassa vā pana vicikicchānusayo anuseti tassa kāmarāgānusayo anusetīti? Āmantā. </div>
</div>
<div class="q" id="p_34Y7_22"> <div class="p">
<span class="pN">22</span>»  Yassa kāmarāgānusayo anuseti tassa bhavarāgānusayo anusetīti? Āmantā. </div>
</div>
<div class="q" id="p_34Y7_23"> <div class="p">
<span class="pN">23</span>«  Yassa vā pana bhavarāgānusayo anuseti tassa kāmarāgānusayo anusetīti? </div>
</div>
<div class="q" id="p_34Y7_24"> <div class="p">
<span class="pN">24</span>Anāgāmissa bhavarāgānusayo anuseti, no ca tassa kāmarāgānusayo anuseti. Tiṇṇaṁ puggalānaṁ bhavarāgānusayo ca anuseti kāmarāgānusayo ca anuseti. </div>
</div>
<div class="q" id="p_34Y7_25"> <div class="p">
<span class="pN">25</span>»  Yassa kāmarāgānusayo anuseti tassa avijjānusayo anusetīti? Āmantā. </div>
</div>
<div class="q" id="p_34Y7_26"> <div class="p">
<span class="pN">26</span>«  Yassa vā pana avijjānusayo anuseti tassa kāmarāgānusayo anusetīti? </div>
</div>
<div class="q" id="p_34Y7_27"> <div class="p">
<span class="pN">27</span>Anāgāmissa avijjānusayo anuseti, no ca tassa kāmarāgānusayo anuseti. Tiṇṇaṁ puggalānaṁ avijjānusayo ca anuseti kāmarāgānusayo ca anuseti. </div>
</div>
<div class="q" id="p_34Y7_28"> <div class="divNumber">4.</div> <div class="p">
<span class="pN">28</span>»  Yassa paṭighānusayo anuseti tassa mānānusayo anusetīti? Āmantā. </div>
</div>
<div class="q" id="p_34Y7_29"> <div class="p">
<span class="pN">29</span>«  Yassa vā pana mānānusayo anuseti tassa paṭighānusayo anusetīti? </div>
</div>
<div class="q" id="p_34Y7_30"> <div class="p">
<span class="pN">30</span>Anāgāmissa mānānusayo anuseti, no ca tassa paṭighānusayo anuseti. Tiṇṇaṁ puggalānaṁ mānānusayo ca anuseti paṭighānusayo ca anuseti. </div>
</div>
<div class="q" id="p_34Y7_31"> <div class="p">
<span class="pN">31</span>»  Yassa paṭighānusayo anuseti tassa diṭṭhānusayo…pe…  vicikicchānusayo anusetīti? Dvinnaṁ puggalānaṁ paṭighānusayo anuseti, no ca tesaṁ vicikicchānusayo anuseti. Puthujjanassa paṭighānusayo ca anuseti vicikicchānusayo ca anuseti. </div>
</div>
<div class="q" id="p_34Y7_32"> <div class="p">
<span class="pN">32</span>«  Yassa vā pana vicikicchānusayo anuseti tassa paṭighānusayo anusetīti? Āmantā. </div>
</div>
<div class="q" id="p_34Y7_33"> <div class="p">
<span class="pN">33</span>»  Yassa paṭighānusayo anuseti tassa bhavarāgānusayo…pe…  avijjānusayo anusetīti? Āmantā. </div>
</div>
<div class="q" id="p_34Y7_34"> <div class="p">
<span class="pN">34</span>«  Yassa vā pana avijjānusayo anuseti tassa paṭighānusayo anusetīti? </div>
</div>
<div class="q" id="p_34Y7_35"> <div class="p">
<span class="pN">35</span>Anāgāmissa avijjānusayo anuseti, no ca tassa paṭighānusayo anuseti. Tiṇṇaṁ puggalānaṁ avijjānusayo ca anuseti paṭighānusayo ca anuseti. </div>
</div>
<div class="q" id="p_34Y7_36"> <div class="divNumber">5.</div> <div class="p">
<span class="pN">36</span>»  Yassa mānānusayo anuseti tassa diṭṭhānusayo…pe…  vicikicchānusayo anusetīti? </div>
</div>
<div class="q" id="p_34Y7_37"> <div class="p">
<span class="pN">37</span>Tiṇṇaṁ puggalānaṁ mānānusayo anuseti, no ca tesaṁ vicikicchānusayo anuseti. Puthujjanassa mānānusayo ca anuseti vicikicchānusayo ca anuseti. </div>
</div>
<div class="q" id="p_34Y7_38"> <div class="p">
<span class="pN">38</span>«  Yassa vā pana vicikicchānusayo anuseti tassa mānānusayo anusetīti? Āmantā. </div>
</div>
<div class="q" id="p_34Y7_39"> <div class="p">
<span class="pN">39</span>»  Yassa mānānusayo anuseti tassa bhavarāgānusayo…pe…  avijjānusayo anusetīti? Āmantā. </div>
</div>
<div class="q" id="p_34Y7_40"> <div class="p">
<span class="pN">40</span>«  Yassa vā pana avijjānusayo anuseti tassa mānānusayo anusetīti? Āmantā. </div>
</div>
<div class="q" id="p_34Y7_41"> <div class="divNumber">6.</div> <div class="p">
<span class="pN">41</span>»  Yassa diṭṭhānusayo anuseti tassa vicikicchānusayo anusetīti? Āmantā. </div>
</div>
<div class="q" id="p_34Y7_42"> <div class="p">
<span class="pN">42</span>«  Yassa vā pana vicikicchānusayo anuseti tassa diṭṭhānusayo anusetīti? Āmantā. </div>
</div>
<div class="q" id="p_34Y7_43"> <div class="p">
<span class="pN">43</span>»  Yassa diṭṭhānusayo anuseti tassa bhavarāgānusayo…pe…  avijjānusayo anusetīti? Āmantā. </div>
</div>
<div class="q" id="p_34Y7_44"> <div class="p">
<span class="pN">44</span>«  Yassa vā pana avijjānusayo anuseti tassa diṭṭhānusayo anusetīti? </div>
</div>
<div class="q" id="p_34Y7_45"> <div class="p">
<span class="pN">45</span>Tiṇṇaṁ puggalānaṁ avijjānusayo anuseti, no ca tesaṁ diṭṭhānusayo anuseti. Puthujjanassa avijjānusayo ca anuseti diṭṭhānusayo ca anuseti. </div>
</div>
<div class="q" id="p_34Y7_46"> <div class="divNumber">7.</div> <div class="p">
<span class="pN">46</span>»  Yassa vicikicchānusayo anuseti tassa bhavarāgānusayo…pe…  avijjānusayo anusetīti? Āmantā. </div>
</div>
<div class="q" id="p_34Y7_47"> <div class="p">
<span class="pN">47</span>«  Yassa vā pana avijjānusayo anuseti tassa vicikicchānusayo anusetīti? </div>
</div>
<div class="q" id="p_34Y7_48"> <div class="p">
<span class="pN">48</span>Tiṇṇaṁ puggalānaṁ avijjānusayo anuseti, no ca tesaṁ vicikicchānusayo anuseti. Puthujjanassa avijjānusayo ca anuseti vicikicchānusayo ca anuseti. </div>
</div>
<div class="q" id="p_34Y7_49"> <div class="divNumber">8.</div> <div class="p">
<span class="pN">49</span>»  Yassa bhavarāgānusayo anuseti tassa avijjānusayo anusetīti? Āmantā. </div>
</div>
<div class="q" id="p_34Y7_50"> <div class="p">
<span class="pN">50</span>«  Yassa vā pana avijjānusayo anuseti tassa bhavarāgānusayo anusetīti? Āmantā. (Ekamūlakaṁ.) </div>
</div>
<div class="q" id="p_34Y7_51"> <div class="divNumber">9.</div> <div class="p">
<span class="pN">51</span>»  Yassa kāmarāgānusayo ca paṭighānusayo ca anusenti tassa mānānusayo anusetīti? Āmantā. </div>
</div>
<div class="q" id="p_34Y7_52"> <div class="p">
<span class="pN">52</span>«  Yassa vā pana mānānusayo anuseti tassa kāmarāgānusayo ca paṭighānusayo ca anusentīti? </div>
</div>
<div class="q" id="p_34Y7_53"> <div class="p">
<span class="pN">53</span>Anāgāmissa mānānusayo anuseti, no ca tassa kāmarāgānusayo ca paṭighānusayo ca anusenti. Tiṇṇaṁ puggalānaṁ mānānusayo ca anuseti kāmarāgānusayo ca paṭighānusayo ca anusenti. </div>
</div>
<div class="q" id="p_34Y7_54"> <div class="p">
<span class="pN">54</span>»  Yassa kāmarāgānusayo ca paṭighānusayo ca anusenti tassa diṭṭhānusayo…pe…  vicikicchānusayo anusetīti? </div>
</div>
<div class="q" id="p_34Y7_55"> <div class="p">
<span class="pN">55</span>Dvinnaṁ puggalānaṁ kāmarāgānusayo ca paṭighānusayo ca anusenti, no ca tesaṁ vicikicchānusayo anuseti. Puthujjanassa kāmarāgānusayo ca paṭighānusayo ca anusenti vicikicchānusayo ca anuseti. </div>
</div>
<div class="q" id="p_34Y7_56"> <div class="p">
<span class="pN">56</span>«  Yassa vā pana vicikicchānusayo anuseti tassa kāmarāgānusayo ca paṭighānusayo ca anusentīti? Āmantā. </div>
</div>
<div class="q" id="p_34Y7_57"> <div class="p">
<span class="pN">57</span>»  Yassa kāmarāgānusayo ca paṭighānusayo ca anusenti tassa bhavarāgānusayo…pe…  avijjānusayo anusetīti? Āmantā. </div>
</div>
<div class="q" id="p_34Y7_58"> <div class="p">
<span class="pN">58</span>«  Yassa vā pana avijjānusayo anuseti tassa kāmarāgānusayo ca paṭighānusayo ca anusentīti? </div>
</div>
<div class="q" id="p_34Y7_59"> <div class="p">
<span class="pN">59</span>Anāgāmissa avijjānusayo anuseti, no ca tassa kāmarāgānusayo ca paṭighānusayo ca anusenti. Tiṇṇaṁ puggalānaṁ avijjānusayo ca anuseti kāmarāgānusayo ca paṭighānusayo ca anusenti. (Dukamūlakaṁ.) </div>
</div>
<div class="q" id="p_34Y7_60"> <div class="divNumber">10.</div> <div class="p">
<span class="pN">60</span>»  Yassa kāmarāgānusayo ca paṭighānusayo ca mānānusayo ca anusenti tassa diṭṭhānusayo…pe…  vicikicchānusayo anusetīti? </div>
</div>
<div class="q" id="p_34Y7_61"> <div class="p">
<span class="pN">61</span>Dvinnaṁ puggalānaṁ kāmarāgānusayo ca paṭighānusayo ca mānānusayo ca anusenti, no ca tesaṁ vicikicchānusayo anuseti. Puthujjanassa kāmarāgānusayo ca paṭighānusayo ca mānānusayo ca anusenti vicikicchānusayo ca anuseti. </div>
</div>
<div class="q" id="p_34Y7_62"> <div class="p">
<span class="pN">62</span>«  Yassa vā pana vicikicchānusayo anuseti tassa kāmarāgānusayo ca paṭighānusayo ca mānānusayo ca anusentīti? Āmantā. </div>
</div>
<div class="q" id="p_34Y7_63"> <div class="p">
<span class="pN">63</span>»  Yassa kāmarāgānusayo ca paṭighānusayo ca mānānusayo ca anusenti tassa bhavarāgānusayo…pe…  avijjānusayo anusetīti? Āmantā. </div>
</div>
<div class="q" id="p_34Y7_64"> <div class="p">
<span class="pN">64</span>«  Yassa vā pana avijjānusayo anuseti tassa kāmarāgānusayo ca paṭighānusayo ca mānānusayo ca anusentīti? </div>
</div>
<div class="q" id="p_34Y7_65"> <div class="p">
<span class="pN">65</span>Anāgāmissa avijjānusayo ca mānānusayo ca anusenti, no ca tassa kāmarāgānusayo ca paṭighānusayo ca anusenti. Tiṇṇaṁ puggalānaṁ avijjānusayo ca anuseti kāmarāgānusayo ca paṭighānusayo ca mānānusayo ca anusenti. (Tikamūlakaṁ.) </div>
</div>
<div class="q" id="p_34Y7_66"> <div class="divNumber">11.</div> <div class="p">
<span class="pN">66</span>»  Yassa kāmarāgānusayo ca paṭighānusayo ca mānānusayo ca diṭṭhānusayo ca anusenti tassa vicikicchānusayo anusetīti? Āmantā. </div>
</div>
<div class="q" id="p_34Y7_67"> <div class="p">
<span class="pN">67</span>«  Yassa vā pana vicikicchānusayo anuseti tassa kāmarāgānusayo ca paṭighānusayo ca mānānusayo ca diṭṭhānusayo ca anusentīti? Āmantā. </div>
</div>
<div class="q" id="p_34Y7_68"> <div class="p">
<span class="pN">68</span>»  Yassa kāmarāgānusayo ca paṭighānusayo ca mānānusayo ca diṭṭhānusayo ca anusenti tassa bhavarāgānusayo…pe…  avijjānusayo anusetīti? Āmantā. </div>
</div>
<div class="q" id="p_34Y7_69"> <div class="p">
<span class="pN">69</span>«  Yassa vā pana avijjānusayo anuseti tassa kāmarāgānusayo ca paṭighānusayo ca mānānusayo ca diṭṭhānusayo ca anusentīti? </div>
</div>
<div class="q" id="p_34Y7_70"> <div class="p">
<span class="pN">70</span>Anāgāmissa avijjānusayo ca mānānusayo ca anusenti, no ca tassa kāmarāgānusayo ca paṭighānusayo ca diṭṭhānusayo ca anusenti. Dvinnaṁ puggalānaṁ avijjānusayo ca kāmarāgānusayo ca paṭighānusayo ca mānānusayo ca anusenti, no ca tesaṁ diṭṭhānusayo anuseti. Puthujjanassa avijjānusayo ca anuseti kāmarāgānusayo ca paṭighānusayo ca mānānusayo ca diṭṭhānusayo ca anusenti. (Catukkamūlakaṁ.) </div>
</div>
<div class="q" id="p_34Y7_71"> <div class="divNumber">12.</div> <div class="p">
<span class="pN">71</span>»  Yassa kāmarāgānusayo ca paṭighānusayo ca mānānusayo ca diṭṭhānusayo ca vicikicchānusayo ca anusenti tassa bhavarāgānusayo…pe…  avijjānusayo anusetīti? Āmantā. </div>
</div>
<div class="q" id="p_34Y7_72"> <div class="p">
<span class="pN">72</span>«  Yassa vā pana avijjānusayo anuseti tassa kāmarāgānusayo ca paṭighānusayo ca mānānusayo ca diṭṭhānusayo ca vicikicchānusayo ca anusentīti? </div>
</div>
<div class="q" id="p_34Y7_73"> <div class="p">
<span class="pN">73</span>Anāgāmissa avijjānusayo ca mānānusayo ca anusenti, no ca tassa kāmarāgānusayo ca paṭighānusayo ca diṭṭhānusayo ca vicikicchānusayo ca anusenti. Dvinnaṁ puggalānaṁ avijjānusayo ca kāmarāgānusayo ca paṭighānusayo ca mānānusayo ca anusenti, no ca tesaṁ diṭṭhānusayo ca vicikicchānusayo ca anusenti. Puthujjanassa avijjānusayo ca anuseti kāmarāgānusayo ca paṭighānusayo ca mānānusayo ca diṭṭhānusayo ca vicikicchānusayo ca anusenti. (Pañcakamūlakaṁ.) </div>
</div>
<div class="q" id="p_34Y7_74"> <div class="divNumber">13.</div> <div class="p">
<span class="pN">74</span>»  Yassa kāmarāgānusayo ca paṭighānusayo ca mānānusayo ca diṭṭhānusayo ca vicikicchānusayo ca bhavarāgānusayo ca anusenti tassa avijjānusayo anusetīti? Āmantā. </div>
</div>
<div class="q" id="p_34Y7_75"> <div class="p">
<span class="pN">75</span>«  Yassa vā pana avijjānusayo anuseti tassa kāmarāgānusayo ca paṭighānusayo ca mānānusayo ca diṭṭhānusayo ca vicikicchānusayo ca bhavarāgānusayo ca anusentīti? </div>
</div>
<div class="q" id="p_34Y7_76"> <div class="p">
<span class="pN">76</span>Anāgāmissa avijjānusayo ca mānānusayo ca bhavarāgānusayo ca anusenti, no ca tassa kāmarāgānusayo ca paṭighānusayo ca diṭṭhānusayo ca vicikicchānusayo ca anusenti. Dvinnaṁ puggalānaṁ avijjānusayo ca kāmarāgānusayo ca paṭighānusayo ca mānānusayo ca bhavarāgānusayo ca anusenti, no ca tesaṁ diṭṭhānusayo ca vicikicchānusayo ca anusenti. Puthujjanassa avijjānusayo ca anuseti kāmarāgānusayo ca paṭighānusayo ca mānānusayo ca diṭṭhānusayo ca vicikicchānusayo ca bhavarāgānusayo ca anusenti. (Chakkamūlakaṁ.) </div>
</div>
</html>

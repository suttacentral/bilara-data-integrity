<html>
<div class="i">10.5 Gandhamāliyattheraapadāna</div>
<div class="h">Sudhāvagga</div>
<div class="h">Gandhamāliyattheraapadāna</div>
<div class="q" id="p_20Ap1_1796"> <div class="divNumber">24.</div> <div class="p"> <table class="singleColumn"> <tr> <td> <div class="pN">1796</div> <div class="G">“Siddhatthassa bhagavato,</div> </td> </tr> <tr> <td> <div class="G">gandhathūpaṁ akāsahaṁ;</div> </td> </tr> <tr> <td> <div class="G">Sumanehi paṭicchannaṁ,</div> </td> </tr> <tr> <td> <div class="G">buddhānucchavikaṁ kataṁ.</div> </td> </tr> </table> </div>
</div>
<div class="q" id="p_20Ap1_1797"> <div class="divNumber">25.</div> <div class="p"> <table class="singleColumn"> <tr> <td> <div class="pN">1797</div> <div class="G">Kañcanagghiyasaṅkāsaṁ,</div> </td> </tr> <tr> <td> <div class="G">buddhaṁ lokagganāyakaṁ;</div> </td> </tr> <tr> <td> <div class="G">Indīvaraṁva jalitaṁ,</div> </td> </tr> <tr> <td> <div class="G">ādittaṁva hutāsanaṁ.</div> </td> </tr> </table> </div>
</div>
<div class="q" id="p_20Ap1_1798"> <div class="divNumber">26.</div> <div class="p"> <table class="singleColumn"> <tr> <td> <div class="pN">1798</div> <div class="G">Byagghūsabhaṁva pavaraṁ,</div> </td> </tr> <tr> <td> <div class="G">abhijātaṁva kesariṁ;</div> </td> </tr> <tr> <td> <div class="G">Nisinnaṁ samaṇānaggaṁ,</div> </td> </tr> <tr> <td> <div class="G">bhikkhusaṁghapurakkhataṁ.</div> </td> </tr> </table> </div>
</div>
<div class="q" id="p_20Ap1_1799"> <div class="divNumber">27.</div> <div class="p"> <table class="singleColumn"> <tr> <td> <div class="pN">1799</div> <div class="G">Vanditvā satthuno pāde,</div> </td> </tr> <tr> <td> <div class="G">pakkāmiṁ uttarāmukho;</div> </td> </tr> <tr> <td> <div class="G">Catunnavutito kappe,</div> </td> </tr> <tr> <td> <div class="G">gandhamālaṁ yato adaṁ.</div> </td> </tr> </table> </div>
</div>
<div class="q" id="p_20Ap1_1800"> <div class="divNumber">28.</div> <div class="p"> <table class="singleColumn"> <tr> <td> <div class="pN">1800</div> <div class="G">Buddhe katassa kārassa,</div> </td> </tr> <tr> <td> <div class="G">phalenāhaṁ visesato;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">buddhapūjāyidaṁ phalaṁ.</div> </td> </tr> </table> </div>
</div>
<div class="q" id="p_20Ap1_1801"> <div class="divNumber">29.</div> <div class="p"> <table class="singleColumn"> <tr> <td> <div class="pN">1801</div> <div class="G">Cattārīsamhi ekūne,</div> </td> </tr> <tr> <td> <div class="G">kappe āsiṁsu soḷasa;</div> </td> </tr> <tr> <td> <div class="G">Devagandhasanāmā te,</div> </td> </tr> <tr> <td> <div class="G">rājāno cakkavattino.</div> </td> </tr> </table> </div>
</div>
<div class="q" id="p_20Ap1_1802"> <div class="divNumber">30.</div> <div class="p"> <table class="singleColumn"> <tr> <td> <div class="pN">1802</div> <div class="G">Paṭisambhidā catasso,</div> </td> </tr> <tr> <td> <div class="G">…pe…</div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_1803"> <div class="p">
<span class="pN">1803</span>Itthaṁ sudaṁ āyasmā gandhamāliyo thero imā gāthāyo abhāsitthāti. </div>
</div>
<div class="CENTER" id="p_20Ap1_1804">
<span class="pN">1804</span>Gandhamāliyattherassāpadānaṁ pañcamaṁ.</div>
</html>

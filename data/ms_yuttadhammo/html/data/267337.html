<html>
<div class="i">21.3 Kiṅkaṇipupphiyattheraapadāna</div>
<div class="h">Kaṇikārapupphiyavagga</div>
<div class="h">Kiṅkaṇipupphiyattheraapadāna</div>
<div class="q" id="p_20Ap1_2763"> <div class="divNumber">10.</div> <div class="p"> <table class="singleColumn"> <tr> <td> <div class="pN">2763</div> <div class="G">“Kañcanagghiyasaṅkāso,</div> </td> </tr> <tr> <td> <div class="G">sabbaññū lokanāyako;</div> </td> </tr> <tr> <td> <div class="G">Odakaṁ dahamoggayha,</div> </td> </tr> <tr> <td> <div class="G">sināyi lokanāyako.</div> </td> </tr> </table> </div>
</div>
<div class="q" id="p_20Ap1_2764"> <div class="divNumber">11.</div> <div class="p"> <table class="singleColumn"> <tr> <td> <div class="pN">2764</div> <div class="G">Paggayha kiṅkaṇiṁ pupphaṁ,</div> </td> </tr> <tr> <td> <div class="G">Vipassissābhiropayiṁ;</div> </td> </tr> <tr> <td> <div class="G">Udaggacitto sumano,</div> </td> </tr> <tr> <td> <div class="G">Dvipadindassa tādino.</div> </td> </tr> </table> </div>
</div>
<div class="q" id="p_20Ap1_2765"> <div class="divNumber">12.</div> <div class="p"> <table class="singleColumn"> <tr> <td> <div class="pN">2765</div> <div class="G">Ekanavutito kappe,</div> </td> </tr> <tr> <td> <div class="G">yaṁ pupphamabhiropayiṁ;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">buddhapūjāyidaṁ phalaṁ.</div> </td> </tr> </table> </div>
</div>
<div class="q" id="p_20Ap1_2766"> <div class="divNumber">13.</div> <div class="p"> <table class="singleColumn"> <tr> <td> <div class="pN">2766</div> <div class="G">Sattavīsatikappamhi,</div> </td> </tr> <tr> <td> <div class="G">rājā bhīmaratho ahu;</div> </td> </tr> <tr> <td> <div class="G">Sattaratanasampanno,</div> </td> </tr> <tr> <td> <div class="G">cakkavattī mahabbalo.</div> </td> </tr> </table> </div>
</div>
<div class="q" id="p_20Ap1_2767"> <div class="divNumber">14.</div> <div class="p"> <table class="singleColumn"> <tr> <td> <div class="pN">2767</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_2768"> <div class="p">
<span class="pN">2768</span>Itthaṁ sudaṁ āyasmā kiṅkaṇipupphiyo thero imā gāthāyo abhāsitthāti. </div>
</div>
<div class="CENTER" id="p_20Ap1_2769">
<span class="pN">2769</span>Kiṅkaṇipupphiyattherassāpadānaṁ tatiyaṁ.</div>
</html>

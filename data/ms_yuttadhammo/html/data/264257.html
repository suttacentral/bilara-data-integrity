<html>
<div class="i"> Hetu</div>
<div class="h">Mahantaraduka, Kusalattika</div>
<div class="h">Cittasahabhūduka, Kusalattika</div>
<div class="h">Paṭiccādivāra</div>
<div class="h">Paccayacatukka</div>
<div class="h">Hetu</div>
<div class="q" id="p_39P3_2118"> <div class="divNumber">53.</div> <div class="p">
<span class="pN">2118</span>Cittasahabhuṁ kusalaṁ dhammaṁ paṭicca cittasahabhū kusalo dhammo uppajjati hetupaccayā. Cittasahabhuṁ kusalaṁ dhammaṁ paṭicca nocittasahabhū kusalo dhammo uppajjati hetupaccayā. Cittasahabhuṁ kusalaṁ dhammaṁ paṭicca cittasahabhū kusalo ca nocittasahabhū kusalo ca dhammā uppajjanti hetupaccayā. (3) </div>
</div>
<div class="q" id="p_39P3_2119"> <div class="p">
<span class="pN">2119</span>Nocittasahabhuṁ kusalaṁ dhammaṁ paṭicca cittasahabhū kusalo dhammo uppajjati hetupaccayā. (1) </div>
</div>
<div class="q" id="p_39P3_2120"> <div class="p">
<span class="pN">2120</span>Cittasahabhuṁ kusalañca nocittasahabhuṁ kusalañca dhammaṁ paṭicca cittasahabhū kusalo dhammo uppajjati hetupaccayā. (1) (Saṁkhittaṁ.) </div>
</div>
<div class="q" id="p_39P3_2121"> <div class="divNumber">54.</div> <div class="p">
<span class="pN">2121</span>Hetuyā pañca, ārammaṇe pañca…pe… avigate pañca. (Saṁkhittaṁ.) (Sahajātavārampi…pe… pañhāvārampi vitthāretabbaṁ.) </div>
</div>
<div class="q" id="p_39P3_2122"> <div class="divNumber">55.</div> <div class="p">
<span class="pN">2122</span>Cittasahabhuṁ akusalaṁ dhammaṁ paṭicca cittasahabhū akusalo dhammo uppajjati hetupaccayā… tīṇi. </div>
</div>
<div class="q" id="p_39P3_2123"> <div class="p">
<span class="pN">2123</span>Nocittasahabhuṁ akusalaṁ dhammaṁ paṭicca cittasahabhū akusalo dhammo uppajjati hetupaccayā. (1) </div>
</div>
<div class="q" id="p_39P3_2124"> <div class="p">
<span class="pN">2124</span>Cittasahabhuṁ akusalañca nocittasahabhuṁ akusalañca dhammaṁ paṭicca cittasahabhū akusalo dhammo uppajjati hetupaccayā. (1) (Saṁkhittaṁ.) </div>
</div>
<div class="q" id="p_39P3_2125"> <div class="divNumber">56.</div> <div class="p">
<span class="pN">2125</span>Hetuyā pañca, ārammaṇe pañca…pe… avigate pañca. (Saṁkhittaṁ.) </div>
</div>
<div class="q" id="p_39P3_2126"> <div class="p">
<span class="pN">2126</span>(Sahajātavārampi…pe… pañhāvārampi vitthāretabbaṁ.) </div>
</div>
<div class="q" id="p_39P3_2127"> <div class="divNumber">57.</div> <div class="p">
<span class="pN">2127</span>Cittasahabhuṁ abyākataṁ dhammaṁ paṭicca cittasahabhū abyākato dhammo uppajjati hetupaccayā… tīṇi. </div>
</div>
<div class="q" id="p_39P3_2128"> <div class="p">
<span class="pN">2128</span>Nocittasahabhuṁ abyākataṁ dhammaṁ paṭicca nocittasahabhū abyākato dhammo uppajjati hetupaccayā… tīṇi. </div>
</div>
<div class="q" id="p_39P3_2129"> <div class="p">
<span class="pN">2129</span>Cittasahabhuṁ abyākatañca nocittasahabhuṁ abyākatañca dhammaṁ paṭicca cittasahabhū abyākato dhammo uppajjati hetupaccayā… tīṇi. (Saṁkhittaṁ.) </div>
</div>
<div class="q" id="p_39P3_2130"> <div class="divNumber">58.</div> <div class="p">
<span class="pN">2130</span>Hetuyā nava, ārammaṇe nava…pe… avigate nava. (Saṁkhittaṁ. Yathā cetasikadukamūlā tīṇi gamanā, evaṁ imepi tīṇi gamanā kātabbā. Sahajātavārampi…pe… pañhāvārampi vitthāretabbaṁ.) </div>
</div>
</html>

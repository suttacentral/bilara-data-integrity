<html>
<div class="i"> Upanissaya</div>
<div class="h">Piṭṭhiduka</div>
<div class="h">Bhāvanāyapahātabbahetukaduka</div>
<div class="h">Pañhāvāra</div>
<div class="h">Paccayānulomādi</div>
<div class="h">Vibhaṅgavāra</div>
<div class="h">Upanissaya</div>
<div class="q" id="p_38P2_4279"> <div class="divNumber">99.</div> <div class="p">
<span class="pN">4279</span>Bhāvanāya pahātabbahetuko dhammo bhāvanāya pahātabbahetukassa dhammassa upanissayapaccayena paccayo— ārammaṇūpanissayo, anantarūpanissayo, pakatūpanissayo…pe…. <span class="bold">Pakatūpanissayo</span>— bhāvanāya pahātabbahetukā khandhā bhāvanāya pahātabbahetukānaṁ khandhānaṁ upanissayapaccayena paccayo. (Mūlaṁ kātabbaṁ.) Bhāvanāya pahātabbahetukā khandhā nabhāvanāya pahātabbahetukānaṁ khandhānaṁ mohassa ca upanissayapaccayena paccayo; sakabhaṇḍe chandarāgo parabhaṇḍe chandarāgassa upanissayapaccayena paccayo; sakapariggahe chandarāgo parapariggahe chandarāgassa upanissayapaccayena paccayo. (Mūlaṁ kātabbaṁ.) Bhāvanāya pahātabbahetukā khandhā uddhaccasahagatānaṁ khandhānaṁ mohassa ca upanissayapaccayena paccayo. (3) </div>
</div>
<div class="q" id="p_38P2_4280"> <div class="divNumber">100.</div> <div class="p">
<span class="pN">4280</span>Nabhāvanāya pahātabbahetuko dhammo nabhāvanāya pahātabbahetukassa dhammassa upanissayapaccayena paccayo— ārammaṇūpanissayo, anantarūpanissayo, pakatūpanissayo…pe…. <span class="bold">Pakatūpanissayo</span>— saddhaṁ upanissāya dānaṁ deti…pe… samāpattiṁ uppādeti, diṭṭhiṁ gaṇhāti; sīlaṁ…pe… paññaṁ… nabhāvanāya pahātabbahetukaṁ rāgaṁ… dosaṁ… mohaṁ… diṭṭhiṁ… patthanaṁ… kāyikaṁ sukhaṁ… kāyikaṁ dukkhaṁ…pe… senāsanaṁ upanissāya dānaṁ deti…pe… pāṇaṁ hanati…pe… saṁghaṁ bhindati; saddhā…pe… senāsanaṁ saddhāya…pe… paññāya… nabhāvanāya pahātabbahetukassa rāgassa… dosassa… mohassa… diṭṭhiyā… patthanāya… kāyikassa sukhassa…pe… phalasamāpattiyā upanissayapaccayena paccayo. (1) </div>
</div>
<div class="q" id="p_38P2_4281"> <div class="p">
<span class="pN">4281</span>Nabhāvanāya pahātabbahetuko dhammo bhāvanāya pahātabbahetukassa dhammassa upanissayapaccayena paccayo— ārammaṇūpanissayo, anantarūpanissayo, pakatūpanissayo…pe…. <span class="bold">Pakatūpanissayo</span>— saddhaṁ upanissāya mānaṁ jappeti…pe… saddhā…pe… senāsanaṁ bhāvanāya pahātabbahetukassa rāgassa… dosassa… mohassa… mānassa… patthanāya upanissayapaccayena paccayo. (2) </div>
</div>
<div class="q" id="p_38P2_4282"> <div class="p">
<span class="pN">4282</span>Nabhāvanāya pahātabbahetuko dhammo bhāvanāya pahātabbahetukassa ca nabhāvanāya pahātabbahetukassa ca dhammassa upanissayapaccayena paccayo— ārammaṇūpanissayo, anantarūpanissayo, pakatūpanissayo…pe…. <span class="bold">Pakatūpanissayo</span>— saddhā…pe… paññā… kāyikaṁ sukhaṁ…pe… senāsanaṁ uddhaccasahagatānaṁ khandhānaṁ mohassa ca upanissayapaccayena paccayo. (Ghaṭanūpanissayāpi tīṇipi kātabbā.) (3) </div>
</div>
</html>

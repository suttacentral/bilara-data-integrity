<html>
<div class="i"> Ārammaṇa</div>
<div class="h">Dassanenapahātabbahetukattika</div>
<div class="h">Paccayavāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Ārammaṇa</div>
<div class="q" id="p_37P1_1155"> <div class="divNumber">37.</div> <div class="p">
<span class="pN">1155</span>Dassanena pahātabbahetukaṁ dhammaṁ paccayā dassanena pahātabbahetuko dhammo uppajjati ārammaṇapaccayā…  tīṇi. (Paṭiccavāre ārammaṇasadisā.) </div>
</div>
<div class="q" id="p_37P1_1156"> <div class="p">
<span class="pN">1156</span>Bhāvanāya pahātabbahetukaṁ dhammaṁ paccayā…  tīṇi. (Paṭiccavārasadisā.) </div>
</div>
<div class="q" id="p_37P1_1157"> <div class="divNumber">38.</div> <div class="p">
<span class="pN">1157</span>Nevadassanena nabhāvanāya pahātabbahetukaṁ dhammaṁ paccayā nevadassanena nabhāvanāya pahātabbahetuko dhammo uppajjati ārammaṇapaccayā—  nevadassanena nabhāvanāya pahātabbahetukaṁ ekaṁ khandhaṁ paccayā tayo khandhā…pe…  dve khandhā. Paṭisandhikkhaṇe…pe…  vatthuṁ paccayā khandhā. Cakkhāyatanaṁ paccayā cakkhuviññāṇaṁ…pe…  kāyāyatanaṁ paccayā kāyaviññāṇaṁ; vatthuṁ paccayā nevadassanena nabhāvanāya pahātabbahetukā khandhā. (1) </div>
</div>
<div class="q" id="p_37P1_1158"> <div class="p">
<span class="pN">1158</span>Nevadassanena nabhāvanāya pahātabbahetukaṁ dhammaṁ paccayā dassanena pahātabbahetuko dhammo uppajjati ārammaṇapaccayā—  vatthuṁ paccayā dassanena pahātabbahetukā khandhā; vicikicchāsahagataṁ mohaṁ paccayā sampayuttakā khandhā. (2) </div>
</div>
<div class="q" id="p_37P1_1159"> <div class="p">
<span class="pN">1159</span>Nevadassanena nabhāvanāya pahātabbahetukaṁ dhammaṁ paccayā bhāvanāya pahātabbahetuko dhammo uppajjati ārammaṇapaccayā—  vatthuṁ paccayā bhāvanāya pahātabbahetukā khandhā; uddhaccasahagataṁ mohaṁ paccayā sampayuttakā khandhā. (3) </div>
</div>
<div class="q" id="p_37P1_1160"> <div class="p">
<span class="pN">1160</span>Nevadassanena nabhāvanāya pahātabbahetukaṁ dhammaṁ paccayā dassanena pahātabbahetuko ca nevadassanena nabhāvanāya pahātabbahetuko ca dhammā uppajjanti ārammaṇapaccayā—  vatthuṁ paccayā vicikicchāsahagatā khandhā ca moho ca. (4) </div>
</div>
<div class="q" id="p_37P1_1161"> <div class="p">
<span class="pN">1161</span>Nevadassanena nabhāvanāya pahātabbahetukaṁ dhammaṁ paccayā bhāvanāya pahātabbahetuko ca nevadassanena nabhāvanāya pahātabbahetuko ca dhammā uppajjanti ārammaṇapaccayā—  vatthuṁ paccayā uddhaccasahagatā khandhā ca moho ca. (5) </div>
</div>
<div class="q" id="p_37P1_1162"> <div class="divNumber">39.</div> <div class="p">
<span class="pN">1162</span>Dassanena pahātabbahetukañca nevadassanena nabhāvanāya pahātabbahetukañca dhammaṁ paccayā dassanena pahātabbahetuko dhammo uppajjati ārammaṇapaccayā—  dassanena pahātabbahetukaṁ ekaṁ khandhañca vatthuñca paccayā tayo khandhā…pe…  dve khandhā; vicikicchāsahagataṁ ekaṁ khandhañca mohañca paccayā tayo khandhā…pe…  dve khandhe ca mohañca paccayā dve khandhā. (1) </div>
</div>
<div class="q" id="p_37P1_1163"> <div class="p">
<span class="pN">1163</span>Dassanena pahātabbahetukañca nevadassanena nabhāvanāya pahātabbahetukañca dhammaṁ paccayā nevadassanena nabhāvanāya pahātabbahetuko dhammo uppajjati ārammaṇapaccayā—  vicikicchāsahagate khandhe ca vatthuñca paccayā vicikicchāsahagato moho. (2) </div>
</div>
<div class="q" id="p_37P1_1164"> <div class="p">
<span class="pN">1164</span>Dassanena pahātabbahetukañca nevadassanena nabhāvanāya pahātabbahetukañca dhammaṁ paccayā dassanena pahātabbahetuko ca nevadassanena nabhāvanāya pahātabbahetuko ca dhammā uppajjanti ārammaṇapaccayā—  vicikicchāsahagataṁ ekaṁ khandhañca vatthuñca paccayā tayo khandhā moho ca…pe…  dve khandhe ca vatthuñca…pe… . (3) </div>
</div>
<div class="q" id="p_37P1_1165"> <div class="divNumber">40.</div> <div class="p">
<span class="pN">1165</span>Bhāvanāya pahātabbahetukañca nevadassanena nabhāvanāya pahātabbahetukañca dhammaṁ paccayā bhāvanāya pahātabbahetuko dhammo uppajjati ārammaṇapaccayā—  bhāvanāya pahātabbahetukaṁ ekaṁ khandhañca vatthuñca paccayā tayo khandhā…pe…  dve khandhā; uddhaccasahagataṁ ekaṁ khandhañca mohañca paccayā tayo khandhā…pe…  dve khandhā. (1) </div>
</div>
<div class="q" id="p_37P1_1166"> <div class="p">
<span class="pN">1166</span>Bhāvanāya pahātabbahetukañca nevadassanena nabhāvanāya pahātabbahetukañca dhammaṁ paccayā nevadassanena nabhāvanāya pahātabbahetuko dhammo uppajjati ārammaṇapaccayā—  uddhaccasahagate khandhe ca vatthuñca paccayā uddhaccasahagato moho. (2) </div>
</div>
<div class="q" id="p_37P1_1167"> <div class="p">
<span class="pN">1167</span>Bhāvanāya pahātabbahetukañca nevadassanena nabhāvanāya pahātabbahetukañca dhammaṁ paccayā bhāvanāya pahātabbahetuko ca nevadassanena nabhāvanāya pahātabbahetuko ca dhammā uppajjanti ārammaṇapaccayā—  uddhaccasahagataṁ ekaṁ khandhañca vatthuñca paccayā tayo khandhā moho ca…pe…  dve khandhe ca…pe… . (3) </div>
</div>
</html>

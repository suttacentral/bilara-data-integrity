<html>
<div class="i">4.4.10 Visayhajātaka</div>
<div class="h">Catukkanipāta</div>
<div class="h">Kokilavagga</div>
<div class="h">Visayhajātaka</div>
<div class="q" id="p_22J_1084"> <div class="divNumber">157.</div> <div class="p"> <table class="singleColumn"> <tr> <td> <div class="pN">1084</div> <div class="G">“Adāsi dānāni pure visayha,</div> </td> </tr> <tr> <td> <div class="G">Dadato ca te khayadhammo ahosi;</div> </td> </tr> <tr> <td> <div class="G">Ito parañce na dadeyya dānaṁ,</div> </td> </tr> <tr> <td> <div class="G">Tiṭṭheyyuṁ te saṁyamantassa bhogā”.</div> </td> </tr> </table> </div>
</div>
<div class="q" id="p_22J_1085"> <div class="divNumber">158.</div> <div class="p"> <table class="singleColumn"> <tr> <td> <div class="pN">1085</div> <div class="G">“Anariyamariyena sahassanetta,</div> </td> </tr> <tr> <td> <div class="G">Suduggatenāpi akiccamāhu;</div> </td> </tr> <tr> <td> <div class="G">Mā vo dhanaṁ taṁ ahu devarāja,</div> </td> </tr> <tr> <td> <div class="G">Yaṁ bhogahetu vijahemu saddhaṁ.</div> </td> </tr> </table> </div>
</div>
<div class="q" id="p_22J_1086"> <div class="divNumber">159.</div> <div class="p"> <table class="singleColumn"> <tr> <td> <div class="pN">1086</div> <div class="G">Yena eko ratho yāti,</div> </td> </tr> <tr> <td> <div class="G">yāti tenāparo ratho;</div> </td> </tr> <tr> <td> <div class="G">Porāṇaṁ nihitaṁ vattaṁ,</div> </td> </tr> <tr> <td> <div class="G">vattataññeva vāsava.</div> </td> </tr> </table> </div>
</div>
<div class="q" id="p_22J_1087"> <div class="divNumber">160.</div> <div class="p"> <table class="singleColumn"> <tr> <td> <div class="pN">1087</div> <div class="G">Yadi hessati dassāma,</div> </td> </tr> <tr> <td> <div class="G">asante kiṁ dadāmase;</div> </td> </tr> <tr> <td> <div class="G">Evaṁbhūtāpi dassāma,</div> </td> </tr> <tr> <td> <div class="G">mā dānaṁ pamadamhase”ti.</div> </td> </tr> </table> </div>
</div>
<div class="CENTER" id="p_22J_1088">
<span class="pN">1088</span>Visayhajātakaṁ dasamaṁ.<br> Kokilavaggo catuttho.</div>
<div class="SUMMARY" id="p_22J_1089">
<span class="pN">1089</span><span class="firstLetter">T</span>assuddānaṁ</div>
<div class="q" id="p_22J_1090"> <div class="p"> <table class="singleColumn"> <tr> <td> <div class="pN">1090</div> <div class="G">Ativelapabhāsati jītavaro,</div> </td> </tr> <tr> <td> <div class="G">Vanamajjha rathesabha jimhagamo;</div> </td> </tr> <tr> <td> <div class="G">Atha jambu tiṇāsanapīṭhavaraṁ,</div> </td> </tr> <tr> <td> <div class="G">Atha taṇḍula mora visayha dasāti.</div> </td> </tr> </table> </div>
</div>
</html>

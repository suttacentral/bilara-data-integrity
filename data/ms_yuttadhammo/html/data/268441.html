<html>
<div class="i">3.2.7 Soceyyasutta</div>
<div class="h">Tikanipāta</div>
<div class="h">Dutiyavagga</div>
<div class="h">Soceyyasutta</div>
<div class="q" id="p_18It_425"> <div class="divNumber">66.</div> <div class="p">
<span class="pN">425</span>Vuttañhetaṁ bhagavatā vuttamarahatāti me sutaṁ—  </div>
</div>
<div class="q" id="p_18It_426"> <div class="p">
<span class="pN">426</span>“Tīṇimāni, bhikkhave, soceyyāni. Katamāni tīṇi? Kāyasoceyyaṁ, vacīsoceyyaṁ, manosoceyyaṁ—  imāni kho, bhikkhave, tīṇi soceyyānī”ti. Etamatthaṁ bhagavā avoca. Tatthetaṁ iti vuccati—  </div>
</div>
<div class="q" id="p_18It_427"> <div class="p"> <table class="singleColumn"> <tr> <td> <div class="pN">427</div> <div class="G">“Kāyasuciṁ vacīsuciṁ,</div> </td> </tr> <tr> <td> <div class="G">cetosucimanāsavaṁ;</div> </td> </tr> <tr> <td> <div class="G">Suciṁ soceyyasampannaṁ,</div> </td> </tr> <tr> <td> <div class="G">āhu sabbappahāyinan”ti.</div> </td> </tr> </table> </div>
</div>
<div class="q" id="p_18It_428"> <div class="p">
<span class="pN">428</span>Ayampi attho vutto bhagavatā, iti me sutanti. </div>
</div>
<div class="CENTER" id="p_18It_429">
<span class="pN">429</span>Sattamaṁ.</div>
</html>

<html>
<div class="i">4.5.2 Vānarajātaka</div>
<div class="h">Catukkanipāta</div>
<div class="h">Cūḷakuṇālavagga</div>
<div class="h">Vānarajātaka</div>
<div class="q" id="p_22J_1096"> <div class="divNumber">165.</div> <div class="p"> <table class="singleColumn"> <tr> <td> <div class="pN">1096</div> <div class="G">“Asakkhiṁ vata attānaṁ,</div> </td> </tr> <tr> <td> <div class="G">uddhātuṁ udakā thalaṁ;</div> </td> </tr> <tr> <td> <div class="G">Na dānāhaṁ puna tuyhaṁ,</div> </td> </tr> <tr> <td> <div class="G">vasaṁ gacchāmi vārija.</div> </td> </tr> </table> </div>
</div>
<div class="q" id="p_22J_1097"> <div class="divNumber">166.</div> <div class="p"> <table class="singleColumn"> <tr> <td> <div class="pN">1097</div> <div class="G">Alametehi ambehi,</div> </td> </tr> <tr> <td> <div class="G">jambūhi panasehi ca;</div> </td> </tr> <tr> <td> <div class="G">Yāni pāraṁ samuddassa,</div> </td> </tr> <tr> <td> <div class="G">varaṁ mayhaṁ udumbaro.</div> </td> </tr> </table> </div>
</div>
<div class="q" id="p_22J_1098"> <div class="divNumber">167.</div> <div class="p"> <table class="singleColumn"> <tr> <td> <div class="pN">1098</div> <div class="G">Yo ca uppatitaṁ atthaṁ,</div> </td> </tr> <tr> <td> <div class="G">na khippamanubujjhati;</div> </td> </tr> <tr> <td> <div class="G">Amittavasamanveti,</div> </td> </tr> <tr> <td> <div class="G">pacchā ca anutappati.</div> </td> </tr> </table> </div>
</div>
<div class="q" id="p_22J_1099"> <div class="divNumber">168.</div> <div class="p"> <table class="singleColumn"> <tr> <td> <div class="pN">1099</div> <div class="G">Yo ca uppatitaṁ atthaṁ,</div> </td> </tr> <tr> <td> <div class="G">khippameva nibodhati;</div> </td> </tr> <tr> <td> <div class="G">Muccate sattusambādhā,</div> </td> </tr> <tr> <td> <div class="G">na ca pacchānutappatī”ti.</div> </td> </tr> </table> </div>
</div>
<div class="CENTER" id="p_22J_1100">
<span class="pN">1100</span>Vānarajātakaṁ dutiyaṁ.</div>
</html>

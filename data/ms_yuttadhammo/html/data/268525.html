<html>
<div class="i">1.3.10 Pāricchattakavimānavatthu</div>
<div class="h">Itthivimāna</div>
<div class="h">Pāricchattakavagga</div>
<div class="h">Pāricchattakavimānavatthu</div>
<div class="q" id="p_19Vv_522"> <div class="divNumber">680.</div> <div class="p"> <table class="singleColumn"> <tr> <td> <div class="pN">522</div> <div class="G">“Pāricchattake koviḷāre,</div> </td> </tr> <tr> <td> <div class="G">ramaṇīye manorame;</div> </td> </tr> <tr> <td> <div class="G">Dibbamālaṁ ganthamānā,</div> </td> </tr> <tr> <td> <div class="G">gāyantī sampamodasi.</div> </td> </tr> </table> </div>
</div>
<div class="q" id="p_19Vv_523"> <div class="divNumber">681.</div> <div class="p"> <table class="singleColumn"> <tr> <td> <div class="pN">523</div> <div class="G">Tassā te naccamānāya,</div> </td> </tr> <tr> <td> <div class="G">aṅgamaṅgehi sabbaso;</div> </td> </tr> <tr> <td> <div class="G">Dibbā saddā niccharanti,</div> </td> </tr> <tr> <td> <div class="G">savanīyā manoramā.</div> </td> </tr> </table> </div>
</div>
<div class="q" id="p_19Vv_524"> <div class="divNumber">682.</div> <div class="p"> <table class="singleColumn"> <tr> <td> <div class="pN">524</div> <div class="G">Tassā te naccamānāya,</div> </td> </tr> <tr> <td> <div class="G">aṅgamaṅgehi sabbaso;</div> </td> </tr> <tr> <td> <div class="G">Dibbā gandhā pavāyanti,</div> </td> </tr> <tr> <td> <div class="G">sucigandhā manoramā.</div> </td> </tr> </table> </div>
</div>
<div class="q" id="p_19Vv_525"> <div class="divNumber">683.</div> <div class="p"> <table class="singleColumn"> <tr> <td> <div class="pN">525</div> <div class="G">Vivattamānā kāyena,</div> </td> </tr> <tr> <td> <div class="G">yā veṇīsu piḷandhanā;</div> </td> </tr> <tr> <td> <div class="G">Tesaṁ suyyati nigghoso,</div> </td> </tr> <tr> <td> <div class="G">tūriye pañcaṅgike yathā.</div> </td> </tr> </table> </div>
</div>
<div class="q" id="p_19Vv_526"> <div class="divNumber">684.</div> <div class="p"> <table class="singleColumn"> <tr> <td> <div class="pN">526</div> <div class="G">Vaṭaṁsakā vātadhutā,</div> </td> </tr> <tr> <td> <div class="G">vātena sampakampitā;</div> </td> </tr> <tr> <td> <div class="G">Tesaṁ suyyati nigghoso,</div> </td> </tr> <tr> <td> <div class="G">tūriye pañcaṅgike yathā.</div> </td> </tr> </table> </div>
</div>
<div class="q" id="p_19Vv_527"> <div class="divNumber">685.</div> <div class="p"> <table class="singleColumn"> <tr> <td> <div class="pN">527</div> <div class="G">Yāpi te sirasmiṁ mālā,</div> </td> </tr> <tr> <td> <div class="G">sucigandhā manoramā;</div> </td> </tr> <tr> <td> <div class="G">Vāti gandho disā sabbā,</div> </td> </tr> <tr> <td> <div class="G">rukkho mañjūsako yathā.</div> </td> </tr> </table> </div>
</div>
<div class="q" id="p_19Vv_528"> <div class="divNumber">686.</div> <div class="p"> <table class="singleColumn"> <tr> <td> <div class="pN">528</div> <div class="G">Ghāyase taṁ sucigandhaṁ,</div> </td> </tr> <tr> <td> <div class="G">rūpaṁ passasi amānusaṁ;</div> </td> </tr> <tr> <td> <div class="G">Devate pucchitācikkha,</div> </td> </tr> <tr> <td> <div class="G">kissa kammassidaṁ phalan”ti.</div> </td> </tr> </table> </div>
</div>
<div class="q" id="p_19Vv_529"> <div class="divNumber">687.</div> <div class="p"> <table class="singleColumn"> <tr> <td> <div class="pN">529</div> <div class="G">“Pabhassaraṁ accimantaṁ,</div> </td> </tr> <tr> <td> <div class="G">vaṇṇagandhena saṁyutaṁ;</div> </td> </tr> <tr> <td> <div class="G">Asokapupphamālāhaṁ,</div> </td> </tr> <tr> <td> <div class="G">buddhassa upanāmayiṁ.</div> </td> </tr> </table> </div>
</div>
<div class="q" id="p_19Vv_530"> <div class="divNumber">688.</div> <div class="p"> <table class="singleColumn"> <tr> <td> <div class="pN">530</div> <div class="G">Tāhaṁ kammaṁ karitvāna,</div> </td> </tr> <tr> <td> <div class="G">kusalaṁ buddhavaṇṇitaṁ;</div> </td> </tr> <tr> <td> <div class="G">Apetasokā sukhitā,</div> </td> </tr> <tr> <td> <div class="G">sampamodāmanāmayā”ti.</div> </td> </tr> </table> </div>
</div>
<div class="CENTER" id="p_19Vv_531">
<span class="pN">531</span>Pāricchattakavimānaṁ dasamaṁ.</div>
<div class="SUMMARY" id="p_19Vv_532">
<span class="pN">532</span><span class="firstLetter">T</span>assuddānaṁ</div>
<div class="q" id="p_19Vv_533"> <div class="p"> <table class="singleColumn"> <tr> <td> <div class="pN">533</div> <div class="G">Uḷāro ucchu pallaṅko,</div> </td> </tr> <tr> <td> <div class="G">latā ca guttilena ca;</div> </td> </tr> <tr> <td> <div class="G">Daddallapesamallikā,</div> </td> </tr> <tr> <td> <div class="G">visālakkhi pāricchattako;</div> </td> </tr> <tr> <td> <div class="G">Vaggo tena pavuccatīti.</div> </td> </tr> </table> </div>
</div>
<div class="CENTER" id="p_19Vv_534">
<span class="pN">534</span>Pāricchattakavaggo tatiyo.</div>
</html>

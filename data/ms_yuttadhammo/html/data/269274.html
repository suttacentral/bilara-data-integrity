<html>
<div class="i">6.1.6 Migālopajātaka</div>
<div class="h">Chakkanipāta</div>
<div class="h">Avāriyavagga</div>
<div class="h">Migālopajātaka</div>
<div class="q" id="p_22J_1356"> <div class="divNumber">34.</div> <div class="p"> <table class="singleColumn"> <tr> <td> <div class="pN">1356</div> <div class="G">“Na me rucci migālopa,</div> </td> </tr> <tr> <td> <div class="G">yassa te tādisī gatī;</div> </td> </tr> <tr> <td> <div class="G">Atuccaṁ tāta patasi,</div> </td> </tr> <tr> <td> <div class="G">abhūmiṁ tāta sevasi.</div> </td> </tr> </table> </div>
</div>
<div class="q" id="p_22J_1357"> <div class="divNumber">35.</div> <div class="p"> <table class="singleColumn"> <tr> <td> <div class="pN">1357</div> <div class="G">Catukkaṇṇaṁva kedāraṁ,</div> </td> </tr> <tr> <td> <div class="G">yadā te pathavī siyā;</div> </td> </tr> <tr> <td> <div class="G">Tato tāta nivattassu,</div> </td> </tr> <tr> <td> <div class="G">māssu etto paraṁ gami”.</div> </td> </tr> </table> </div>
</div>
<div class="q" id="p_22J_1358"> <div class="divNumber">36.</div> <div class="p"> <table class="singleColumn"> <tr> <td> <div class="pN">1358</div> <div class="G">“Santi aññepi sakuṇā,</div> </td> </tr> <tr> <td> <div class="G">pattayānā vihaṅgamā;</div> </td> </tr> <tr> <td> <div class="G">Akkhittā vātavegena,</div> </td> </tr> <tr> <td> <div class="G">naṭṭhā te sassatīsamā.</div> </td> </tr> </table> </div>
</div>
<div class="q" id="p_22J_1359"> <div class="divNumber">37.</div> <div class="p"> <table class="singleColumn"> <tr> <td> <div class="pN">1359</div> <div class="G">Akatvā apanandassa,</div> </td> </tr> <tr> <td> <div class="G">pitu vuddhassa sāsanaṁ;</div> </td> </tr> <tr> <td> <div class="G">Kālavāte atikkamma,</div> </td> </tr> <tr> <td> <div class="G">verambhānaṁ vasaṁ agā.</div> </td> </tr> </table> </div>
</div>
<div class="q" id="p_22J_1360"> <div class="divNumber">38.</div> <div class="p"> <table class="singleColumn"> <tr> <td> <div class="pN">1360</div> <div class="G">Tassa puttā ca dārā ca,</div> </td> </tr> <tr> <td> <div class="G">ye caññe anujīvino;</div> </td> </tr> <tr> <td> <div class="G">Sabbe byasanamāpāduṁ,</div> </td> </tr> <tr> <td> <div class="G">anovādakare dije.</div> </td> </tr> </table> </div>
</div>
<div class="q" id="p_22J_1361"> <div class="divNumber">39.</div> <div class="p"> <table class="singleColumn"> <tr> <td> <div class="pN">1361</div> <div class="G">Evampi idha vuddhānaṁ,</div> </td> </tr> <tr> <td> <div class="G">yo vākyaṁ nāvabujjhati;</div> </td> </tr> <tr> <td> <div class="G">Atisīmacaro ditto,</div> </td> </tr> <tr> <td> <div class="G">gijjhovātītasāsano;</div> </td> </tr> <tr> <td> <div class="G">Sabbe byasanaṁ papponti,</div> </td> </tr> <tr> <td> <div class="G">akatvā vuddhasāsanan”ti.</div> </td> </tr> </table> </div>
</div>
<div class="CENTER" id="p_22J_1362">
<span class="pN">1362</span>Migālopajātakaṁ chaṭṭhaṁ.</div>
</html>

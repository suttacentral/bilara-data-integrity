<html>
<div class="i">6.1.3 Mahānāgattheragāthā</div>
<div class="h">Chakkanipāta</div>
<div class="h">Paṭhamavagga</div>
<div class="h">Mahānāgattheragāthā</div>
<div class="q" id="p_19Th1_657"> <div class="divNumber">387.</div> <div class="p"> <table class="singleColumn"> <tr> <td> <div class="pN">657</div> <div class="G">“Yassa sabrahmacārīsu,</div> </td> </tr> <tr> <td> <div class="G">gāravo nūpalabbhati;</div> </td> </tr> <tr> <td> <div class="G">Parihāyati saddhammā,</div> </td> </tr> <tr> <td> <div class="G">maccho appodake yathā.</div> </td> </tr> </table> </div>
</div>
<div class="q" id="p_19Th1_658"> <div class="divNumber">388.</div> <div class="p"> <table class="singleColumn"> <tr> <td> <div class="pN">658</div> <div class="G">Yassa sabrahmacārīsu,</div> </td> </tr> <tr> <td> <div class="G">gāravo nūpalabbhati;</div> </td> </tr> <tr> <td> <div class="G">Na virūhati saddhamme,</div> </td> </tr> <tr> <td> <div class="G">khette bījaṁva pūtikaṁ.</div> </td> </tr> </table> </div>
</div>
<div class="q" id="p_19Th1_659"> <div class="divNumber">389.</div> <div class="p"> <table class="singleColumn"> <tr> <td> <div class="pN">659</div> <div class="G">Yassa sabrahmacārīsu,</div> </td> </tr> <tr> <td> <div class="G">gāravo nūpalabbhati;</div> </td> </tr> <tr> <td> <div class="G">Ārakā hoti nibbānā,</div> </td> </tr> <tr> <td> <div class="G">dhammarājassa sāsane.</div> </td> </tr> </table> </div>
</div>
<div class="q" id="p_19Th1_660"> <div class="divNumber">390.</div> <div class="p"> <table class="singleColumn"> <tr> <td> <div class="pN">660</div> <div class="G">Yassa sabrahmacārīsu,</div> </td> </tr> <tr> <td> <div class="G">gāravo upalabbhati;</div> </td> </tr> <tr> <td> <div class="G">Na vihāyati saddhammā,</div> </td> </tr> <tr> <td> <div class="G">maccho bavhodake yathā.</div> </td> </tr> </table> </div>
</div>
<div class="q" id="p_19Th1_661"> <div class="divNumber">391.</div> <div class="p"> <table class="singleColumn"> <tr> <td> <div class="pN">661</div> <div class="G">Yassa sabrahmacārīsu,</div> </td> </tr> <tr> <td> <div class="G">gāravo upalabbhati;</div> </td> </tr> <tr> <td> <div class="G">So virūhati saddhamme,</div> </td> </tr> <tr> <td> <div class="G">khette bījaṁva bhaddakaṁ.</div> </td> </tr> </table> </div>
</div>
<div class="q" id="p_19Th1_662"> <div class="divNumber">392.</div> <div class="p"> <table class="singleColumn"> <tr> <td> <div class="pN">662</div> <div class="G">Yassa sabrahmacārīsu,</div> </td> </tr> <tr> <td> <div class="G">gāravo upalabbhati;</div> </td> </tr> <tr> <td> <div class="G">Santike hoti nibbānaṁ,</div> </td> </tr> <tr> <td> <div class="G">dhammarājassa sāsane”ti.</div> </td> </tr> </table> </div>
</div>
<div class="CENTER" id="p_19Th1_663">
<span class="pN">663</span>… Mahānāgo thero….</div>
</html>

<html>
<div class="i">11.3.5 Akkodhasutta</div>
<div class="h">Sakkasaṁyutta</div>
<div class="h">Tatiyavagga</div>
<div class="h">Akkodhasutta</div>
<div class="q" id="p_12S1_1697"> <div class="divNumber">271.</div> <div class="p">
<span class="pN">1697</span>Evaṁ me sutaṁ— ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. Tatra kho bhagavā bhikkhū…pe… bhagavā etadavoca— “bhūtapubbaṁ, bhikkhave, sakko devānamindo sudhammāyaṁ sabhāyaṁ deve tāvatiṁse anunayamāno tāyaṁ velāyaṁ imaṁ gāthaṁ abhāsi— </div>
</div>
<div class="q" id="p_12S1_1698"> <div class="p"> <table class="singleColumn"> <tr> <td> <div class="pN">1698</div> <div class="G">‘Mā vo kodho ajjhabhavi,</div> </td> </tr> <tr> <td> <div class="G">mā ca kujjhittha kujjhataṁ;</div> </td> </tr> <tr> <td> <div class="G">Akkodho avihiṁsā ca,</div> </td> </tr> <tr> <td> <div class="G">ariyesu ca paṭipadā;</div> </td> </tr> <tr> <td> <div class="G">Atha pāpajanaṁ kodho,</div> </td> </tr> <tr> <td> <div class="G">pabbatovābhimaddatī’”ti.</div> </td> </tr> </table> </div>
</div>
<div class="CENTER" id="p_12S1_1699">
<span class="pN">1699</span>Tatiyo vaggo.</div>
<div class="SUMMARY" id="p_12S1_1700">
<span class="pN">1700</span><span class="firstLetter">T</span>assuddānaṁ</div>
<div class="q" id="p_12S1_1701"> <div class="p"> <table class="singleColumn"> <tr> <td> <div class="pN">1701</div> <div class="G">Chetvā dubbaṇṇiya māyā,</div> </td> </tr> <tr> <td> <div class="G">accayena akodhano;</div> </td> </tr> <tr> <td> <div class="G">Desitaṁ buddhaseṭṭhena,</div> </td> </tr> <tr> <td> <div class="G">idañhi sakkapañcakanti.</div> </td> </tr> </table> </div>
</div>
<div class="ENDH3" id="p_12S1_1702">
<span class="pN">1702</span>Sakkasaṁyuttaṁ samattaṁ.</div>
<div class="ENDH3" id="p_12S1_1703">
<span class="pN">1703</span>Sagāthāvaggo paṭhamo.</div>
<div class="SUMMARY" id="p_12S1_1704">
<span class="pN">1704</span><span class="firstLetter">T</span>assuddānaṁ</div>
<div class="q" id="p_12S1_1705"> <div class="p"> <table class="singleColumn"> <tr> <td> <div class="pN">1705</div> <div class="G">Devatā devaputto ca,</div> </td> </tr> <tr> <td> <div class="G">rājā māro ca bhikkhunī;</div> </td> </tr> <tr> <td> <div class="G">Brahmā brāhmaṇa vaṅgīso,</div> </td> </tr> <tr> <td> <div class="G">vanayakkhena vāsavoti.</div> </td> </tr> </table> </div>
</div>
<div class="ENDBOOK" id="p_12S1_1706">
<span class="pN">1706</span>Sagāthāvaggasaṁyuttapāḷi niṭṭhitā.</div>
</html>

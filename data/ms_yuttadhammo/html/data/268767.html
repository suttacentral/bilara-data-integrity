<html>
<div class="i">4.1.10 Dhammikattheragāthā</div>
<div class="h">Catukkanipāta</div>
<div class="h">Paṭhamavagga</div>
<div class="h">Dhammikattheragāthā</div>
<div class="q" id="p_19Th1_548"> <div class="divNumber">303.</div> <div class="p"> <table class="singleColumn"> <tr> <td> <div class="pN">548</div> <div class="G">“Dhammo have rakkhati dhammacāriṁ,</div> </td> </tr> <tr> <td> <div class="G">Dhammo suciṇṇo sukhamāvahati;</div> </td> </tr> <tr> <td> <div class="G">Esānisaṁso dhamme suciṇṇe,</div> </td> </tr> <tr> <td> <div class="G">Na duggatiṁ gacchati dhammacārī.</div> </td> </tr> </table> </div>
</div>
<div class="q" id="p_19Th1_549"> <div class="divNumber">304.</div> <div class="p"> <table class="singleColumn"> <tr> <td> <div class="pN">549</div> <div class="G">Na hi dhammo adhammo ca,</div> </td> </tr> <tr> <td> <div class="G">ubho samavipākino;</div> </td> </tr> <tr> <td> <div class="G">Adhammo nirayaṁ neti,</div> </td> </tr> <tr> <td> <div class="G">dhammo pāpeti suggatiṁ.</div> </td> </tr> </table> </div>
</div>
<div class="q" id="p_19Th1_550"> <div class="divNumber">305.</div> <div class="p"> <table class="singleColumn"> <tr> <td> <div class="pN">550</div> <div class="G">Tasmā hi dhammesu kareyya chandaṁ,</div> </td> </tr> <tr> <td> <div class="G">Iti modamāno sugatena tādinā;</div> </td> </tr> <tr> <td> <div class="G">Dhamme ṭhitā sugatavarassa sāvakā,</div> </td> </tr> <tr> <td> <div class="G">Nīyanti dhīrā saraṇavaraggagāmino”.</div> </td> </tr> </table> </div>
</div>
<div class="q" id="p_19Th1_551"> <div class="divNumber">306.</div> <div class="p"> <table class="singleColumn"> <tr> <td> <div class="pN">551</div> <div class="G">“Vipphoṭito gaṇḍamūlo,</div> </td> </tr> <tr> <td> <div class="G">Taṇhājālo samūhato;</div> </td> </tr> <tr> <td> <div class="G">So khīṇasaṁsāro na catthi kiñcanaṁ,</div> </td> </tr> <tr> <td> <div class="G">Cando yathā dosinā puṇṇamāsiyan”ti.</div> </td> </tr> </table> </div>
</div>
<div class="CENTER" id="p_19Th1_552">
<span class="pN">552</span>… Dhammiko thero….</div>
</html>

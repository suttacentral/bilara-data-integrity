<html>
<div class="i"> Adhipati</div>
<div class="h">Piṭṭhiduka</div>
<div class="h">Dassanenapahātabbahetukaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Adhipati</div>
<div class="q" id="p_38P2_4231"> <div class="divNumber">73.</div> <div class="p">
<span class="pN">4231</span>Dassanena pahātabbahetuko dhammo dassanena pahātabbahetukassa dhammassa adhipatipaccayena paccayo—  ārammaṇādhipati, sahajātādhipati. <span class="bold">Ārammaṇādhipati</span>—  dassanena pahātabbahetuke khandhe garuṁ katvā dassanena pahātabbahetukā khandhā uppajjanti. <span class="bold">Sahajātādhipati</span>—  dassanena pahātabbahetukādhipati sampayuttakānaṁ khandhānaṁ adhipatipaccayena paccayo. (1) </div>
</div>
<div class="q" id="p_38P2_4232"> <div class="p">
<span class="pN">4232</span>Dassanena pahātabbahetuko dhammo nadassanena pahātabbahetukassa dhammassa adhipatipaccayena paccayo. <span class="bold">Sahajātādhipati</span>—  dassanena pahātabbahetukādhipati cittasamuṭṭhānānaṁ rūpānaṁ adhipatipaccayena paccayo. (2) </div>
</div>
<div class="q" id="p_38P2_4233"> <div class="p">
<span class="pN">4233</span>Dassanena pahātabbahetuko dhammo dassanena pahātabbahetukassa ca nadassanena pahātabbahetukassa ca dhammassa adhipatipaccayena paccayo. <span class="bold">Sahajātādhipati</span>—  dassanena pahātabbahetukādhipati sampayuttakānaṁ khandhānaṁ cittasamuṭṭhānānañca rūpānaṁ adhipatipaccayena paccayo. (3) </div>
</div>
<div class="q" id="p_38P2_4234"> <div class="divNumber">74.</div> <div class="p">
<span class="pN">4234</span>Nadassanena pahātabbahetuko dhammo nadassanena pahātabbahetukassa dhammassa adhipatipaccayena paccayo—  ārammaṇādhipati, sahajātādhipati. <span class="bold">Ārammaṇādhipati</span>—  dānaṁ…pe…  sīlaṁ…pe…  uposathakammaṁ katvā taṁ garuṁ katvā paccavekkhati assādeti abhinandati, taṁ garuṁ katvā nadassanena pahātabbahetuko rāgo uppajjati, pubbe suciṇṇāni…pe…  jhānā…pe…  ariyā maggā vuṭṭhahitvā maggaṁ garuṁ katvā…pe…  phalassa adhipatipaccayena paccayo; cakkhuṁ…pe…  vatthuṁ nadassanena pahātabbahetuke khandhe garuṁ katvā assādeti abhinandati, taṁ garuṁ katvā nadassanena pahātabbahetuko rāgo uppajjati. <span class="bold">Sahajātādhipati</span>—  nadassanena pahātabbahetukādhipati sampayuttakānaṁ khandhānaṁ cittasamuṭṭhānānañca rūpānaṁ adhipatipaccayena paccayo. (1) </div>
</div>
<div class="q" id="p_38P2_4235"> <div class="p">
<span class="pN">4235</span>Nadassanena pahātabbahetuko dhammo dassanena pahātabbahetukassa dhammassa adhipatipaccayena paccayo. <span class="bold">Ārammaṇādhipati</span>—  dānaṁ…pe…  sīlaṁ…pe…  uposathakammaṁ katvā…pe…  jhānā…pe…  cakkhuṁ…pe…  vatthuṁ nadassanena pahātabbahetuke khandhe garuṁ katvā assādeti abhinandati, taṁ garuṁ katvā dassanena pahātabbahetuko rāgo uppajjati, diṭṭhi uppajjati. (2) </div>
</div>
</html>

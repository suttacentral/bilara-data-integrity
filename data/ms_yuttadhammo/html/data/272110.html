<html>
<div class="i">4.6 Tassapāpiyasikā</div> <div class="h">Samathakkhandhaka</div>
<div class="h">Tassapāpiyasikā</div>
<div class="q" id="p_4V_855"> <div class="divNumber">205.</div> <div class="p">
<span class="pN">855</span>Tena kho pana samayena upavāḷo bhikkhu saṁghamajjhe āpattiyā anuyuñjiyamāno avajānitvā paṭijānāti, paṭijānitvā avajānāti, aññenaññaṁ paṭicarati, sampajānamusā bhāsati. Ye te bhikkhū appicchā…pe…  te ujjhāyanti khiyyanti vipācenti—  “kathañhi nāma upavāḷo bhikkhu saṁghamajjhe āpattiyā anuyuñjiyamāno avajānitvā paṭijānissati, paṭijānitvā avajānissati, aññenaññaṁ paṭicarissati, sampajānamusā bhāsissatī”ti. Atha kho te bhikkhū bhagavato etamatthaṁ ārocesuṁ…pe…  “saccaṁ kira, bhikkhave…pe…  “saccaṁ, bhagavā”ti…pe…  vigarahitvā…pe…  dhammiṁ kathaṁ katvā bhikkhū āmantesi—  “tena hi, bhikkhave, saṁgho upavāḷassa bhikkhuno tassapāpiyasikākammaṁ karotu. Evañca pana, bhikkhave, kātabbaṁ. Paṭhamaṁ upavāḷo bhikkhu codetabbo, codetvā sāretabbo, sāretvā āpattiṁ āropetabbo, āpattiṁ āropetvā byattena bhikkhunā paṭibalena saṁgho ñāpetabbo—  </div>
</div>
<div class="h">Samathakkhandhaka</div>
<div class="h">Tassapāpiyasikā</div>
<div class="q" id="p_4V_856"> <div class="divNumber">206.</div> <div class="p">
<span class="pN">856</span>‘Suṇātu me, bhante, saṁgho. Ayaṁ upavāḷo bhikkhu saṁghamajjhe āpattiyā anuyuñjiyamāno avajānitvā paṭijānāti, paṭijānitvā avajānāti, aññenaññaṁ paṭicarati, sampajānamusā bhāsati. Yadi saṁghassa pattakallaṁ, saṁgho upavāḷassa bhikkhuno tassapāpiyasikākammaṁ kareyya. Esā ñatti. </div>
</div>
<div class="h">Samathakkhandhaka</div>
<div class="h">Tassapāpiyasikā</div>
<div class="q" id="p_4V_857"> <div class="p">
<span class="pN">857</span>Suṇātu me, bhante, saṁgho. Ayaṁ upavāḷo bhikkhu saṁghamajjhe āpattiyā anuyuñjiyamāno avajānitvā paṭijānāti, paṭijānitvā avajānāti, aññenaññaṁ paṭicarati, sampajānamusā bhāsati. Saṁgho upavāḷassa bhikkhuno tassapāpiyasikākammaṁ karoti. Yassāyasmato khamati upavāḷassa bhikkhuno tassapāpiyasikākammassa karaṇaṁ, so tuṇhassa; yassa nakkhamati, so bhāseyya. </div>
</div>
<div class="h">Samathakkhandhaka</div>
<div class="h">Tassapāpiyasikā</div>
<div class="q" id="p_4V_858"> <div class="p">
<span class="pN">858</span>Dutiyampi etamatthaṁ vadāmi…pe…  tatiyampi etamatthaṁ vadāmi…pe… . </div>
</div>
<div class="h">Samathakkhandhaka</div>
<div class="h">Tassapāpiyasikā</div>
<div class="q" id="p_4V_859"> <div class="p">
<span class="pN">859</span>Kataṁ saṁghena upavāḷassa bhikkhuno tassapāpiyasikākammaṁ. Khamati saṁghassa, tasmā tuṇhī, evametaṁ dhārayāmī’ti. </div>
</div>
<div class="h">Samathakkhandhaka</div>
<div class="h">Tassapāpiyasikā</div>
<div class="q" id="p_4V_860"> <div class="divNumber">207.</div> <div class="p">
<span class="pN">860</span>Pañcimāni, bhikkhave, dhammikāni tassapāpiyasikākammassa karaṇāni. Asuci ca hoti, alajjī ca, sānuvādo ca, tassa saṁgho tassapāpiyasikākammaṁ karoti dhammena, samaggena—  imāni kho, bhikkhave, pañca dhammikāni tassapāpiyasikākammassa karaṇāni. </div>
</div>
</html>

<html>
<div class="i"> Kamma</div>
<div class="h">Hetugocchaka</div>
<div class="h">Nahetusahetukaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Kamma</div>
<div class="q" id="p_38P2_506"> <div class="divNumber">186.</div> <div class="p">
<span class="pN">506</span>Nahetu sahetuko dhammo nahetusahetukassa dhammassa kammapaccayena paccayo— sahajātā, nānākkhaṇikā. <span class="bold">Sahajātā</span>— nahetu sahetukā cetanā sampayuttakānaṁ khandhānaṁ kammapaccayena paccayo; paṭisandhikkhaṇe…pe…. <span class="bold">Nānākkhaṇikā</span>— nahetu sahetukā cetanā vipākānaṁ nahetusahetukānaṁ khandhānaṁ kammapaccayena paccayo. (1) </div>
</div>
<div class="q" id="p_38P2_507"> <div class="p">
<span class="pN">507</span>Nahetu sahetuko dhammo nahetuahetukassa dhammassa kammapaccayena paccayo— sahajātā, nānākkhaṇikā. <span class="bold">Sahajātā</span>— nahetu sahetukā cetanā cittasamuṭṭhānānaṁ rūpānaṁ kammapaccayena paccayo; paṭisandhikkhaṇe…pe…. <span class="bold">Nānākkhaṇikā</span>— nahetu sahetukā cetanā vipākānaṁ nahetuahetukānaṁ khandhānaṁ kaṭattā ca rūpānaṁ kammapaccayena paccayo. (1) </div>
</div>
<div class="q" id="p_38P2_508"> <div class="p">
<span class="pN">508</span>Nahetu sahetuko dhammo nahetusahetukassa ca nahetuahetukassa ca dhammassa kammapaccayena paccayo— sahajātā, nānākkhaṇikā. <span class="bold">Sahajātā</span>— nahetu sahetukā cetanā sampayuttakānaṁ khandhānaṁ cittasamuṭṭhānānañca rūpānaṁ kammapaccayena paccayo; paṭisandhikkhaṇe…pe…. <span class="bold">Nānākkhaṇikā</span>— nahetu sahetukā cetanā vipākānaṁ nahetusahetukānaṁ khandhānaṁ kaṭattā ca rūpānaṁ kammapaccayena paccayo. (1) </div>
</div>
<div class="q" id="p_38P2_509"> <div class="p">
<span class="pN">509</span>Nahetu ahetuko dhammo nahetuahetukassa dhammassa kammapaccayena paccayo. <span class="bold">Sahajātā</span>— nahetu ahetukā cetanā sampayuttakānaṁ khandhānaṁ cittasamuṭṭhānānañca rūpānaṁ kammapaccayena paccayo; paṭisandhikkhaṇe nahetu ahetukā cetanā sampayuttakānaṁ khandhānaṁ kaṭattā ca rūpānaṁ kammapaccayena paccayo. (1) </div>
</div>
</html>

<html>
<div class="i"> Ārammaṇa</div>
<div class="h">Piṭṭhiduka</div>
<div class="h">Saraṇaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Ārammaṇa</div>
<div class="q" id="p_38P2_4814"> <div class="divNumber">350.</div> <div class="p">
<span class="pN">4814</span>Saraṇo dhammo saraṇassa dhammassa ārammaṇapaccayena paccayo—  rāgaṁ assādeti abhinandati, taṁ ārabbha rāgo uppajjati, diṭṭhi…pe…  vicikicchā…pe…  uddhaccaṁ…pe…  domanassaṁ uppajjati, diṭṭhiṁ assādeti abhinandati, taṁ ārabbha rāgo uppajjati…pe…  domanassaṁ uppajjati, vicikicchaṁ ārabbha…pe…  uddhaccaṁ ārabbha…pe…  domanassaṁ ārabbha domanassaṁ uppajjati, diṭṭhi…pe…  vicikicchā…pe…  uddhaccaṁ uppajjati. Saraṇo dhammo araṇassa dhammassa ārammaṇapaccayena paccayo—  ariyā pahīne kilese…pe…  vikkhambhite kilese…pe…  pubbe samudāciṇṇe…pe…  saraṇe khandhe aniccato…pe…  vipassati, cetopariyañāṇena saraṇacittasamaṅgissa cittaṁ jānāti. Saraṇā khandhā cetopariyañāṇassa, pubbenivāsānussatiñāṇassa, yathākammūpagañāṇassa, anāgataṁsañāṇassa, āvajjanāya ārammaṇapaccayena paccayo. (2) </div>
</div>
<div class="q" id="p_38P2_4815"> <div class="divNumber">351.</div> <div class="p">
<span class="pN">4815</span>Araṇo dhammo araṇassa dhammassa ārammaṇapaccayena paccayo; dānaṁ…pe…  sīlaṁ…pe…  uposathakammaṁ katvā taṁ paccavekkhati, pubbe…pe…  jhānā…pe…  ariyā maggā vuṭṭhahitvā maggaṁ paccavekkhanti, phalaṁ…pe…  nibbānaṁ paccavekkhanti; nibbānaṁ gotrabhussa, vodānassa, maggassa, phalassa, āvajjanāya ārammaṇapaccayena paccayo. Cakkhuṁ…pe…  vatthuṁ araṇe khandhe aniccato…pe…  vipassati, dibbena cakkhunā rūpaṁ passati…pe…  anāgataṁsañāṇassa, āvajjanāya ārammaṇapaccayena paccayo. Araṇo dhammo saraṇassa dhammassa ārammaṇapaccayena paccayo—  dānaṁ…pe…  sīlaṁ…pe…  uposathakammaṁ katvā taṁ assādeti abhinandati, taṁ ārabbha rāgo uppajjati…pe…  pubbe…pe…  jhānā…pe…  cakkhuṁ…pe…  vatthuṁ, araṇe khandhe assādeti abhinandati, taṁ ārabbha rāgo uppajjati…pe…  domanassaṁ uppajjati. (2) </div>
</div>
</html>

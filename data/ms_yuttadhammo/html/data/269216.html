<html>
<div class="i">4.3.3 Brahmadattajātaka</div>
<div class="h">Catukkanipāta</div>
<div class="h">Kuṭidūsakavagga</div>
<div class="h">Brahmadattajātaka</div>
<div class="q" id="p_22J_997"> <div class="divNumber">89.</div> <div class="p"> <table class="singleColumn"> <tr> <td> <div class="pN">997</div> <div class="G">“Dvayaṁ yācanako rāja,</div> </td> </tr> <tr> <td> <div class="G">brahmadatta nigacchati;</div> </td> </tr> <tr> <td> <div class="G">Alābhaṁ dhanalābhaṁ vā,</div> </td> </tr> <tr> <td> <div class="G">evaṁ dhammā hi yācanā.</div> </td> </tr> </table> </div>
</div>
<div class="q" id="p_22J_998"> <div class="divNumber">90.</div> <div class="p"> <table class="singleColumn"> <tr> <td> <div class="pN">998</div> <div class="G">Yācanaṁ rodanaṁ āhu,</div> </td> </tr> <tr> <td> <div class="G">pañcālānaṁ rathesabha;</div> </td> </tr> <tr> <td> <div class="G">Yo yācanaṁ paccakkhāti,</div> </td> </tr> <tr> <td> <div class="G">tamāhu paṭirodanaṁ.</div> </td> </tr> </table> </div>
</div>
<div class="q" id="p_22J_999"> <div class="divNumber">91.</div> <div class="p"> <table class="singleColumn"> <tr> <td> <div class="pN">999</div> <div class="G">Mā maddasaṁsu rodantaṁ,</div> </td> </tr> <tr> <td> <div class="G">pañcālā susamāgatā;</div> </td> </tr> <tr> <td> <div class="G">Tuvaṁ vā paṭirodantaṁ,</div> </td> </tr> <tr> <td> <div class="G">tasmā icchāmahaṁ raho”.</div> </td> </tr> </table> </div>
</div>
<div class="q" id="p_22J_1000"> <div class="divNumber">92.</div> <div class="p"> <table class="singleColumn"> <tr> <td> <div class="pN">1000</div> <div class="G">“Dadāmi te brāhmaṇa rohiṇīnaṁ,</div> </td> </tr> <tr> <td> <div class="G">Gavaṁ sahassaṁ saha puṅgavena;</div> </td> </tr> <tr> <td> <div class="G">Ariyo hi ariyassa kathaṁ na dajjā,</div> </td> </tr> <tr> <td> <div class="G">Sutvāna gāthā tava dhammayuttā”ti.</div> </td> </tr> </table> </div>
</div>
<div class="CENTER" id="p_22J_1001">
<span class="pN">1001</span>Brahmadattajātakaṁ tatiyaṁ.</div>
</html>

<html>
<div class="i">1.6 Ekapiṇḍapātadāyikātherīapadāna</div>
<div class="h">Sumedhāvagga</div>
<div class="h">Ekapiṇḍapātadāyikātherīapadāna</div>
<div class="q" id="p_20Ap2_58"> <div class="divNumber">46.</div> <div class="p"> <table class="singleColumn"> <tr> <td> <div class="pN">58</div> <div class="G">“Nagare bandhumatiyā,</div> </td> </tr> <tr> <td> <div class="G">bandhumā nāma khattiyo;</div> </td> </tr> <tr> <td> <div class="G">Tassa rañño ahuṁ bhariyā,</div> </td> </tr> <tr> <td> <div class="G">ekajjhaṁ cārayāmahaṁ.</div> </td> </tr> </table> </div>
</div>
<div class="q" id="p_20Ap2_59"> <div class="divNumber">47.</div> <div class="p"> <table class="singleColumn"> <tr> <td> <div class="pN">59</div> <div class="G">Rahogatā nisīditvā,</div> </td> </tr> <tr> <td> <div class="G">evaṁ cintesahaṁ tadā;</div> </td> </tr> <tr> <td> <div class="G">‘Ādāya gamanīyaṁ hi,</div> </td> </tr> <tr> <td> <div class="G">kusalaṁ natthi me kataṁ.</div> </td> </tr> </table> </div>
</div>
<div class="q" id="p_20Ap2_60"> <div class="divNumber">48.</div> <div class="p"> <table class="singleColumn"> <tr> <td> <div class="pN">60</div> <div class="G">Mahābhitāpaṁ kaṭukaṁ,</div> </td> </tr> <tr> <td> <div class="G">ghorarūpaṁ sudāruṇaṁ;</div> </td> </tr> <tr> <td> <div class="G">Nirayaṁ nūna gacchāmi,</div> </td> </tr> <tr> <td> <div class="G">ettha me natthi saṁsayo’.</div> </td> </tr> </table> </div>
</div>
<div class="q" id="p_20Ap2_61"> <div class="divNumber">49.</div> <div class="p"> <table class="singleColumn"> <tr> <td> <div class="pN">61</div> <div class="G">Rājānaṁ upasaṅkamma,</div> </td> </tr> <tr> <td> <div class="G">idaṁ vacanamabraviṁ;</div> </td> </tr> <tr> <td> <div class="G">‘Ekaṁ me samaṇaṁ dehi,</div> </td> </tr> <tr> <td> <div class="G">bhojayissāmi khattiya’.</div> </td> </tr> </table> </div>
</div>
<div class="q" id="p_20Ap2_62"> <div class="divNumber">50.</div> <div class="p"> <table class="singleColumn"> <tr> <td> <div class="pN">62</div> <div class="G">Adāsi me mahārājā,</div> </td> </tr> <tr> <td> <div class="G">samaṇaṁ bhāvitindriyaṁ;</div> </td> </tr> <tr> <td> <div class="G">Tassa pattaṁ gahetvāna,</div> </td> </tr> <tr> <td> <div class="G">paramannena pūrayiṁ.</div> </td> </tr> </table> </div>
</div>
<div class="q" id="p_20Ap2_63"> <div class="divNumber">51.</div> <div class="p"> <table class="singleColumn"> <tr> <td> <div class="pN">63</div> <div class="G">Pūrayitvā paramannaṁ,</div> </td> </tr> <tr> <td> <div class="G">gandhālepaṁ akāsahaṁ;</div> </td> </tr> <tr> <td> <div class="G">Jālena pidahitvāna,</div> </td> </tr> <tr> <td> <div class="G">vatthayugena chādayiṁ.</div> </td> </tr> </table> </div>
</div>
<div class="q" id="p_20Ap2_64"> <div class="divNumber">52.</div> <div class="p"> <table class="singleColumn"> <tr> <td> <div class="pN">64</div> <div class="G">Ārammaṇaṁ mamaṁ etaṁ,</div> </td> </tr> <tr> <td> <div class="G">sarāmi yāvajīvihaṁ;</div> </td> </tr> <tr> <td> <div class="G">Tattha cittaṁ pasādetvā,</div> </td> </tr> <tr> <td> <div class="G">tāvatiṁsamagacchahaṁ.</div> </td> </tr> </table> </div>
</div>
<div class="q" id="p_20Ap2_65"> <div class="divNumber">53.</div> <div class="p"> <table class="singleColumn"> <tr> <td> <div class="pN">65</div> <div class="G">Tiṁsānaṁ devarājūnaṁ,</div> </td> </tr> <tr> <td> <div class="G">mahesittamakārayiṁ;</div> </td> </tr> <tr> <td> <div class="G">Manasā patthitaṁ mayhaṁ,</div> </td> </tr> <tr> <td> <div class="G">nibbattati yathicchitaṁ.</div> </td> </tr> </table> </div>
</div>
<div class="q" id="p_20Ap2_66"> <div class="divNumber">54.</div> <div class="p"> <table class="singleColumn"> <tr> <td> <div class="pN">66</div> <div class="G">Vīsānaṁ cakkavattīnaṁ,</div> </td> </tr> <tr> <td> <div class="G">mahesittamakārayiṁ;</div> </td> </tr> <tr> <td> <div class="G">Ocitattāva hutvāna,</div> </td> </tr> <tr> <td> <div class="G">saṁsarāmi bhavesvahaṁ.</div> </td> </tr> </table> </div>
</div>
<div class="q" id="p_20Ap2_67"> <div class="divNumber">55.</div> <div class="p"> <table class="singleColumn"> <tr> <td> <div class="pN">67</div> <div class="G">Sabbabandhanamuttāhaṁ,</div> </td> </tr> <tr> <td> <div class="G">apetā me upādikā;</div> </td> </tr> <tr> <td> <div class="G">Sabbāsavā parikkhīṇā,</div> </td> </tr> <tr> <td> <div class="G">natthi dāni punabbhavo.</div> </td> </tr> </table> </div>
</div>
<div class="q" id="p_20Ap2_68"> <div class="divNumber">56.</div> <div class="p"> <table class="singleColumn"> <tr> <td> <div class="pN">68</div> <div class="G">Ekanavutito kappe,</div> </td> </tr> <tr> <td> <div class="G">yaṁ dānamadadiṁ tadā;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">piṇḍapātassidaṁ phalaṁ.</div> </td> </tr> </table> </div>
</div>
<div class="q" id="p_20Ap2_69"> <div class="divNumber">57.</div> <div class="p"> <table class="singleColumn"> <tr> <td> <div class="pN">69</div> <div class="G">Kilesā jhāpitā mayhaṁ,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">viharāmi anāsavā.</div> </td> </tr> </table> </div>
</div>
<div class="q" id="p_20Ap2_70"> <div class="divNumber">58.</div> <div class="p"> <table class="singleColumn"> <tr> <td> <div class="pN">70</div> <div class="G">Svāgataṁ vata me āsi,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṁ buddhassa sāsanaṁ.</div> </td> </tr> </table> </div>
</div>
<div class="q" id="p_20Ap2_71"> <div class="divNumber">59.</div> <div class="p"> <table class="singleColumn"> <tr> <td> <div class="pN">71</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap2_72"> <div class="p">
<span class="pN">72</span>Itthaṁ sudaṁ ekapiṇḍapātadāyikā bhikkhunī imā gāthāyo abhāsitthāti. </div>
</div>
<div class="CENTER" id="p_20Ap2_73">
<span class="pN">73</span>Ekapiṇḍapātadāyikātheriyāpadānaṁ chaṭṭhaṁ.</div>
</html>

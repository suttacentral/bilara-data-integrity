<html>
<div class="i">1.1.1 Akitticariya</div>
<div class="h">Akittivagga</div>
<div class="h">Dānapāramī</div>
<div class="h">Akitticariya</div>
<div class="q" id="p_21Cp_2"> <div class="divNumber">1.</div> <div class="p"> <table class="singleColumn"> <tr> <td> <div class="pN">2</div> <div class="G">“Kappe ca satasahasse,</div> </td> </tr> <tr> <td> <div class="G">caturo ca asaṅkhiye;</div> </td> </tr> <tr> <td> <div class="G">Etthantare yaṁ caritaṁ,</div> </td> </tr> <tr> <td> <div class="G">sabbaṁ taṁ bodhipācanaṁ.</div> </td> </tr> </table> </div>
</div>
<div class="q" id="p_21Cp_3"> <div class="divNumber">2.</div> <div class="p"> <table class="singleColumn"> <tr> <td> <div class="pN">3</div> <div class="G">Atītakappe caritaṁ,</div> </td> </tr> <tr> <td> <div class="G">ṭhapayitvā bhavābhave;</div> </td> </tr> <tr> <td> <div class="G">Imamhi kappe caritaṁ,</div> </td> </tr> <tr> <td> <div class="G">pavakkhissaṁ suṇohi me.</div> </td> </tr> </table> </div>
</div>
<div class="q" id="p_21Cp_4"> <div class="divNumber">3.</div> <div class="p"> <table class="singleColumn"> <tr> <td> <div class="pN">4</div> <div class="G">Yadā ahaṁ brahāraññe,</div> </td> </tr> <tr> <td> <div class="G">suññe vipinakānane;</div> </td> </tr> <tr> <td> <div class="G">Ajjhogāhetvā viharāmi,</div> </td> </tr> <tr> <td> <div class="G">akitti nāma tāpaso.</div> </td> </tr> </table> </div>
</div>
<div class="q" id="p_21Cp_5"> <div class="divNumber">4.</div> <div class="p"> <table class="singleColumn"> <tr> <td> <div class="pN">5</div> <div class="G">Tadā maṁ tapatejena,</div> </td> </tr> <tr> <td> <div class="G">santatto tidivābhibhū;</div> </td> </tr> <tr> <td> <div class="G">Dhārento brāhmaṇavaṇṇaṁ,</div> </td> </tr> <tr> <td> <div class="G">bhikkhāya maṁ upāgami.</div> </td> </tr> </table> </div>
</div>
<div class="q" id="p_21Cp_6"> <div class="divNumber">5.</div> <div class="p"> <table class="singleColumn"> <tr> <td> <div class="pN">6</div> <div class="G">Pavanā ābhataṁ paṇṇaṁ,</div> </td> </tr> <tr> <td> <div class="G">atelañca aloṇikaṁ;</div> </td> </tr> <tr> <td> <div class="G">Mama dvāre ṭhitaṁ disvā,</div> </td> </tr> <tr> <td> <div class="G">sakaṭāhena ākiriṁ.</div> </td> </tr> </table> </div>
</div>
<div class="q" id="p_21Cp_7"> <div class="divNumber">6.</div> <div class="p"> <table class="singleColumn"> <tr> <td> <div class="pN">7</div> <div class="G">Tassa datvānahaṁ paṇṇaṁ,</div> </td> </tr> <tr> <td> <div class="G">nikkujjitvāna bhājanaṁ;</div> </td> </tr> <tr> <td> <div class="G">Punesanaṁ jahitvāna,</div> </td> </tr> <tr> <td> <div class="G">pāvisiṁ paṇṇasālakaṁ.</div> </td> </tr> </table> </div>
</div>
<div class="q" id="p_21Cp_8"> <div class="divNumber">7.</div> <div class="p"> <table class="singleColumn"> <tr> <td> <div class="pN">8</div> <div class="G">Dutiyampi tatiyampi,</div> </td> </tr> <tr> <td> <div class="G">upagañchi mamantikaṁ;</div> </td> </tr> <tr> <td> <div class="G">Akampito anolaggo,</div> </td> </tr> <tr> <td> <div class="G">evamevamadāsahaṁ.</div> </td> </tr> </table> </div>
</div>
<div class="q" id="p_21Cp_9"> <div class="divNumber">8.</div> <div class="p"> <table class="singleColumn"> <tr> <td> <div class="pN">9</div> <div class="G">Na me tappaccayā atthi,</div> </td> </tr> <tr> <td> <div class="G">sarīrasmiṁ vivaṇṇiyaṁ;</div> </td> </tr> <tr> <td> <div class="G">Pītisukhena ratiyā,</div> </td> </tr> <tr> <td> <div class="G">vītināmemi taṁ divaṁ.</div> </td> </tr> </table> </div>
</div>
<div class="q" id="p_21Cp_10"> <div class="divNumber">9.</div> <div class="p"> <table class="singleColumn"> <tr> <td> <div class="pN">10</div> <div class="G">Yadi māsampi dvemāsaṁ,</div> </td> </tr> <tr> <td> <div class="G">dakkhiṇeyyaṁ varaṁ labhe;</div> </td> </tr> <tr> <td> <div class="G">Akampito anolīno,</div> </td> </tr> <tr> <td> <div class="G">dadeyyaṁ dānamuttamaṁ.</div> </td> </tr> </table> </div>
</div>
<div class="q" id="p_21Cp_11"> <div class="divNumber">10.</div> <div class="p"> <table class="singleColumn"> <tr> <td> <div class="pN">11</div> <div class="G">Na tassa dānaṁ dadamāno,</div> </td> </tr> <tr> <td> <div class="G">yasaṁ lābhañca patthayiṁ;</div> </td> </tr> <tr> <td> <div class="G">Sabbaññutaṁ patthayāno,</div> </td> </tr> <tr> <td> <div class="G">tāni kammāni ācarin”ti.</div> </td> </tr> </table> </div>
</div>
<div class="CENTER" id="p_21Cp_12">
<span class="pN">12</span>Akitticariyaṁ paṭhamaṁ.</div>
</html>

<html>
<div class="i">1.7.2.2 Dutiyaujjagghikasikkhāpada</div>
<div class="h">
Mahāvibhaṅga
</div>
<div class="h">
Sekhiyakaṇḍa
</div>
<div class="h">
Ujjagghikavagga
</div>
<div class="h">
Dutiyaujjagghikasikkhāpada
</div>
<div class="q" id="p_2V_1740">
<div class="divNumber">
587.
</div>
<div class="p">
<span class="pN">1740</span>Tena samayena buddho bhagavā sāvatthiyaṁ viharati jetavane anāthapiṇḍikassa ārāme. Tena kho pana samayena chabbaggiyā bhikkhū mahāhasitaṁ hasantā antaraghare nisīdanti…pe….
</div>
</div>
<div class="q" id="p_2V_1741">
<div class="p">
<span class="pN">1741</span><span class="bold">“Na ujjagghikāya antaraghare nisīdissāmīti sikkhā karaṇīyā”</span>ti. (<span class="italic">12</span>:<span class="bold">157</span>)
</div>
</div>
<div class="q" id="p_2V_1742">
<div class="p">
<span class="pN">1742</span>Na ujjagghikāya antaraghare nisīditabbaṁ. Yo anādariyaṁ paṭicca mahāhasitaṁ hasanto antaraghare nisīdati, āpatti dukkaṭassa.
</div>
</div>
<div class="q" id="p_2V_1743">
<div class="p">
<span class="pN">1743</span>Anāpatti— asañcicca, assatiyā, ajānantassa, gilānassa, hasanīyasmiṁ vatthusmiṁ mihitamattaṁ karoti, āpadāsu, ummattakassa, ādikammikassāti.
</div>
</div>
<div class="CENTER" id="p_2V_1744">
<span class="pN">1744</span>Dutiyasikkhāpadaṁ niṭṭhitaṁ.
</div>
</html>

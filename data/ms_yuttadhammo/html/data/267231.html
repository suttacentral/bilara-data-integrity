<html>
<div class="i">10.7 Madhupiṇḍikattheraapadāna</div>
<div class="h">Sudhāvagga</div>
<div class="h">Madhupiṇḍikattheraapadāna</div>
<div class="q" id="p_20Ap1_1813"> <div class="divNumber">37.</div> <div class="p"> <table class="singleColumn"> <tr> <td> <div class="pN">1813</div> <div class="G">“Vipine kānane disvā,</div> </td> </tr> <tr> <td> <div class="G">appasadde nirākule;</div> </td> </tr> <tr> <td> <div class="G">Siddhatthaṁ isinaṁ seṭṭhaṁ,</div> </td> </tr> <tr> <td> <div class="G">āhutīnaṁ paṭiggahaṁ.</div> </td> </tr> </table> </div>
</div>
<div class="q" id="p_20Ap1_1814"> <div class="divNumber">38.</div> <div class="p"> <table class="singleColumn"> <tr> <td> <div class="pN">1814</div> <div class="G">Nibbutattaṁ mahānāgaṁ,</div> </td> </tr> <tr> <td> <div class="G">nisabhājāniyaṁ yathā;</div> </td> </tr> <tr> <td> <div class="G">Osadhiṁva virocantaṁ,</div> </td> </tr> <tr> <td> <div class="G">devasaṅghanamassitaṁ.</div> </td> </tr> </table> </div>
</div>
<div class="q" id="p_20Ap1_1815"> <div class="divNumber">39.</div> <div class="p"> <table class="singleColumn"> <tr> <td> <div class="pN">1815</div> <div class="G">Vitti mamāhu tāvade,</div> </td> </tr> <tr> <td> <div class="G">ñāṇaṁ uppajji tāvade;</div> </td> </tr> <tr> <td> <div class="G">Vuṭṭhitassa samādhimhā,</div> </td> </tr> <tr> <td> <div class="G">madhuṁ datvāna satthuno.</div> </td> </tr> </table> </div>
</div>
<div class="q" id="p_20Ap1_1816"> <div class="divNumber">40.</div> <div class="p"> <table class="singleColumn"> <tr> <td> <div class="pN">1816</div> <div class="G">Vanditvā satthuno pāde,</div> </td> </tr> <tr> <td> <div class="G">pakkāmiṁ pācināmukho;</div> </td> </tr> <tr> <td> <div class="G">Catuttiṁsamhi kappamhi,</div> </td> </tr> <tr> <td> <div class="G">rājā āsiṁ sudassano.</div> </td> </tr> </table> </div>
</div>
<div class="q" id="p_20Ap1_1817"> <div class="divNumber">41.</div> <div class="p"> <table class="singleColumn"> <tr> <td> <div class="pN">1817</div> <div class="G">Madhu bhisehi savati,</div> </td> </tr> <tr> <td> <div class="G">bhojanamhi ca tāvade;</div> </td> </tr> <tr> <td> <div class="G">Madhuvassaṁ pavassittha,</div> </td> </tr> <tr> <td> <div class="G">pubbakammassidaṁ phalaṁ.</div> </td> </tr> </table> </div>
</div>
<div class="q" id="p_20Ap1_1818"> <div class="divNumber">42.</div> <div class="p"> <table class="singleColumn"> <tr> <td> <div class="pN">1818</div> <div class="G">Catunnavutito kappe,</div> </td> </tr> <tr> <td> <div class="G">yaṁ madhuṁ adadiṁ tadā;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">madhudānassidaṁ phalaṁ.</div> </td> </tr> </table> </div>
</div>
<div class="q" id="p_20Ap1_1819"> <div class="divNumber">43.</div> <div class="p"> <table class="singleColumn"> <tr> <td> <div class="pN">1819</div> <div class="G">Catuttiṁse ito kappe,</div> </td> </tr> <tr> <td> <div class="G">cattāro te sudassanā;</div> </td> </tr> <tr> <td> <div class="G">Sattaratanasampannā,</div> </td> </tr> <tr> <td> <div class="G">cakkavattī mahabbalā.</div> </td> </tr> </table> </div>
</div>
<div class="q" id="p_20Ap1_1820"> <div class="divNumber">44.</div> <div class="p"> <table class="singleColumn"> <tr> <td> <div class="pN">1820</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_1821"> <div class="p">
<span class="pN">1821</span>Itthaṁ sudaṁ āyasmā madhupiṇḍiko thero imā gāthāyo abhāsitthāti. </div>
</div>
<div class="CENTER" id="p_20Ap1_1822">
<span class="pN">1822</span>Madhupiṇḍikattherassāpadānaṁ sattamaṁ.</div>
</html>

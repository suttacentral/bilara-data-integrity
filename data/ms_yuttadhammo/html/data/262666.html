<html>
<div class="i"> Hetu</div>
<div class="h">Vipākattika</div>
<div class="h">Paccayavāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Hetu</div>
<div class="q" id="p_36P1_2165"> <div class="divNumber">58.</div> <div class="p">
<span class="pN">2165</span>Vipākaṁ dhammaṁ paccayā vipāko dhammo uppajjati hetupaccayā—  vipākaṁ ekaṁ khandhaṁ paccayā tayo khandhā, tayo khandhe paccayā eko khandho, dve khandhe paccayā dve khandhā; paṭisandhikkhaṇe…pe… . (1) </div>
</div>
<div class="q" id="p_36P1_2166"> <div class="p">
<span class="pN">2166</span>Vipākaṁ dhammaṁ paccayā nevavipākanavipākadhammadhammo uppajjati hetupaccayā—  vipāke khandhe paccayā cittasamuṭṭhānaṁ rūpaṁ; paṭisandhikkhaṇe vipāke khandhe paccayā kaṭattārūpaṁ…pe… . (2) </div>
</div>
<div class="q" id="p_36P1_2167"> <div class="p">
<span class="pN">2167</span>Vipākaṁ dhammaṁ paccayā vipāko ca nevavipākanavipākadhammadhammo ca dhammā uppajjanti hetupaccayā—  vipākaṁ ekaṁ khandhaṁ paccayā tayo khandhā cittasamuṭṭhānañca rūpaṁ…pe…  dve khandhe paccayā dve khandhā cittasamuṭṭhānañca rūpaṁ; paṭisandhikkhaṇe…pe… . (3) </div>
</div>
<div class="q" id="p_36P1_2168"> <div class="p">
<span class="pN">2168</span>Vipākadhammadhammaṁ paccayā vipākadhammadhammo uppajjati hetupaccayā—  vipākadhammadhammaṁ ekaṁ khandhaṁ paccayā tayo khandhā…pe…  dve khandhe paccayā dve khandhā. (1) </div>
</div>
<div class="q" id="p_36P1_2169"> <div class="p">
<span class="pN">2169</span>Vipākadhammadhammaṁ paccayā nevavipākanavipākadhammadhammo uppajjati hetupaccayā—  vipākadhammadhamme khandhe paccayā cittasamuṭṭhānaṁ rūpaṁ. (2) </div>
</div>
<div class="q" id="p_36P1_2170"> <div class="p">
<span class="pN">2170</span>Vipākadhammadhammaṁ paccayā vipākadhammadhammo ca nevavipākanavipākadhammadhammo ca dhammā uppajjanti hetupaccayā—  vipākadhammadhammaṁ ekaṁ khandhaṁ paccayā tayo khandhā cittasamuṭṭhānañca rūpaṁ…pe…  dve khandhe paccayā dve khandhā cittasamuṭṭhānañca rūpaṁ. (3) </div>
</div>
<div class="q" id="p_36P1_2171"> <div class="p">
<span class="pN">2171</span>Nevavipākanavipākadhammadhammaṁ paccayā nevavipākanavipākadhammadhammo uppajjati hetupaccayā—  nevavipākanavipākadhammadhammaṁ ekaṁ khandhaṁ paccayā tayo khandhā cittasamuṭṭhānañca rūpaṁ…pe…  dve khandhe paccayā dve khandhā cittasamuṭṭhānañca rūpaṁ, ekaṁ mahābhūtaṁ paccayā…pe…  mahābhūte paccayā cittasamuṭṭhānaṁ rūpaṁ kaṭattārūpaṁ upādārūpaṁ, vatthuṁ paccayā nevavipākanavipākadhammadhammā khandhā. (1) </div>
</div>
<div class="q" id="p_36P1_2172"> <div class="p">
<span class="pN">2172</span>Nevavipākanavipākadhammadhammaṁ paccayā vipāko dhammo uppajjati hetupaccayā—  vatthuṁ paccayā vipākā khandhā; paṭisandhikkhaṇe vatthuṁ paccayā vipākā khandhā. (2) </div>
</div>
<div class="q" id="p_36P1_2173"> <div class="p">
<span class="pN">2173</span>Nevavipākanavipākadhammadhammaṁ paccayā vipākadhammadhammo uppajjati hetupaccayā—  vatthuṁ paccayā vipākadhammadhammā khandhā. (3) </div>
</div>
<div class="q" id="p_36P1_2174"> <div class="p">
<span class="pN">2174</span>Nevavipākanavipākadhammadhammaṁ paccayā vipāko ca nevavipākanavipākadhammadhammo ca dhammā uppajjanti hetupaccayā—  vatthuṁ paccayā vipākā khandhā, mahābhūte paccayā cittasamuṭṭhānaṁ rūpaṁ; paṭisandhikkhaṇe vatthuṁ paccayā vipākā khandhā, mahābhūte paccayā kaṭattārūpaṁ. (4) </div>
</div>
<div class="q" id="p_36P1_2175"> <div class="p">
<span class="pN">2175</span>Nevavipākanavipākadhammadhammaṁ paccayā vipākadhammadhammo ca nevavipākanavipākadhammadhammo ca dhammā uppajjanti hetupaccayā—  vatthuṁ paccayā vipākadhammadhammā khandhā, mahābhūte paccayā cittasamuṭṭhānaṁ rūpaṁ. (5) </div>
</div>
<div class="q" id="p_36P1_2176"> <div class="divNumber">59.</div> <div class="p">
<span class="pN">2176</span>Vipākañca nevavipākanavipākadhammadhammañca dhammaṁ paccayā vipāko dhammo uppajjati hetupaccayā—  vipākaṁ ekaṁ khandhañca vatthuñca paccayā tayo khandhā…pe…  dve khandhe ca vatthuñca paccayā dve khandhā; paṭisandhikkhaṇe vipākaṁ ekaṁ khandhañca vatthuñca paccayā tayo khandhā…pe…  dve khandhe ca vatthuñca paccayā dve khandhā. (1) </div>
</div>
<div class="q" id="p_36P1_2177"> <div class="p">
<span class="pN">2177</span>Vipākañca nevavipākanavipākadhammadhammañca dhammaṁ paccayā nevavipākanavipākadhammadhammo uppajjati hetupaccayā—  vipāke khandhe ca mahābhūte ca paccayā cittasamuṭṭhānaṁ rūpaṁ; paṭisandhikkhaṇe vipāke khandhe ca mahābhūte ca paccayā kaṭattārūpaṁ. (2) </div>
</div>
<div class="q" id="p_36P1_2178"> <div class="p">
<span class="pN">2178</span>Vipākañca nevavipākanavipākadhammadhammañca dhammaṁ paccayā vipāko ca nevavipākanavipākadhammadhammo ca dhammā uppajjanti hetupaccayā—  vipākaṁ ekaṁ khandhañca vatthuñca paccayā tayo khandhā…pe…  dve khandhe ca vatthuñca paccayā dve khandhā, vipāke khandhe ca mahābhūte ca paccayā cittasamuṭṭhānaṁ rūpaṁ; paṭisandhikkhaṇe vipākaṁ ekaṁ khandhañca vatthuñca paccayā tayo khandhā…pe…  dve khandhe ca vatthuñca paccayā dve khandhā, vipāke khandhe ca mahābhūte ca paccayā kaṭattārūpaṁ. (3) </div>
</div>
<div class="q" id="p_36P1_2179"> <div class="divNumber">60.</div> <div class="p">
<span class="pN">2179</span>Vipākadhammadhammañca nevavipākanavipākadhammadhammañca dhammaṁ paccayā vipākadhammadhammo uppajjati hetupaccayā—  vipākadhammadhammaṁ ekaṁ khandhañca vatthuñca paccayā tayo khandhā…pe…  dve khandhe ca vatthuñca paccayā dve khandhā. (1) </div>
</div>
<div class="q" id="p_36P1_2180"> <div class="p">
<span class="pN">2180</span>Vipākadhammadhammañca nevavipākanavipākadhammadhammañca dhammaṁ paccayā nevavipākanavipākadhammadhammo uppajjati hetupaccayā—  vipākadhammadhamme khandhe ca mahābhūte ca paccayā cittasamuṭṭhānaṁ rūpaṁ. (2) </div>
</div>
<div class="q" id="p_36P1_2181"> <div class="p">
<span class="pN">2181</span>Vipākadhammadhammañca nevavipākanavipākadhammadhammañca dhammaṁ paccayā vipākadhammadhammo ca nevavipākanavipākadhammadhammo ca dhammā uppajjanti hetupaccayā—  vipākadhammadhammaṁ ekaṁ khandhañca vatthuñca paccayā tayo khandhā…pe…  dve khandhe ca vatthuñca paccayā dve khandhā, vipākadhammadhamme khandhe ca mahābhūte ca paccayā cittasamuṭṭhānaṁ rūpaṁ. (3) </div>
</div>
</html>

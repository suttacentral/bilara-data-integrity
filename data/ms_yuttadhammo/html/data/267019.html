<html>
<div class="i">4.12 Ambavanapetavatthu</div>
<div class="h">Mahāvagga</div>
<div class="h">Ambavanapetavatthu</div>
<div class="q" id="p_19Pv_855"> <div class="divNumber">796.</div> <div class="p"> <table class="singleColumn"> <tr> <td> <div class="pN">855</div> <div class="G">“Ayañca te pokkharaṇī surammā,</div> </td> </tr> <tr> <td> <div class="G">Samā sutitthā ca mahodakā ca;</div> </td> </tr> <tr> <td> <div class="G">Supupphitā bhamaragaṇānukiṇṇā,</div> </td> </tr> <tr> <td> <div class="G">Kathaṁ tayā laddhā ayaṁ manuññā.</div> </td> </tr> </table> </div>
</div>
<div class="q" id="p_19Pv_856"> <div class="divNumber">797.</div> <div class="p"> <table class="singleColumn"> <tr> <td> <div class="pN">856</div> <div class="G">Idañca te ambavanaṁ surammaṁ,</div> </td> </tr> <tr> <td> <div class="G">Sabbotukaṁ dhārayate phalāni;</div> </td> </tr> <tr> <td> <div class="G">Supupphitaṁ bhamaragaṇānukiṇṇaṁ,</div> </td> </tr> <tr> <td> <div class="G">Kathaṁ tayā laddhamidaṁ vimānaṁ”.</div> </td> </tr> </table> </div>
</div>
<div class="q" id="p_19Pv_857"> <div class="divNumber">798.</div> <div class="p"> <table class="singleColumn"> <tr> <td> <div class="pN">857</div> <div class="G">“Ambapakkaṁ dakaṁ yāgu,</div> </td> </tr> <tr> <td> <div class="G">sītacchāyā manoramā;</div> </td> </tr> <tr> <td> <div class="G">Dhītāya dinnadānena,</div> </td> </tr> <tr> <td> <div class="G">tena me idha labbhati”.</div> </td> </tr> </table> </div>
</div>
<div class="q" id="p_19Pv_858"> <div class="divNumber">799.</div> <div class="p"> <table class="singleColumn"> <tr> <td> <div class="pN">858</div> <div class="G">“Sandiṭṭhikaṁ kammaṁ evaṁ passatha,</div> </td> </tr> <tr> <td> <div class="G">Dānassa damassa saṁyamassa vipākaṁ;</div> </td> </tr> <tr> <td> <div class="G">Dāsī ahaṁ ayyakulesu hutvā,</div> </td> </tr> <tr> <td> <div class="G">Suṇisā homi agārassa issarā”ti.</div> </td> </tr> </table> </div>
</div>
<div class="CENTER" id="p_19Pv_859">
<span class="pN">859</span>Ambavanapetavatthu dvādasamaṁ.</div>
</html>

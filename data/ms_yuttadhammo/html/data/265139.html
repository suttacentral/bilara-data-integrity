<html>
<div class="i"> Hetu</div>
<div class="h">Parāmāsagocchaka</div>
<div class="h">Parāmāsasampayuttaduka</div>
<div class="h">Paṭiccavāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Hetu</div>
<div class="q" id="p_38P2_2213"> <div class="divNumber">46.</div> <div class="p">
<span class="pN">2213</span>Parāmāsasampayuttaṁ dhammaṁ paṭicca parāmāsasampayutto dhammo uppajjati hetupaccayā—  parāmāsasampayuttaṁ ekaṁ khandhaṁ paṭicca tayo khandhā…pe…  dve khandhe…pe… . (1) </div>
</div>
<div class="q" id="p_38P2_2214"> <div class="p">
<span class="pN">2214</span>Parāmāsasampayuttaṁ dhammaṁ paṭicca parāmāsavippayutto dhammo uppajjati hetupaccayā—  parāmāsasampayutte khandhe paṭicca cittasamuṭṭhānaṁ rūpaṁ. (2) </div>
</div>
<div class="q" id="p_38P2_2215"> <div class="p">
<span class="pN">2215</span>Parāmāsasampayuttaṁ dhammaṁ paṭicca parāmāsasampayutto ca parāmāsavippayutto ca dhammā uppajjanti hetupaccayā—  parāmāsasampayuttaṁ ekaṁ khandhaṁ paṭicca tayo khandhā cittasamuṭṭhānañca rūpaṁ…pe…  dve khandhe…pe… . (3) </div>
</div>
<div class="q" id="p_38P2_2216"> <div class="divNumber">47.</div> <div class="p">
<span class="pN">2216</span>Parāmāsavippayuttaṁ dhammaṁ paṭicca parāmāsavippayutto dhammo uppajjati hetupaccayā—  parāmāsavippayuttaṁ ekaṁ khandhaṁ paṭicca tayo khandhā cittasamuṭṭhānañca rūpaṁ …pe…  dve khandhe…pe…  paṭisandhikkhaṇe…pe…  khandhe paṭicca vatthu, vatthuṁ paṭicca khandhā, ekaṁ mahābhūtaṁ…pe… . (1) </div>
</div>
<div class="q" id="p_38P2_2217"> <div class="p">
<span class="pN">2217</span>Parāmāsasampayuttañca parāmāsavippayuttañca dhammaṁ paṭicca parāmāsavippayutto dhammo uppajjati hetupaccayā—  parāmāsasampayutte khandhe ca mahābhūte ca paṭicca cittasamuṭṭhānaṁ rūpaṁ. (Saṁkhittaṁ.) (1) </div>
</div>
</html>

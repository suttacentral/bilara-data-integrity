<html>
<div class="i"> Hetu</div>
<div class="h">Piṭṭhiduka</div>
<div class="h">Kāmāvacaraduka</div>
<div class="h">Paccayavāra</div>
<div class="h">Paccayānulomādi</div>
<div class="h">Hetu</div>
<div class="q" id="p_38P2_4525"> <div class="divNumber">202.</div> <div class="p">
<span class="pN">4525</span>Kāmāvacaraṁ dhammaṁ paccayā kāmāvacaro dhammo uppajjati hetupaccayā— kāmāvacaraṁ ekaṁ khandhaṁ paccayā tayo khandhā cittasamuṭṭhānañca rūpaṁ…pe… dve khandhe…pe… paṭisandhikkhaṇe…pe… (yāva ajjhattikā mahābhūtā) vatthuṁ paccayā kāmāvacarā khandhā. Kāmāvacaraṁ dhammaṁ paccayā nakāmāvacaro dhammo uppajjati hetupaccayā— vatthuṁ paccayā nakāmāvacarā khandhā; paṭisandhikkhaṇe…pe…. Kāmāvacaraṁ dhammaṁ paccayā kāmāvacaro ca nakāmāvacaro ca dhammā uppajjanti hetupaccayā— vatthuṁ paccayā nakāmāvacarā khandhā, mahābhūte paccayā cittasamuṭṭhānaṁ rūpaṁ; paṭisandhikkhaṇe…pe…. (3) </div>
</div>
<div class="q" id="p_38P2_4526"> <div class="p">
<span class="pN">4526</span>Nakāmāvacaraṁ dhammaṁ paccayā nakāmāvacaro dhammo uppajjati hetupaccayā… tīṇi. (Paṭiccasadisā.) </div>
</div>
<div class="q" id="p_38P2_4527"> <div class="p">
<span class="pN">4527</span>Kāmāvacarañca nakāmāvacarañca dhammaṁ paccayā kāmāvacaro dhammo uppajjati hetupaccayā (paṭiccasadisā). Kāmāvacarañca nakāmāvacarañca dhammaṁ paccayā nakāmāvacaro dhammo uppajjati hetupaccayā— nakāmāvacaraṁ ekaṁ khandhañca vatthuñca paccayā tayo khandhā…pe… dve khandhe ca…pe… paṭisandhikkhaṇe…pe…. Kāmāvacarañca nakāmāvacarañca dhammaṁ paccayā kāmāvacaro ca nakāmāvacaro ca dhammā uppajjanti hetupaccayā— nakāmāvacaraṁ ekaṁ khandhañca vatthuñca paccayā tayo khandhā…pe… dve khandhe ca…pe… nakāmāvacare khandhe ca mahābhūte ca paccayā cittasamuṭṭhānaṁ rūpaṁ; paṭisandhikkhaṇe…pe…. (3) (Saṁkhittaṁ.) </div>
</div>
<div class="q" id="p_38P2_4528"> <div class="p">
<span class="pN">4528</span>Hetuyā nava, ārammaṇe cattāri, adhipatiyā nava, anantare cattāri, samanantare cattāri, sahajāte nava, aññamaññe cha, nissaye nava, upanissaye cattāri, purejāte cattāri, āsevane cattāri, kamme nava…pe… avigate nava. </div>
</div>
<div class="CENTER" id="p_38P2_4529">
<span class="pN">4529</span>Anulomaṁ.</div>
</html>

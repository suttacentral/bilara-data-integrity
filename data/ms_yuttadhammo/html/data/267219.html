<html>
<div class="i">9.5 Raṁsisaññakattheraapadāna</div>
<div class="h">Timiravagga</div>
<div class="h">Raṁsisaññakattheraapadāna</div>
<div class="q" id="p_20Ap1_1723"> <div class="divNumber">30.</div> <div class="p"> <table class="singleColumn"> <tr> <td> <div class="pN">1723</div> <div class="G">“Pabbate himavantamhi,</div> </td> </tr> <tr> <td> <div class="G">vāsaṁ kappesahaṁ pure;</div> </td> </tr> <tr> <td> <div class="G">Ajinuttaravāsohaṁ,</div> </td> </tr> <tr> <td> <div class="G">vasāmi pabbatantare.</div> </td> </tr> </table> </div>
</div>
<div class="q" id="p_20Ap1_1724"> <div class="divNumber">31.</div> <div class="p"> <table class="singleColumn"> <tr> <td> <div class="pN">1724</div> <div class="G">Suvaṇṇavaṇṇaṁ sambuddhaṁ,</div> </td> </tr> <tr> <td> <div class="G">Sataraṁsiṁva bhāṇumaṁ;</div> </td> </tr> <tr> <td> <div class="G">Vanantaragataṁ disvā,</div> </td> </tr> <tr> <td> <div class="G">Sālarājaṁva pupphitaṁ.</div> </td> </tr> </table> </div>
</div>
<div class="q" id="p_20Ap1_1725"> <div class="divNumber">32.</div> <div class="p"> <table class="singleColumn"> <tr> <td> <div class="pN">1725</div> <div class="G">Raṁsyā cittaṁ pasādetvā,</div> </td> </tr> <tr> <td> <div class="G">vipassissa mahesino;</div> </td> </tr> <tr> <td> <div class="G">Paggayha añjaliṁ vandiṁ,</div> </td> </tr> <tr> <td> <div class="G">sirasā ukkuṭī ahaṁ.</div> </td> </tr> </table> </div>
</div>
<div class="q" id="p_20Ap1_1726"> <div class="divNumber">33.</div> <div class="p"> <table class="singleColumn"> <tr> <td> <div class="pN">1726</div> <div class="G">Ekanavutito kappe,</div> </td> </tr> <tr> <td> <div class="G">yaṁ kammamakariṁ tadā;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">raṁsisaññāyidaṁ phalaṁ.</div> </td> </tr> </table> </div>
</div>
<div class="q" id="p_20Ap1_1727"> <div class="divNumber">34.</div> <div class="p"> <table class="singleColumn"> <tr> <td> <div class="pN">1727</div> <div class="G">Paṭisambhidā catasso,</div> </td> </tr> <tr> <td> <div class="G">…pe…</div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_1728"> <div class="p">
<span class="pN">1728</span>Itthaṁ sudaṁ āyasmā raṁsisaññako thero imā gāthāyo abhāsitthāti. </div>
</div>
<div class="CENTER" id="p_20Ap1_1729">
<span class="pN">1729</span>Raṁsisaññakattherassāpadānaṁ pañcamaṁ.</div>
</html>

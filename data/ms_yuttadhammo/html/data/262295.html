<html>
<div class="i"> Nahetu</div>
<div class="h">Kusalattika</div>
<div class="h">Nissayavāra</div>
<div class="h">Paccayapaccanīya</div>
<div class="h">Vibhaṅgavāra</div>
<div class="h">Nahetu</div>
<div class="q" id="p_36P1_681"> <div class="divNumber">198.</div> <div class="p">
<span class="pN">681</span>Akusalaṁ dhammaṁ nissāya akusalo dhammo uppajjati nahetupaccayā—  vicikicchāsahagate uddhaccasahagate khandhe nissāya vicikicchāsahagato uddhaccasahagato moho. (1) </div>
</div>
<div class="q" id="p_36P1_682"> <div class="p">
<span class="pN">682</span>Abyākataṁ dhammaṁ nissāya abyākato dhammo uppajjati nahetupaccayā—  ahetukaṁ vipākābyākataṁ kiriyābyākataṁ ekaṁ khandhaṁ nissāya tayo khandhā cittasamuṭṭhānañca rūpaṁ, tayo khandhe nissāya eko khandho cittasamuṭṭhānañca rūpaṁ, dve khandhe nissāya dve khandhā cittasamuṭṭhānañca rūpaṁ; ahetukapaṭisandhikkhaṇe vipākābyākataṁ ekaṁ khandhaṁ nissāya tayo khandhā kaṭattā ca rūpaṁ…pe…  dve khandhe nissāya dve khandhā kaṭattā ca rūpaṁ; khandhe nissāya vatthu, vatthuṁ nissāya khandhā; ekaṁ mahābhūtaṁ nissāya tayo mahābhūtā…pe…  mahābhūte nissāya cittasamuṭṭhānaṁ rūpaṁ kaṭattārūpaṁ upādārūpaṁ; bāhiraṁ…  āhārasamuṭṭhānaṁ…  utusamuṭṭhānaṁ…  asaññasattānaṁ ekaṁ mahābhūtaṁ nissāya tayo mahābhūtā…pe…  mahābhūte nissāya kaṭattārūpaṁ upādārūpaṁ; cakkhāyatanaṁ nissāya cakkhuviññāṇaṁ…pe…  kāyāyatanaṁ nissāya kāyaviññāṇaṁ; vatthuṁ nissāya ahetukā vipākābyākatā kiriyābyākatā khandhā. (1) </div>
</div>
<div class="q" id="p_36P1_683"> <div class="p">
<span class="pN">683</span>Abyākataṁ dhammaṁ nissāya akusalo dhammo uppajjati nahetupaccayā—  vatthuṁ nissāya vicikicchāsahagato uddhaccasahagato moho. (2) </div>
</div>
<div class="q" id="p_36P1_684"> <div class="p">
<span class="pN">684</span>Akusalañca abyākatañca dhammaṁ nissāya akusalo dhammo uppajjati nahetupaccayā—  vicikicchāsahagate uddhaccasahagate khandhe ca vatthuñca nissāya vicikicchāsahagato uddhaccasahagato moho. (1) </div>
</div>
<div class="CENTER" id="p_36P1_685">
<span class="pN">685</span>(Yathā paccayavāre, evaṁ vitthāretabbaṁ.)</div>
</html>

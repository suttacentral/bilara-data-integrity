<html>
<div class="i">1.3.8 Dibbasotakathā</div>
<div class="h">Mahāpaṇṇāsaka</div>
<div class="h">Tatiyavagga</div>
<div class="h">Dibbasotakathā</div>
<div class="q" id="p_32Kv_1213"> <div class="divNumber">375.</div> <div class="p">
<span class="pN">1213</span>๐ Maṁsasotaṁ dhammupatthaddhaṁ dibbasotaṁ hotīti? Āmantā. Maṁsasotaṁ dibbasotaṁ, dibbasotaṁ maṁsasotanti? Na hevaṁ vattabbe…pe… . </div>
</div>
<div class="q" id="p_32Kv_1214"> <div class="p">
<span class="pN">1214</span>๐ Maṁsasotaṁ dhammupatthaddhaṁ dibbasotaṁ hotīti? Āmantā. Yādisaṁ maṁsasotaṁ tādisaṁ dibbasotaṁ, yādisaṁ dibbasotaṁ tādisaṁ maṁsasotanti? Na hevaṁ vattabbe…pe… . </div>
</div>
<div class="q" id="p_32Kv_1215"> <div class="p">
<span class="pN">1215</span>๐ Maṁsasotaṁ dhammupatthaddhaṁ dibbasotaṁ hotīti? Āmantā. Taññeva maṁsasotaṁ taṁ dibbasotaṁ, taṁ dibbasotaṁ taṁ maṁsasotanti? Na hevaṁ vattabbe…pe… . </div>
</div>
<div class="q" id="p_32Kv_1216"> <div class="p">
<span class="pN">1216</span>๐ Maṁsasotaṁ dhammupatthaddhaṁ dibbasotaṁ hotīti? Āmantā. Yādiso maṁsasotassa visayo ānubhāvo gocaro tādiso dibbassa sotassa visayo ānubhāvo gocaroti? Na hevaṁ vattabbe…pe… . </div>
</div>
<div class="q" id="p_32Kv_1217"> <div class="p">
<span class="pN">1217</span>๐ Maṁsasotaṁ dhammupatthaddhaṁ dibbasotaṁ hotīti? Āmantā. Upādinnaṁ hutvā anupādinnaṁ hotīti? Na hevaṁ vattabbe…pe… . </div>
</div>
<div class="q" id="p_32Kv_1218"> <div class="p">
<span class="pN">1218</span>๐ Upādinnaṁ hutvā anupādinnaṁ hotīti? Āmantā. Kāmāvacaraṁ hutvā rūpāvacaraṁ hotīti? Na hevaṁ vattabbe…pe… . </div>
</div>
<div class="q" id="p_32Kv_1219"> <div class="p">
<span class="pN">1219</span>๐ Kāmāvacaraṁ hutvā rūpāvacaraṁ hotīti? Āmantā. Rūpāvacaraṁ hutvā arūpāvacaraṁ hotīti? Na hevaṁ vattabbe…pe… . </div>
</div>
<div class="q" id="p_32Kv_1220"> <div class="p">
<span class="pN">1220</span>๐ Rūpāvacaraṁ hutvā arūpāvacaraṁ hotīti? Āmantā. Pariyāpannaṁ hutvā apariyāpannaṁ hotīti? Na hevaṁ vattabbe…pe… . </div>
</div>
<div class="q" id="p_32Kv_1221"> <div class="divNumber">376.</div> <div class="p">
<span class="pN">1221</span>๐ Maṁsasotaṁ dhammupatthaddhaṁ dibbasotaṁ hotīti? Āmantā. Dibbasotaṁ dhammupatthaddhaṁ maṁsasotaṁ hotīti? Na hevaṁ vattabbe…pe… . </div>
</div>
<div class="q" id="p_32Kv_1222"> <div class="p">
<span class="pN">1222</span>๐ Maṁsasotaṁ dhammupatthaddhaṁ dibbasotaṁ hotīti? Āmantā. Ekaṁyeva sotanti? Na hevaṁ vattabbe…pe… . </div>
</div>
<div class="q" id="p_32Kv_1223"> <div class="p">
<span class="pN">1223</span>๐ Ekaṁyeva sotanti? Āmantā. Nanu dve sotāni vuttāni bhagavatā—  “maṁsasotaṁ, dibbasotan”ti? Āmantā. Hañci dve sotāni vuttāni bhagavatā—  maṁsasotaṁ, dibbasotaṁ, no ca vata re vattabbe—  “ekaññeva sotan”ti. </div>
</div>
<div class="CENTER" id="p_32Kv_1224">
<span class="pN">1224</span>Dibbasotakathā niṭṭhitā.</div>
</html>

<html>
<div class="i">22.1.9.4 Gharāvāsapañhā</div>
<div class="h">Mahānipāta</div>
<div class="h">Mūgapakkhavagga</div>
<div class="h">Vidhurajātaka</div>
<div class="h">Gharāvāsapañhā</div>
<div class="q" id="p_23J_2786"> <div class="divNumber">1449.</div> <div class="p"> <table class="singleColumn"> <tr> <td> <div class="pN">2786</div> <div class="G">“Vidhura vasamānassa,</div> </td> </tr> <tr> <td> <div class="G">gahaṭṭhassa sakaṁ gharaṁ;</div> </td> </tr> <tr> <td> <div class="G">Khemā vutti kathaṁ assa,</div> </td> </tr> <tr> <td> <div class="G">kathaṁ nu assa saṅgaho.</div> </td> </tr> </table> </div>
</div>
<div class="q" id="p_23J_2787"> <div class="divNumber">1450.</div> <div class="p"> <table class="singleColumn"> <tr> <td> <div class="pN">2787</div> <div class="G">Abyābajjhaṁ kathaṁ assa,</div> </td> </tr> <tr> <td> <div class="G">saccavādī ca māṇavo;</div> </td> </tr> <tr> <td> <div class="G">Asmā lokā paraṁ lokaṁ,</div> </td> </tr> <tr> <td> <div class="G">kathaṁ pecca na socati”.</div> </td> </tr> </table> </div>
</div>
<div class="q" id="p_23J_2788"> <div class="divNumber">1451.</div> <div class="p"> <table class="singleColumn"> <tr> <td> <div class="pN">2788</div> <div class="G">Taṁ tattha gatimā dhitimā,</div> </td> </tr> <tr> <td> <div class="G">matimā atthadassimā;</div> </td> </tr> <tr> <td> <div class="G">Saṅkhātā sabbadhammānaṁ,</div> </td> </tr> <tr> <td> <div class="G">vidhuro etadabravi.</div> </td> </tr> </table> </div>
</div>
<div class="q" id="p_23J_2789"> <div class="divNumber">1452.</div> <div class="p"> <table class="singleColumn"> <tr> <td> <div class="pN">2789</div> <div class="G">“Na sādhāraṇadārassa,</div> </td> </tr> <tr> <td> <div class="G">na bhuñje sādumekako;</div> </td> </tr> <tr> <td> <div class="G">Na seve lokāyatikaṁ,</div> </td> </tr> <tr> <td> <div class="G">netaṁ paññāya vaḍḍhanaṁ.</div> </td> </tr> </table> </div>
</div>
<div class="q" id="p_23J_2790"> <div class="divNumber">1453.</div> <div class="p"> <table class="singleColumn"> <tr> <td> <div class="pN">2790</div> <div class="G">Sīlavā vattasampanno,</div> </td> </tr> <tr> <td> <div class="G">appamatto vicakkhaṇo;</div> </td> </tr> <tr> <td> <div class="G">Nivātavutti atthaddho,</div> </td> </tr> <tr> <td> <div class="G">surato sakhilo mudu.</div> </td> </tr> </table> </div>
</div>
<div class="q" id="p_23J_2791"> <div class="divNumber">1454.</div> <div class="p"> <table class="singleColumn"> <tr> <td> <div class="pN">2791</div> <div class="G">Saṅgahetā ca mittānaṁ,</div> </td> </tr> <tr> <td> <div class="G">saṁvibhāgī vidhānavā;</div> </td> </tr> <tr> <td> <div class="G">Tappeyya annapānena,</div> </td> </tr> <tr> <td> <div class="G">sadā samaṇabrāhmaṇe.</div> </td> </tr> </table> </div>
</div>
<div class="q" id="p_23J_2792"> <div class="divNumber">1455.</div> <div class="p"> <table class="singleColumn"> <tr> <td> <div class="pN">2792</div> <div class="G">Dhammakāmo sutādhāro,</div> </td> </tr> <tr> <td> <div class="G">bhaveyya paripucchako;</div> </td> </tr> <tr> <td> <div class="G">Sakkaccaṁ payirupāseyya,</div> </td> </tr> <tr> <td> <div class="G">sīlavante bahussute.</div> </td> </tr> </table> </div>
</div>
<div class="q" id="p_23J_2793"> <div class="divNumber">1456.</div> <div class="p"> <table class="singleColumn"> <tr> <td> <div class="pN">2793</div> <div class="G">Gharamāvasamānassa,</div> </td> </tr> <tr> <td> <div class="G">gahaṭṭhassa sakaṁ gharaṁ;</div> </td> </tr> <tr> <td> <div class="G">Khemā vutti siyā evaṁ,</div> </td> </tr> <tr> <td> <div class="G">evaṁ nu assa saṅgaho.</div> </td> </tr> </table> </div>
</div>
<div class="q" id="p_23J_2794"> <div class="divNumber">1457.</div> <div class="p"> <table class="singleColumn"> <tr> <td> <div class="pN">2794</div> <div class="G">Abyābajjhaṁ siyā evaṁ,</div> </td> </tr> <tr> <td> <div class="G">saccavādī ca māṇavo;</div> </td> </tr> <tr> <td> <div class="G">Asmā lokā paraṁ lokaṁ,</div> </td> </tr> <tr> <td> <div class="G">evaṁ pecca na socati”.</div> </td> </tr> </table> </div>
</div>
<div class="CENTER" id="p_23J_2795">
<span class="pN">2795</span>Gharāvāsapañhā nāma.</div>
</html>

<html>
<div class="i"> Nahetu</div>
<div class="h">Piṭṭhiduka</div>
<div class="h">Sappītikaduka</div>
<div class="h">Paṭiccavāra</div>
<div class="h">Paccayapaccanīya</div>
<div class="h">Vibhaṅgavāra</div>
<div class="h">Nahetu</div>
<div class="q" id="p_38P2_4382"> <div class="divNumber">144.</div> <div class="p">
<span class="pN">4382</span>Sappītikaṁ dhammaṁ paṭicca sappītiko dhammo uppajjati nahetupaccayā— ahetukaṁ sappītikaṁ ekaṁ khandhaṁ paṭicca tayo khandhā…pe… dve khandhe…pe…. Sappītikaṁ dhammaṁ paṭicca appītiko dhammo uppajjati nahetupaccayā— ahetuke sappītike khandhe paṭicca pīti ca cittasamuṭṭhānañca rūpaṁ. Sappītikaṁ dhammaṁ paṭicca sappītiko ca appītiko ca dhammā uppajjanti nahetupaccayā— ahetukaṁ sappītikaṁ ekaṁ khandhaṁ paṭicca tayo khandhā pīti ca cittasamuṭṭhānañca rūpaṁ…pe… dve khandhe…pe…. (3) </div>
</div>
<div class="q" id="p_38P2_4383"> <div class="p">
<span class="pN">4383</span>Appītikaṁ dhammaṁ paṭicca appītiko dhammo uppajjati nahetupaccayā— ahetukaṁ appītikaṁ ekaṁ khandhaṁ paṭicca tayo khandhā cittasamuṭṭhānañca rūpaṁ…pe… dve khandhe…pe… pītiṁ paṭicca cittasamuṭṭhānaṁ rūpaṁ; ahetukapaṭisandhikkhaṇe appītikaṁ ekaṁ khandhaṁ paṭicca tayo khandhā kaṭattā ca rūpaṁ…pe… dve khandhe paṭicca dve khandhā kaṭattā ca rūpaṁ, khandhe paṭicca vatthu, vatthuṁ paṭicca khandhā, ekaṁ mahābhūtaṁ…pe… (yāva asaññasattāpi) vicikicchāsahagate uddhaccasahagate khandhe paṭicca vicikicchāsahagato uddhaccasahagato moho. Appītikaṁ dhammaṁ paṭicca sappītiko dhammo uppajjati nahetupaccayā— ahetukaṁ pītiṁ paṭicca sappītikā khandhā. (Mūlaṁ kātabbaṁ.) Pītiṁ paṭicca sappītikā khandhā cittasamuṭṭhānañca rūpaṁ. (3) </div>
</div>
<div class="q" id="p_38P2_4384"> <div class="divNumber">145.</div> <div class="p">
<span class="pN">4384</span>Sappītikañca appītikañca dhammaṁ paṭicca sappītiko dhammo uppajjati nahetupaccayā— ahetukaṁ sappītikaṁ ekaṁ khandhañca pītiñca paṭicca tayo khandhā…pe… dve khandhe ca…pe…. Sappītikañca appītikañca dhammaṁ paṭicca appītiko dhammo uppajjati nahetupaccayā— ahetuke sappītike khandhe ca pītiñca paṭicca cittasamuṭṭhānaṁ rūpaṁ, ahetuke sappītike khandhe ca mahābhūte ca paṭicca cittasamuṭṭhānaṁ rūpaṁ. Sappītikañca appītikañca dhammaṁ paṭicca sappītiko ca appītiko ca dhammā uppajjanti nahetupaccayā— ahetukaṁ sappītikaṁ ekaṁ khandhañca pītiñca paṭicca tayo khandhā cittasamuṭṭhānañca rūpaṁ…pe… dve khandhe ca…pe… ahetukaṁ sappītikaṁ ekaṁ khandhañca pītiñca paṭicca tayo khandhā…pe… dve khandhe ca…pe… ahetuke sappītike khandhe ca pītiñca mahābhūte ca paṭicca cittasamuṭṭhānaṁ rūpaṁ. (3) </div>
</div>
</html>

<html>
<div class="i">3.1.1 Yudhañjayacariya</div>
<div class="h">Yudhañjayavagga</div>
<div class="h">Nekkhammapāramī</div>
<div class="h">Yudhañjayacariya</div>
<div class="q" id="p_21Cp_269"> <div class="divNumber">1.</div> <div class="p"> <table class="singleColumn"> <tr> <td> <div class="pN">269</div> <div class="G">“Yadāhaṁ amitayaso,</div> </td> </tr> <tr> <td> <div class="G">Rājaputto yudhañjayo;</div> </td> </tr> <tr> <td> <div class="G">Ussāvabinduṁ sūriyātape,</div> </td> </tr> <tr> <td> <div class="G">Patitaṁ disvāna saṁvijiṁ.</div> </td> </tr> </table> </div>
</div>
<div class="q" id="p_21Cp_270"> <div class="divNumber">2.</div> <div class="p"> <table class="singleColumn"> <tr> <td> <div class="pN">270</div> <div class="G">Taññevādhipatiṁ katvā,</div> </td> </tr> <tr> <td> <div class="G">saṁvegamanubrūhayiṁ;</div> </td> </tr> <tr> <td> <div class="G">Mātāpitū ca vanditvā,</div> </td> </tr> <tr> <td> <div class="G">pabbajjamanuyācahaṁ.</div> </td> </tr> </table> </div>
</div>
<div class="q" id="p_21Cp_271"> <div class="divNumber">3.</div> <div class="p"> <table class="singleColumn"> <tr> <td> <div class="pN">271</div> <div class="G">Yācanti maṁ pañjalikā,</div> </td> </tr> <tr> <td> <div class="G">sanegamā saraṭṭhakā;</div> </td> </tr> <tr> <td> <div class="G">‘Ajjeva putta paṭipajja,</div> </td> </tr> <tr> <td> <div class="G">iddhaṁ phītaṁ mahāmahiṁ’.</div> </td> </tr> </table> </div>
</div>
<div class="q" id="p_21Cp_272"> <div class="divNumber">4.</div> <div class="p"> <table class="singleColumn"> <tr> <td> <div class="pN">272</div> <div class="G">Sarājake sahorodhe,</div> </td> </tr> <tr> <td> <div class="G">sanegame saraṭṭhake;</div> </td> </tr> <tr> <td> <div class="G">Karuṇaṁ paridevante,</div> </td> </tr> <tr> <td> <div class="G">anapekkhova pariccajiṁ.</div> </td> </tr> </table> </div>
</div>
<div class="q" id="p_21Cp_273"> <div class="divNumber">5.</div> <div class="p"> <table class="singleColumn"> <tr> <td> <div class="pN">273</div> <div class="G">Kevalaṁ pathaviṁ rajjaṁ,</div> </td> </tr> <tr> <td> <div class="G">ñātiparijanaṁ yasaṁ;</div> </td> </tr> <tr> <td> <div class="G">Cajamāno na cintesiṁ,</div> </td> </tr> <tr> <td> <div class="G">bodhiyāyeva kāraṇā.</div> </td> </tr> </table> </div>
</div>
<div class="q" id="p_21Cp_274"> <div class="divNumber">6.</div> <div class="p"> <table class="singleColumn"> <tr> <td> <div class="pN">274</div> <div class="G">Mātāpitā na me dessā,</div> </td> </tr> <tr> <td> <div class="G">napi me dessaṁ mahāyasaṁ;</div> </td> </tr> <tr> <td> <div class="G">Sabbaññutaṁ piyaṁ mayhaṁ,</div> </td> </tr> <tr> <td> <div class="G">tasmā rajjaṁ pariccajin”ti.</div> </td> </tr> </table> </div>
</div>
<div class="CENTER" id="p_21Cp_275">
<span class="pN">275</span>Yudhañjayacariyaṁ paṭhamaṁ.</div>
</html>

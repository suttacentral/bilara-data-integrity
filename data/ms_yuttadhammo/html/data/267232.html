<html>
<div class="i">10.8 Senāsanadāyakattheraapadāna</div>
<div class="h">Sudhāvagga</div>
<div class="h">Senāsanadāyakattheraapadāna</div>
<div class="q" id="p_20Ap1_1823"> <div class="divNumber">45.</div> <div class="p"> <table class="singleColumn"> <tr> <td> <div class="pN">1823</div> <div class="G">“Siddhatthassa bhagavato,</div> </td> </tr> <tr> <td> <div class="G">adāsiṁ paṇṇasantharaṁ;</div> </td> </tr> <tr> <td> <div class="G">Samantā upahārañca,</div> </td> </tr> <tr> <td> <div class="G">kusumaṁ okiriṁ ahaṁ.</div> </td> </tr> </table> </div>
</div>
<div class="q" id="p_20Ap1_1824"> <div class="divNumber">46.</div> <div class="p"> <table class="singleColumn"> <tr> <td> <div class="pN">1824</div> <div class="G">Pāsādevaṁ guṇaṁ rammaṁ,</div> </td> </tr> <tr> <td> <div class="G">Anubhomi mahārahaṁ;</div> </td> </tr> <tr> <td> <div class="G">Mahagghāni ca pupphāni,</div> </td> </tr> <tr> <td> <div class="G">Sayanebhisavanti me.</div> </td> </tr> </table> </div>
</div>
<div class="q" id="p_20Ap1_1825"> <div class="divNumber">47.</div> <div class="p"> <table class="singleColumn"> <tr> <td> <div class="pN">1825</div> <div class="G">Sayanehaṁ tuvaṭṭāmi,</div> </td> </tr> <tr> <td> <div class="G">vicitte pupphasanthate;</div> </td> </tr> <tr> <td> <div class="G">Pupphavuṭṭhi ca sayane,</div> </td> </tr> <tr> <td> <div class="G">abhivassati tāvade.</div> </td> </tr> </table> </div>
</div>
<div class="q" id="p_20Ap1_1826"> <div class="divNumber">48.</div> <div class="p"> <table class="singleColumn"> <tr> <td> <div class="pN">1826</div> <div class="G">Catunnavutito kappe,</div> </td> </tr> <tr> <td> <div class="G">adāsiṁ paṇṇasantharaṁ;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">santharassa idaṁ phalaṁ.</div> </td> </tr> </table> </div>
</div>
<div class="q" id="p_20Ap1_1827"> <div class="divNumber">49.</div> <div class="p"> <table class="singleColumn"> <tr> <td> <div class="pN">1827</div> <div class="G">Tiṇasantharakā nāma,</div> </td> </tr> <tr> <td> <div class="G">sattete cakkavattino;</div> </td> </tr> <tr> <td> <div class="G">Ito te pañcame kappe,</div> </td> </tr> <tr> <td> <div class="G">uppajjiṁsu janādhipā.</div> </td> </tr> </table> </div>
</div>
<div class="q" id="p_20Ap1_1828"> <div class="divNumber">50.</div> <div class="p"> <table class="singleColumn"> <tr> <td> <div class="pN">1828</div> <div class="G">Paṭisambhidā catasso,</div> </td> </tr> <tr> <td> <div class="G">…pe…</div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_1829"> <div class="p">
<span class="pN">1829</span>Itthaṁ sudaṁ āyasmā senāsanadāyako thero imā gāthāyo abhāsitthāti. </div>
</div>
<div class="CENTER" id="p_20Ap1_1830">
<span class="pN">1830</span>Senāsanadāyakattherassāpadānaṁ aṭṭhamaṁ.</div>
</html>

<html>
<div class="i">2.3.2 Anulomaokāsa</div>
<div class="h">Mahāvāra</div>
<div class="h">Pajahanavāra</div>
<div class="h">Anulomaokāsa</div>
<div class="q" id="p_34Y7_962"> <div class="divNumber">143.</div> <div class="p">
<span class="pN">962</span>»  Yato kāmarāgānusayaṁ pajahati tato paṭighānusayaṁ pajahatīti? No. </div>
</div>
<div class="q" id="p_34Y7_963"> <div class="p">
<span class="pN">963</span>«  Yato vā pana paṭighānusayaṁ pajahati tato kāmarāgānusayaṁ pajahatīti? No. </div>
</div>
<div class="q" id="p_34Y7_964"> <div class="p">
<span class="pN">964</span>»  Yato kāmarāgānusayaṁ pajahati tato mānānusayaṁ pajahatīti? Āmantā. </div>
</div>
<div class="q" id="p_34Y7_965"> <div class="p">
<span class="pN">965</span>«  Yato vā pana mānānusayaṁ pajahati tato kāmarāgānusayaṁ pajahatīti? </div>
</div>
<div class="q" id="p_34Y7_966"> <div class="p">
<span class="pN">966</span>Rūpadhātuyā arūpadhātuyā tato mānānusayaṁ pajahati, no ca tato kāmarāgānusayaṁ pajahati. Kāmadhātuyā dvīsu vedanāsu tato mānānusayañca pajahati kāmarāgānusayañca pajahati. </div>
</div>
<div class="q" id="p_34Y7_967"> <div class="p">
<span class="pN">967</span>»  Yato kāmarāgānusayaṁ pajahati tato diṭṭhānusayaṁ…pe…  vicikicchānusayaṁ pajahatīti? Āmantā. </div>
</div>
<div class="q" id="p_34Y7_968"> <div class="p">
<span class="pN">968</span>«  Yato vā pana vicikicchānusayaṁ pajahati tato kāmarāgānusayaṁ pajahatīti? </div>
</div>
<div class="q" id="p_34Y7_969"> <div class="p">
<span class="pN">969</span>Dukkhāya vedanāya rūpadhātuyā arūpadhātuyā tato vicikicchānusayaṁ pajahati, no ca tato kāmarāgānusayaṁ pajahati. Kāmadhātuyā dvīsu vedanāsu tato vicikicchānusayañca pajahati kāmarāgānusayañca pajahati. </div>
</div>
<div class="q" id="p_34Y7_970"> <div class="p">
<span class="pN">970</span>»  Yato kāmarāgānusayaṁ pajahati tato bhavarāgānusayaṁ pajahatīti? No. </div>
</div>
<div class="q" id="p_34Y7_971"> <div class="p">
<span class="pN">971</span>«  Yato vā pana bhavarāgānusayaṁ pajahati tato kāmarāgānusayaṁ pajahatīti? No. </div>
</div>
<div class="q" id="p_34Y7_972"> <div class="p">
<span class="pN">972</span>»  Yato kāmarāgānusayaṁ pajahati tato avijjānusayaṁ pajahatīti? Āmantā. </div>
</div>
<div class="q" id="p_34Y7_973"> <div class="p">
<span class="pN">973</span>«  Yato vā pana avijjānusayaṁ pajahati tato kāmarāgānusayaṁ pajahatīti? </div>
</div>
<div class="q" id="p_34Y7_974"> <div class="p">
<span class="pN">974</span>Dukkhāya vedanāya rūpadhātuyā arūpadhātuyā tato avijjānusayaṁ pajahati, no ca tato kāmarāgānusayaṁ pajahati. Kāmadhātuyā dvīsu vedanāsu tato avijjānusayañca pajahati kāmarāgānusayañca pajahati. </div>
</div>
<div class="q" id="p_34Y7_975"> <div class="divNumber">144.</div> <div class="p">
<span class="pN">975</span>»  Yato paṭighānusayaṁ pajahati tato mānānusayaṁ pajahatīti? No. </div>
</div>
<div class="q" id="p_34Y7_976"> <div class="p">
<span class="pN">976</span>«  Yato vā pana mānānusayaṁ pajahati tato paṭighānusayaṁ pajahatīti? No. </div>
</div>
<div class="q" id="p_34Y7_977"> <div class="p">
<span class="pN">977</span>»  Yato paṭighānusayaṁ pajahati tato diṭṭhānusayaṁ…pe…  vicikicchānusayaṁ pajahatīti? Āmantā. </div>
</div>
<div class="q" id="p_34Y7_978"> <div class="p">
<span class="pN">978</span>«  Yato vā pana vicikicchānusayaṁ pajahati tato paṭighānusayaṁ pajahatīti? </div>
</div>
<div class="q" id="p_34Y7_979"> <div class="p">
<span class="pN">979</span>Kāmadhātuyā dvīsu vedanāsu rūpadhātuyā arūpadhātuyā tato vicikicchānusayaṁ pajahati, no ca tato paṭighānusayaṁ pajahati. Dukkhāya vedanāya tato vicikicchānusayañca pajahati paṭighānusayañca pajahati. </div>
</div>
<div class="q" id="p_34Y7_980"> <div class="p">
<span class="pN">980</span>»  Yato paṭighānusayaṁ pajahati tato bhavarāgānusayaṁ pajahatīti? No. </div>
</div>
<div class="q" id="p_34Y7_981"> <div class="p">
<span class="pN">981</span>«  Yato vā pana bhavarāgānusayaṁ pajahati tato paṭighānusayaṁ pajahatīti? No. </div>
</div>
<div class="q" id="p_34Y7_982"> <div class="p">
<span class="pN">982</span>»  Yato paṭighānusayaṁ pajahati tato avijjānusayaṁ pajahatīti? Āmantā. </div>
</div>
<div class="q" id="p_34Y7_983"> <div class="p">
<span class="pN">983</span>«  Yato vā pana avijjānusayaṁ pajahati tato paṭighānusayaṁ pajahatīti? </div>
</div>
<div class="q" id="p_34Y7_984"> <div class="p">
<span class="pN">984</span>Kāmadhātuyā dvīsu vedanāsu rūpadhātuyā arūpadhātuyā tato avijjānusayaṁ pajahati, no ca tato paṭighānusayaṁ pajahati. Dukkhāya vedanāya tato avijjānusayañca pajahati paṭighānusayañca pajahati. </div>
</div>
<div class="q" id="p_34Y7_985"> <div class="divNumber">145.</div> <div class="p">
<span class="pN">985</span>»  Yato mānānusayaṁ pajahati tato diṭṭhānusayaṁ…pe…  vicikicchānusayaṁ pajahatīti? Āmantā. </div>
</div>
<div class="q" id="p_34Y7_986"> <div class="p">
<span class="pN">986</span>«  Yato vā pana vicikicchānusayaṁ pajahati tato mānānusayaṁ pajahatīti? </div>
</div>
<div class="q" id="p_34Y7_987"> <div class="p">
<span class="pN">987</span>Dukkhāya vedanāya tato vicikicchānusayaṁ pajahati, no ca tato mānānusayaṁ pajahati. Kāmadhātuyā dvīsu vedanāsu rūpadhātuyā arūpadhātuyā tato vicikicchānusayañca pajahati mānānusayañca pajahati. </div>
</div>
<div class="q" id="p_34Y7_988"> <div class="p">
<span class="pN">988</span>»  Yato mānānusayaṁ pajahati tato bhavarāgānusayaṁ pajahatīti? </div>
</div>
<div class="q" id="p_34Y7_989"> <div class="p">
<span class="pN">989</span>Kāmadhātuyā dvīsu vedanāsu tato mānānusayaṁ pajahati, no ca tato bhavarāgānusayaṁ pajahati. Rūpadhātuyā arūpadhātuyā tato mānānusayañca pajahati bhavarāgānusayañca pajahati. </div>
</div>
<div class="q" id="p_34Y7_990"> <div class="p">
<span class="pN">990</span>«  Yato vā pana bhavarāgānusayaṁ pajahati tato mānānusayaṁ pajahatīti? Āmantā. </div>
</div>
<div class="q" id="p_34Y7_991"> <div class="p">
<span class="pN">991</span>»  Yato mānānusayaṁ pajahati tato avijjānusayaṁ pajahatīti? Āmantā. </div>
</div>
<div class="q" id="p_34Y7_992"> <div class="p">
<span class="pN">992</span>«  Yato vā pana avijjānusayaṁ pajahati tato mānānusayaṁ pajahatīti? </div>
</div>
<div class="q" id="p_34Y7_993"> <div class="p">
<span class="pN">993</span>Dukkhāya vedanāya tato avijjānusayaṁ pajahati, no ca tato mānānusayaṁ pajahati. Kāmadhātuyā dvīsu vedanāsu rūpadhātuyā arūpadhātuyā tato avijjānusayañca pajahati mānānusayañca pajahati. </div>
</div>
<div class="q" id="p_34Y7_994"> <div class="divNumber">146.</div> <div class="p">
<span class="pN">994</span>»  Yato diṭṭhānusayaṁ pajahati tato vicikicchānusayaṁ pajahatīti? Āmantā. </div>
</div>
<div class="q" id="p_34Y7_995"> <div class="p">
<span class="pN">995</span>«  Yato vā pana vicikicchānusayaṁ pajahati tato diṭṭhānusayaṁ pajahatīti? Āmantā…pe… . </div>
</div>
<div class="q" id="p_34Y7_996"> <div class="divNumber">147.</div> <div class="p">
<span class="pN">996</span>»  Yato vicikicchānusayaṁ pajahati tato bhavarāgānusayaṁ pajahatīti? </div>
</div>
<div class="q" id="p_34Y7_997"> <div class="p">
<span class="pN">997</span>Kāmadhātuyā tīsu vedanāsu tato vicikicchānusayaṁ pajahati, no ca tato bhavarāgānusayaṁ pajahati. Rūpadhātuyā arūpadhātuyā tato vicikicchānusayañca pajahati bhavarāgānusayañca pajahati. </div>
</div>
<div class="q" id="p_34Y7_998"> <div class="p">
<span class="pN">998</span>«  Yato vā pana bhavarāgānusayaṁ pajahati tato vicikicchānusayaṁ pajahatīti? Āmantā. </div>
</div>
<div class="q" id="p_34Y7_999"> <div class="p">
<span class="pN">999</span>»  Yato vicikicchānusayaṁ pajahati tato avijjānusayaṁ pajahatīti? Āmantā. </div>
</div>
<div class="q" id="p_34Y7_1000"> <div class="p">
<span class="pN">1000</span>«  Yato vā pana avijjānusayaṁ pajahati tato vicikicchānusayaṁ pajahatīti? Āmantā. </div>
</div>
<div class="q" id="p_34Y7_1001"> <div class="divNumber">148.</div> <div class="p">
<span class="pN">1001</span>»  Yato bhavarāgānusayaṁ pajahati tato avijjānusayaṁ pajahatīti? Āmantā. </div>
</div>
<div class="q" id="p_34Y7_1002"> <div class="p">
<span class="pN">1002</span>«  Yato vā pana avijjānusayaṁ pajahati tato bhavarāgānusayaṁ pajahatīti? </div>
</div>
<div class="q" id="p_34Y7_1003"> <div class="p">
<span class="pN">1003</span>Kāmadhātuyā tīsu vedanāsu tato avijjānusayaṁ pajahati no ca tato bhavarāgānusayaṁ pajahati. Rūpadhātuyā arūpadhātuyā tato avijjānusayañca pajahati bhavarāgānusayañca pajahati. (Ekamūlakaṁ.) </div>
</div>
<div class="q" id="p_34Y7_1004"> <div class="divNumber">149.</div> <div class="p">
<span class="pN">1004</span>»  Yato kāmarāgānusayañca paṭighānusayañca pajahati tato mānānusayaṁ pajahatīti? Natthi. </div>
</div>
<div class="q" id="p_34Y7_1005"> <div class="p">
<span class="pN">1005</span>«  Yato vā pana mānānusayaṁ pajahati tato kāmarāgānusayañca paṭighānusayañca pajahatīti? </div>
</div>
<div class="q" id="p_34Y7_1006"> <div class="p">
<span class="pN">1006</span>Rūpadhātuyā arūpadhātuyā tato mānānusayaṁ pajahati, no ca tato kāmarāgānusayañca paṭighānusayañca pajahati. Kāmadhātuyā dvīsu vedanāsu tato mānānusayañca kāmarāgānusayañca pajahati, no ca tato paṭighānusayaṁ pajahati. </div>
</div>
<div class="q" id="p_34Y7_1007"> <div class="p">
<span class="pN">1007</span>»  Yato kāmarāgānusayañca paṭighānusayañca pajahati tato diṭṭhānusayaṁ…pe…  vicikicchānusayaṁ pajahatīti? Natthi. </div>
</div>
<div class="q" id="p_34Y7_1008"> <div class="p">
<span class="pN">1008</span>«  Yato vā pana vicikicchānusayaṁ pajahati tato kāmarāgānusayañca paṭighānusayañca pajahatīti? </div>
</div>
<div class="q" id="p_34Y7_1009"> <div class="p">
<span class="pN">1009</span>Rūpadhātuyā arūpadhātuyā tato vicikicchānusayaṁ pajahati, no ca tato kāmarāgānusayañca paṭighānusayañca pajahati. Kāmadhātuyā dvīsu vedanāsu tato vicikicchānusayañca kāmarāgānusayañca pajahati, no ca tato paṭighānusayaṁ pajahati. Dukkhāya vedanāya tato vicikicchānusayañca paṭighānusayañca pajahati, no ca tato kāmarāgānusayaṁ pajahati. </div>
</div>
<div class="q" id="p_34Y7_1010"> <div class="p">
<span class="pN">1010</span>»  Yato kāmarāgānusayañca paṭighānusayañca pajahati tato bhavarāgānusayaṁ pajahatīti? Natthi. </div>
</div>
<div class="q" id="p_34Y7_1011"> <div class="p">
<span class="pN">1011</span>«  Yato vā pana bhavarāgānusayaṁ pajahati tato kāmarāgānusayañca paṭighānusayañca pajahatīti? No. </div>
</div>
<div class="q" id="p_34Y7_1012"> <div class="p">
<span class="pN">1012</span>»  Yato kāmarāgānusayañca paṭighānusayañca pajahati tato avijjānusayaṁ pajahatīti? Natthi. </div>
</div>
<div class="q" id="p_34Y7_1013"> <div class="p">
<span class="pN">1013</span>«  Yato vā pana avijjānusayaṁ pajahati tato kāmarāgānusayañca paṭighānusayañca pajahatīti? </div>
</div>
<div class="q" id="p_34Y7_1014"> <div class="p">
<span class="pN">1014</span>Rūpadhātuyā arūpadhātuyā tato avijjānusayaṁ pajahati, no ca tato kāmarāgānusayañca paṭighānusayañca pajahati. Kāmadhātuyā dvīsu vedanāsu tato avijjānusayañca kāmarāgānusayañca pajahati, no ca tato paṭighānusayaṁ pajahati. Dukkhāya vedanāya tato avijjānusayañca paṭighānusayañca pajahati, no ca tato kāmarāgānusayaṁ pajahati. (Dukamūlakaṁ.) </div>
</div>
<div class="q" id="p_34Y7_1015"> <div class="divNumber">150.</div> <div class="p">
<span class="pN">1015</span>»  Yato kāmarāgānusayañca paṭighānusayañca mānānusayañca pajahati tato diṭṭhānusayaṁ…pe…  vicikicchānusayaṁ pajahatīti? Natthi. </div>
</div>
<div class="q" id="p_34Y7_1016"> <div class="p">
<span class="pN">1016</span>«  Yato vā pana vicikicchānusayaṁ pajahati tato kāmarāgānusayañca paṭighānusayañca mānānusayañca pajahatīti? </div>
</div>
<div class="q" id="p_34Y7_1017"> <div class="p">
<span class="pN">1017</span>Rūpadhātuyā arūpadhātuyā tato vicikicchānusayañca mānānusayañca pajahati, no ca tato kāmarāgānusayañca paṭighānusayañca pajahati. Kāmadhātuyā dvīsu vedanāsu tato vicikicchānusayañca kāmarāgānusayañca mānānusayañca pajahati, no ca tato paṭighānusayaṁ pajahati. Dukkhāya vedanāya tato vicikicchānusayañca paṭighānusayañca pajahati, no ca tato kāmarāgānusayañca mānānusayañca pajahati. </div>
</div>
<div class="q" id="p_34Y7_1018"> <div class="p">
<span class="pN">1018</span>»  Yato kāmarāgānusayañca paṭighānusayañca mānānusayañca pajahati tato bhavarāgānusayaṁ pajahatīti? Natthi. </div>
</div>
<div class="q" id="p_34Y7_1019"> <div class="p">
<span class="pN">1019</span>«  Yato vā pana bhavarāgānusayaṁ pajahati tato kāmarāgānusayañca paṭighānusayañca mānānusayañca pajahatīti? </div>
</div>
<div class="q" id="p_34Y7_1020"> <div class="p">
<span class="pN">1020</span>Mānānusayaṁ pajahati. </div>
</div>
<div class="q" id="p_34Y7_1021"> <div class="p">
<span class="pN">1021</span>»  Yato kāmarāgānusayañca paṭighānusayañca mānānusayañca pajahati tato avijjānusayaṁ pajahatīti? Natthi. </div>
</div>
<div class="q" id="p_34Y7_1022"> <div class="p">
<span class="pN">1022</span>«  Yato vā pana avijjānusayaṁ pajahati tato kāmarāgānusayañca paṭighānusayañca mānānusayañca pajahatīti? </div>
</div>
<div class="q" id="p_34Y7_1023"> <div class="p">
<span class="pN">1023</span>Rūpadhātuyā arūpadhātuyā tato avijjānusayañca mānānusayañca pajahati, no ca tato kāmarāgānusayañca paṭighānusayañca pajahati. Kāmadhātuyā dvīsu vedanāsu tato avijjānusayañca kāmarāgānusayañca mānānusayañca pajahati, no ca tato paṭighānusayaṁ pajahati. Dukkhāya vedanāya tato avijjānusayañca paṭighānusayañca pajahati, no ca tato kāmarāgānusayañca mānānusayañca pajahati. (Tikamūlakaṁ.) </div>
</div>
<div class="q" id="p_34Y7_1024"> <div class="divNumber">151.</div> <div class="p">
<span class="pN">1024</span>»  Yato kāmarāgānusayañca paṭighānusayañca mānānusayañca diṭṭhānusayañca pajahati tato vicikicchānusayaṁ pajahatīti? Natthi. </div>
</div>
<div class="q" id="p_34Y7_1025"> <div class="p">
<span class="pN">1025</span>«  Yato vā pana vicikicchānusayaṁ pajahati tato kāmarāgānusayañca paṭighānusayañca mānānusayañca diṭṭhānusayañca pajahatīti? </div>
</div>
<div class="q" id="p_34Y7_1026"> <div class="p">
<span class="pN">1026</span>Rūpadhātuyā arūpadhātuyā tato vicikicchānusayañca mānānusayañca diṭṭhānusayañca pajahati, no ca tato kāmarāgānusayañca paṭighānusayañca pajahati. Kāmadhātuyā dvīsu vedanāsu tato vicikicchānusayañca kāmarāgānusayañca mānānusayañca diṭṭhānusayañca pajahati, no ca tato paṭighānusayaṁ pajahati. Dukkhāya vedanāya tato vicikicchānusayañca paṭighānusayañca diṭṭhānusayañca pajahati, no ca tato kāmarāgānusayañca mānānusayañca pajahati…pe… . (Catukkamūlakaṁ.) </div>
</div>
<div class="q" id="p_34Y7_1027"> <div class="divNumber">152.</div> <div class="p">
<span class="pN">1027</span>»  Yato kāmarāgānusayañca paṭighānusayañca mānānusayañca diṭṭhānusayañca vicikicchānusayañca pajahati tato bhavarāgānusayaṁ pajahatīti? Natthi. </div>
</div>
<div class="q" id="p_34Y7_1028"> <div class="p">
<span class="pN">1028</span>«  Yato vā pana bhavarāgānusayaṁ pajahati tato kāmarāgānusayañca paṭighānusayañca mānānusayañca diṭṭhānusayañca vicikicchānusayañca pajahatīti? </div>
</div>
<div class="q" id="p_34Y7_1029"> <div class="p">
<span class="pN">1029</span>Mānānusayañca diṭṭhānusayañca vicikicchānusayañca pajahati. </div>
</div>
<div class="q" id="p_34Y7_1030"> <div class="p">
<span class="pN">1030</span>»  Yato kāmarāgānusayañca paṭighānusayañca mānānusayañca diṭṭhānusayañca vicikicchānusayañca pajahati tato avijjānusayaṁ pajahatīti? Natthi. </div>
</div>
<div class="q" id="p_34Y7_1031"> <div class="p">
<span class="pN">1031</span>«  Yato vā pana avijjānusayaṁ pajahati tato kāmarāgānusayañca paṭighānusayañca mānānusayañca diṭṭhānusayañca vicikicchānusayañca pajahatīti? </div>
</div>
<div class="q" id="p_34Y7_1032"> <div class="p">
<span class="pN">1032</span>Rūpadhātuyā arūpadhātuyā tato avijjānusayañca mānānusayañca diṭṭhānusayañca vicikicchānusayañca pajahati, no ca tato kāmarāgānusayañca paṭighānusayañca pajahati. Kāmadhātuyā dvīsu vedanāsu tato avijjānusayañca kāmarāgānusayañca mānānusayañca diṭṭhānusayañca vicikicchānusayañca pajahati, no ca tato paṭighānusayaṁ pajahati. Dukkhāya vedanāya tato avijjānusayañca paṭighānusayañca diṭṭhānusayañca vicikicchānusayañca pajahati, no ca tato kāmarāgānusayañca mānānusayañca pajahati. (Pañcakamūlakaṁ.) </div>
</div>
<div class="q" id="p_34Y7_1033"> <div class="divNumber">153.</div> <div class="p">
<span class="pN">1033</span>»  Yato kāmarāgānusayañca paṭighānusayañca mānānusayañca diṭṭhānusayañca vicikicchānusayañca bhavarāgānusayañca pajahati tato avijjānusayaṁ pajahatīti? Natthi. </div>
</div>
<div class="q" id="p_34Y7_1034"> <div class="p">
<span class="pN">1034</span>«  Yato vā pana avijjānusayaṁ pajahati tato kāmarāgānusayañca paṭighānusayañca mānānusayañca diṭṭhānusayañca vicikicchānusayañca bhavarāgānusayañca pajahatīti? </div>
</div>
<div class="q" id="p_34Y7_1035"> <div class="p">
<span class="pN">1035</span>Rūpadhātuyā arūpadhātuyā tato avijjānusayañca mānānusayañca diṭṭhānusayañca vicikicchānusayañca bhavarāgānusayañca pajahati, no ca tato kāmarāgānusayañca paṭighānusayañca pajahati. Kāmadhātuyā dvīsu vedanāsu tato avijjānusayañca kāmarāgānusayañca mānānusayañca diṭṭhānusayañca vicikicchānusayañca pajahati, no ca tato paṭighānusayañca bhavarāgānusayañca pajahati. Dukkhāya vedanāya tato avijjānusayañca paṭighānusayañca diṭṭhānusayañca vicikicchānusayañca pajahati, no ca tato kāmarāgānusayañca mānānusayañca bhavarāgānusayañca pajahati. (Chakkamūlakaṁ.) </div>
</div>
</html>

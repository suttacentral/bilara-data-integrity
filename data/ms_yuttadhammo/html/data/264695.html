<html>
<div class="i"> Anantarādi</div>
<div class="h">Hetugocchaka</div>
<div class="h">Sahetukaduka</div>
<div class="h">Paccayavāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Anantarādi</div>
<div class="q" id="p_38P2_214"> <div class="divNumber">78.</div> <div class="p">
<span class="pN">214</span>Sahetukaṁ dhammaṁ paccayā sahetuko dhammo uppajjati anantarapaccayā…  samanantarapaccayā…  sahajātapaccayā…  tīṇi. (Paṭiccavārasadisā.) </div>
</div>
<div class="q" id="p_38P2_215"> <div class="p">
<span class="pN">215</span>Ahetukaṁ dhammaṁ paccayā ahetuko dhammo uppajjati sahajātapaccayā—  ahetukaṁ ekaṁ khandhaṁ paccayā tayo khandhā cittasamuṭṭhānañca rūpaṁ…pe…  dve khandhe…pe…  paṭisandhikkhaṇe…pe…  (yāva asaññasattā), cakkhāyatanaṁ paccayā cakkhuviññāṇaṁ…pe…  kāyāyatanaṁ paccayā kāyaviññāṇaṁ, vatthuṁ paccayā ahetukā khandhā. (1) </div>
</div>
<div class="q" id="p_38P2_216"> <div class="p">
<span class="pN">216</span>Ahetukaṁ dhammaṁ paccayā sahetuko dhammo uppajjati sahajātapaccayā—  vatthuṁ paccayā sahetukā khandhā, vicikicchāsahagataṁ uddhaccasahagataṁ mohaṁ paccayā sampayuttakā khandhā; paṭisandhikkhaṇe…pe… . (2) </div>
</div>
<div class="q" id="p_38P2_217"> <div class="p">
<span class="pN">217</span>Ahetukaṁ dhammaṁ paccayā sahetuko ca ahetuko ca dhammā uppajjanti sahajātapaccayā—  vatthuṁ paccayā sahetukā khandhā, mahābhūte paccayā cittasamuṭṭhānaṁ rūpaṁ, vicikicchāsahagataṁ uddhaccasahagataṁ mohaṁ paccayā sampayuttakā khandhā cittasamuṭṭhānañca rūpaṁ; paṭisandhikkhaṇe vatthuṁ…pe… . (3) </div>
</div>
<div class="q" id="p_38P2_218"> <div class="divNumber">79.</div> <div class="p">
<span class="pN">218</span>Sahetukañca ahetukañca dhammaṁ paccayā sahetuko dhammo uppajjati sahajātapaccayā—  sahetukaṁ ekaṁ khandhañca vatthuñca paccayā tayo khandhā…pe…  dve khandhe…pe…  vicikicchāsahagataṁ uddhaccasahagataṁ ekaṁ khandhañca mohañca paccayā tayo khandhā…pe…  dve khandhe…pe…  paṭisandhikkhaṇe…pe… . (1) </div>
</div>
<div class="q" id="p_38P2_219"> <div class="p">
<span class="pN">219</span>Sahetukañca ahetukañca dhammaṁ paccayā ahetuko dhammo uppajjati sahajātapaccayā—  sahetuke khandhe ca mahābhūte ca paccayā cittasamuṭṭhānaṁ rūpaṁ, vicikicchāsahagate uddhaccasahagate khandhe ca mohañca paccayā cittasamuṭṭhānaṁ rūpaṁ; paṭisandhikkhaṇe…pe…  vicikicchāsahagate uddhaccasahagate khandhe ca vatthuñca paccayā vicikicchāsahagato uddhaccasahagato moho. (2) </div>
</div>
<div class="q" id="p_38P2_220"> <div class="p">
<span class="pN">220</span>Sahetukañca ahetukañca dhammaṁ paccayā sahetuko ca ahetuko ca dhammā uppajjanti sahajātapaccayā—  sahetukaṁ ekaṁ khandhañca vatthuñca paccayā tayo khandhā…pe…  dve khandhe…pe…  sahetuke khandhe ca mahābhūte ca paccayā cittasamuṭṭhānaṁ rūpaṁ, vicikicchāsahagataṁ uddhaccasahagataṁ ekaṁ khandhañca vatthuñca paccayā tayo khandhā…pe…  dve khandhe…pe…  sahetuke khandhe ca mahābhūte ca paccayā cittasamuṭṭhānaṁ rūpaṁ. Vicikicchāsahagataṁ uddhaccasahagataṁ ekaṁ khandhañca mohañca paccayā tayo khandhā cittasamuṭṭhānañca rūpaṁ…pe…  dve khandhe…pe…  vicikicchāsahagataṁ uddhaccasahagataṁ ekaṁ khandhañca vatthuñca paccayā tayo khandhā moho ca…pe…  paṭisandhikkhaṇe sahetukaṁ ekaṁ khandhañca vatthuñca paccayā tayo khandhā…pe…  dve khandhe…pe…  sahetuke khandhe ca mahābhūte ca paccayā kaṭattārūpaṁ. (3) </div>
</div>
</html>

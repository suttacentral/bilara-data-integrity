<html>
<div class="i">2.1 Suttantabhājanīya</div>
<div class="h">Āyatanavibhaṅga</div>
<div class="h">Suttantabhājanīya</div>
<div class="q" id="p_30Vbh_539"> <div class="divNumber">154.</div> <div class="p">
<span class="pN">539</span>Dvādasāyatanāni—  cakkhāyatanaṁ, rūpāyatanaṁ, sotāyatanaṁ, saddāyatanaṁ, ghānāyatanaṁ, gandhāyatanaṁ, jivhāyatanaṁ, rasāyatanaṁ, kāyāyatanaṁ, phoṭṭhabbāyatanaṁ, manāyatanaṁ, dhammāyatanaṁ. </div>
</div>
<div class="q" id="p_30Vbh_540"> <div class="p">
<span class="pN">540</span>Cakkhuṁ aniccaṁ dukkhaṁ anattā vipariṇāmadhammaṁ. Rūpā aniccā dukkhā anattā vipariṇāmadhammā. Sotaṁ aniccaṁ dukkhaṁ anattā vipariṇāmadhammaṁ. Saddā aniccā dukkhā anattā vipariṇāmadhammā. Ghānaṁ aniccaṁ dukkhaṁ anattā vipariṇāmadhammaṁ. Gandhā aniccā dukkhā anattā vipariṇāmadhammā. Jivhā aniccā dukkhā anattā vipariṇāmadhammā. Rasā aniccā dukkhā anattā vipariṇāmadhammā. Kāyo anicco dukkho anattā vipariṇāmadhammo. Phoṭṭhabbā aniccā dukkhā anattā vipariṇāmadhammā. Mano anicco dukkho anattā vipariṇāmadhammo. Dhammā aniccā dukkhā anattā vipariṇāmadhammā. </div>
</div>
<div class="CENTER" id="p_30Vbh_541">
<span class="pN">541</span>Suttantabhājanīyaṁ.</div>
</html>

<html>
<div class="i">5.1.11 Soṇakuṭikaṇṇattheragāthā</div>
<div class="h">Pañcakanipāta</div>
<div class="h">Paṭhamavagga</div>
<div class="h">Soṇakuṭikaṇṇattheragāthā</div>
<div class="q" id="p_19Th1_627"> <div class="divNumber">365.</div> <div class="p"> <table class="singleColumn"> <tr> <td> <div class="pN">627</div> <div class="G">“Upasampadā ca me laddhā,</div> </td> </tr> <tr> <td> <div class="G">vimutto camhi anāsavo;</div> </td> </tr> <tr> <td> <div class="G">So ca me bhagavā diṭṭho,</div> </td> </tr> <tr> <td> <div class="G">vihāre ca sahāvasiṁ.</div> </td> </tr> </table> </div>
</div>
<div class="q" id="p_19Th1_628"> <div class="divNumber">366.</div> <div class="p"> <table class="singleColumn"> <tr> <td> <div class="pN">628</div> <div class="G">Bahudeva rattiṁ bhagavā,</div> </td> </tr> <tr> <td> <div class="G">abbhokāsetināmayi;</div> </td> </tr> <tr> <td> <div class="G">Vihārakusalo satthā,</div> </td> </tr> <tr> <td> <div class="G">vihāraṁ pāvisī tadā.</div> </td> </tr> </table> </div>
</div>
<div class="q" id="p_19Th1_629"> <div class="divNumber">367.</div> <div class="p"> <table class="singleColumn"> <tr> <td> <div class="pN">629</div> <div class="G">Santharitvāna saṅghāṭiṁ,</div> </td> </tr> <tr> <td> <div class="G">seyyaṁ kappesi gotamo;</div> </td> </tr> <tr> <td> <div class="G">Sīho selaguhāyaṁva,</div> </td> </tr> <tr> <td> <div class="G">pahīnabhayabheravo.</div> </td> </tr> </table> </div>
</div>
<div class="q" id="p_19Th1_630"> <div class="divNumber">368.</div> <div class="p"> <table class="singleColumn"> <tr> <td> <div class="pN">630</div> <div class="G">Tato kalyāṇavākkaraṇo,</div> </td> </tr> <tr> <td> <div class="G">sammāsambuddhasāvako;</div> </td> </tr> <tr> <td> <div class="G">Soṇo abhāsi saddhammaṁ,</div> </td> </tr> <tr> <td> <div class="G">buddhaseṭṭhassa sammukhā.</div> </td> </tr> </table> </div>
</div>
<div class="q" id="p_19Th1_631"> <div class="divNumber">369.</div> <div class="p"> <table class="singleColumn"> <tr> <td> <div class="pN">631</div> <div class="G">Pañcakkhandhe pariññāya,</div> </td> </tr> <tr> <td> <div class="G">Bhāvayitvāna añjasaṁ;</div> </td> </tr> <tr> <td> <div class="G">Pappuyya paramaṁ santiṁ,</div> </td> </tr> <tr> <td> <div class="G">Parinibbissatyanāsavo”ti.</div> </td> </tr> </table> </div>
</div>
<div class="CENTER" id="p_19Th1_632">
<span class="pN">632</span>…  Soṇo kuṭikaṇṇatthero… .</div>
</html>

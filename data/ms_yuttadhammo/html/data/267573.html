<html>
<div class="i">44.9 Ambapiṇḍiyattheraapadāna</div>
<div class="h">Ekavihārivagga</div>
<div class="h">Ambapiṇḍiyattheraapadāna</div>
<div class="q" id="p_20Ap1_5751"> <div class="divNumber">72.</div> <div class="p"> <table class="singleColumn"> <tr> <td> <div class="pN">5751</div> <div class="G">“Hatthirājā tadā āsiṁ,</div> </td> </tr> <tr> <td> <div class="G">īsādanto uruḷhavā;</div> </td> </tr> <tr> <td> <div class="G">Vicaranto brahāraññe,</div> </td> </tr> <tr> <td> <div class="G">addasaṁ lokanāyakaṁ.</div> </td> </tr> </table> </div>
</div>
<div class="q" id="p_20Ap1_5752"> <div class="divNumber">73.</div> <div class="p"> <table class="singleColumn"> <tr> <td> <div class="pN">5752</div> <div class="G">Ambapiṇḍaṁ gahetvāna,</div> </td> </tr> <tr> <td> <div class="G">adāsiṁ satthuno ahaṁ;</div> </td> </tr> <tr> <td> <div class="G">Paṭiggaṇhi mahāvīro,</div> </td> </tr> <tr> <td> <div class="G">siddhattho lokanāyako.</div> </td> </tr> </table> </div>
</div>
<div class="q" id="p_20Ap1_5753"> <div class="divNumber">74.</div> <div class="p"> <table class="singleColumn"> <tr> <td> <div class="pN">5753</div> <div class="G">Mama nijjhāyamānassa,</div> </td> </tr> <tr> <td> <div class="G">paribhuñji tadā jino;</div> </td> </tr> <tr> <td> <div class="G">Tattha cittaṁ pasādetvā,</div> </td> </tr> <tr> <td> <div class="G">tusitaṁ upapajjahaṁ.</div> </td> </tr> </table> </div>
</div>
<div class="q" id="p_20Ap1_5754"> <div class="divNumber">75.</div> <div class="p"> <table class="singleColumn"> <tr> <td> <div class="pN">5754</div> <div class="G">Tato ahaṁ cavitvāna,</div> </td> </tr> <tr> <td> <div class="G">cakkavattī ahosahaṁ;</div> </td> </tr> <tr> <td> <div class="G">Eteneva upāyena,</div> </td> </tr> <tr> <td> <div class="G">anubhutvāna sampadā.</div> </td> </tr> </table> </div>
</div>
<div class="q" id="p_20Ap1_5755"> <div class="divNumber">76.</div> <div class="p"> <table class="singleColumn"> <tr> <td> <div class="pN">5755</div> <div class="G">Padhānapahitattohaṁ,</div> </td> </tr> <tr> <td> <div class="G">upasanto nirūpadhi;</div> </td> </tr> <tr> <td> <div class="G">Sabbāsave pariññāya,</div> </td> </tr> <tr> <td> <div class="G">viharāmi anāsavo.</div> </td> </tr> </table> </div>
</div>
<div class="q" id="p_20Ap1_5756"> <div class="divNumber">77.</div> <div class="p"> <table class="singleColumn"> <tr> <td> <div class="pN">5756</div> <div class="G">Catunnavutito kappe,</div> </td> </tr> <tr> <td> <div class="G">yaṁ phalamadadiṁ tadā;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">phaladānassidaṁ phalaṁ.</div> </td> </tr> </table> </div>
</div>
<div class="q" id="p_20Ap1_5757"> <div class="divNumber">78.</div> <div class="p"> <table class="singleColumn"> <tr> <td> <div class="pN">5757</div> <div class="G">Kilesā jhāpitā mayhaṁ,</div> </td> </tr> <tr> <td> <div class="G">…pe…</div> </td> </tr> <tr> <td> <div class="G">viharāmi anāsavo.</div> </td> </tr> </table> </div>
</div>
<div class="q" id="p_20Ap1_5758"> <div class="divNumber">79.</div> <div class="p"> <table class="singleColumn"> <tr> <td> <div class="pN">5758</div> <div class="G">Svāgataṁ vata me āsi,</div> </td> </tr> <tr> <td> <div class="G">…pe…</div> </td> </tr> <tr> <td> <div class="G">kataṁ buddhassa sāsanaṁ.</div> </td> </tr> </table> </div>
</div>
<div class="q" id="p_20Ap1_5759"> <div class="divNumber">80.</div> <div class="p"> <table class="singleColumn"> <tr> <td> <div class="pN">5759</div> <div class="G">Paṭisambhidā catasso,</div> </td> </tr> <tr> <td> <div class="G">…pe…</div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_5760"> <div class="p">
<span class="pN">5760</span>Itthaṁ sudaṁ āyasmā ambapiṇḍiyo thero imā gāthāyo abhāsitthāti. </div>
</div>
<div class="CENTER" id="p_20Ap1_5761">
<span class="pN">5761</span>Ambapiṇḍiyattherassāpadānaṁ navamaṁ.</div>
</html>

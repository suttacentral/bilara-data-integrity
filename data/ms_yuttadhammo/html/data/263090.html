<html>
<div class="i"> Hetu</div>
<div class="h">Parittattika</div>
<div class="h">Paṭiccavāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Hetu</div>
<div class="q" id="p_37P1_1866"> <div class="divNumber">1.</div> <div class="p">
<span class="pN">1866</span>Parittaṁ dhammaṁ paṭicca paritto dhammo uppajjati hetupaccayā— parittaṁ ekaṁ khandhaṁ paṭicca tayo khandhā cittasamuṭṭhānañca rūpaṁ…pe… dve khandhe…pe… paṭisandhikkhaṇe parittaṁ ekaṁ khandhaṁ paṭicca tayo khandhā kaṭattā ca rūpaṁ…pe… dve khandhe…pe… khandhe paṭicca vatthu, vatthuṁ paṭicca khandhā, ekaṁ mahābhūtaṁ paṭicca tayo mahābhūtā…pe… dve mahābhūte paṭicca cittasamuṭṭhānaṁ rūpaṁ…pe…. (1) </div>
</div>
<div class="q" id="p_37P1_1867"> <div class="p">
<span class="pN">1867</span>Parittaṁ dhammaṁ paṭicca mahaggato dhammo uppajjati hetupaccayā— paṭisandhikkhaṇe vatthuṁ paṭicca mahaggatā khandhā. (2) </div>
</div>
<div class="q" id="p_37P1_1868"> <div class="p">
<span class="pN">1868</span>Parittaṁ dhammaṁ paṭicca paritto ca mahaggato ca dhammā uppajjanti hetupaccayā— paṭisandhikkhaṇe vatthuṁ paṭicca mahaggatā khandhā, mahābhūte paṭicca kaṭattārūpaṁ. (3) </div>
</div>
<div class="q" id="p_37P1_1869"> <div class="divNumber">2.</div> <div class="p">
<span class="pN">1869</span>Mahaggataṁ dhammaṁ paṭicca mahaggato dhammo uppajjati hetupaccayā— mahaggataṁ ekaṁ khandhaṁ paṭicca tayo khandhā…pe… dve khandhe…pe… paṭisandhikkhaṇe…pe…. (1) </div>
</div>
<div class="q" id="p_37P1_1870"> <div class="p">
<span class="pN">1870</span>Mahaggataṁ dhammaṁ paṭicca paritto dhammo uppajjati hetupaccayā— mahaggate khandhe paṭicca cittasamuṭṭhānaṁ rūpaṁ. Paṭisandhikkhaṇe mahaggate khandhe paṭicca kaṭattārūpaṁ. (2) </div>
</div>
<div class="q" id="p_37P1_1871"> <div class="p">
<span class="pN">1871</span>Mahaggataṁ dhammaṁ paṭicca paritto ca mahaggato ca dhammā uppajjanti hetupaccayā— mahaggataṁ ekaṁ khandhaṁ paṭicca tayo khandhā cittasamuṭṭhānañca rūpaṁ…pe… paṭisandhikkhaṇe mahaggataṁ ekaṁ khandhaṁ paṭicca tayo khandhā kaṭattā ca rūpaṁ…pe… dve khandhe…pe…. (3) </div>
</div>
<div class="q" id="p_37P1_1872"> <div class="divNumber">3.</div> <div class="p">
<span class="pN">1872</span>Appamāṇaṁ dhammaṁ paṭicca appamāṇo dhammo uppajjati hetupaccayā— appamāṇaṁ ekaṁ khandhaṁ paṭicca tayo khandhā…pe… dve khandhe…pe…. (1) </div>
</div>
<div class="q" id="p_37P1_1873"> <div class="p">
<span class="pN">1873</span>Appamāṇaṁ dhammaṁ paṭicca paritto dhammo uppajjati hetupaccayā— appamāṇe khandhe paṭicca cittasamuṭṭhānaṁ rūpaṁ. (2) </div>
</div>
<div class="q" id="p_37P1_1874"> <div class="p">
<span class="pN">1874</span>Appamāṇaṁ dhammaṁ paṭicca paritto ca appamāṇo ca dhammā uppajjanti hetupaccayā— appamāṇaṁ ekaṁ khandhaṁ paṭicca tayo khandhā cittasamuṭṭhānañca rūpaṁ…pe… dve khandhe…pe…. (3) </div>
</div>
<div class="q" id="p_37P1_1875"> <div class="divNumber">4.</div> <div class="p">
<span class="pN">1875</span>Parittañca appamāṇañca dhammaṁ paṭicca paritto dhammo uppajjati hetupaccayā— appamāṇe khandhe ca mahābhūte ca paṭicca cittasamuṭṭhānaṁ rūpaṁ. (1) </div>
</div>
<div class="q" id="p_37P1_1876"> <div class="p">
<span class="pN">1876</span>Parittañca mahaggatañca dhammaṁ paṭicca paritto dhammo uppajjati hetupaccayā— mahaggate khandhe ca mahābhūte ca paṭicca cittasamuṭṭhānaṁ rūpaṁ. Paṭisandhikkhaṇe…pe…. (1) </div>
</div>
<div class="q" id="p_37P1_1877"> <div class="p">
<span class="pN">1877</span>Parittañca mahaggatañca dhammaṁ paṭicca mahaggato dhammo uppajjati hetupaccayā— paṭisandhikkhaṇe mahaggataṁ ekaṁ khandhañca vatthuñca paṭicca tayo khandhā…pe… dve khandhe…pe…. (2) </div>
</div>
<div class="q" id="p_37P1_1878"> <div class="p">
<span class="pN">1878</span>Parittañca mahaggatañca dhammaṁ paṭicca paritto ca mahaggato ca dhammā uppajjanti hetupaccayā— paṭisandhikkhaṇe mahaggataṁ ekaṁ khandhañca vatthuñca paṭicca tayo khandhā…pe… dve khandhe…pe… mahaggate khandhe ca mahābhūte ca paṭicca kaṭattārūpaṁ. (3) </div>
</div>
</html>

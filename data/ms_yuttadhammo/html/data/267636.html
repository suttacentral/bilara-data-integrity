<html>
<div class="i">51.2 Ekapattadāyakattheraapadāna</div>
<div class="h">Kaṇikāravagga</div>
<div class="h">Ekapattadāyakattheraapadāna</div>
<div class="q" id="p_20Ap1_6608"> <div class="divNumber">39.</div> <div class="p"> <table class="singleColumn"> <tr> <td> <div class="pN">6608</div> <div class="G">“Nagare haṁsavatiyā,</div> </td> </tr> <tr> <td> <div class="G">kumbhakāro ahosahaṁ;</div> </td> </tr> <tr> <td> <div class="G">Addasaṁ virajaṁ buddhaṁ,</div> </td> </tr> <tr> <td> <div class="G">oghatiṇṇamanāsavaṁ.</div> </td> </tr> </table> </div>
</div>
<div class="q" id="p_20Ap1_6609"> <div class="divNumber">40.</div> <div class="p"> <table class="singleColumn"> <tr> <td> <div class="pN">6609</div> <div class="G">Sukataṁ mattikāpattaṁ,</div> </td> </tr> <tr> <td> <div class="G">buddhaseṭṭhassadāsahaṁ;</div> </td> </tr> <tr> <td> <div class="G">Pattaṁ datvā bhagavato,</div> </td> </tr> <tr> <td> <div class="G">ujubhūtassa tādino.</div> </td> </tr> </table> </div>
</div>
<div class="q" id="p_20Ap1_6610"> <div class="divNumber">41.</div> <div class="p"> <table class="singleColumn"> <tr> <td> <div class="pN">6610</div> <div class="G">Bhave nibbattamānohaṁ,</div> </td> </tr> <tr> <td> <div class="G">soṇṇathāle labhāmahaṁ;</div> </td> </tr> <tr> <td> <div class="G">Rūpimaye ca sovaṇṇe,</div> </td> </tr> <tr> <td> <div class="G">taṭṭike ca maṇīmaye.</div> </td> </tr> </table> </div>
</div>
<div class="q" id="p_20Ap1_6611"> <div class="divNumber">42.</div> <div class="p"> <table class="singleColumn"> <tr> <td> <div class="pN">6611</div> <div class="G">Pātiyo paribhuñjāmi,</div> </td> </tr> <tr> <td> <div class="G">puññakammassidaṁ phalaṁ;</div> </td> </tr> <tr> <td> <div class="G">Yasānañca dhanānañca,</div> </td> </tr> <tr> <td> <div class="G">aggabhūto ca homahaṁ.</div> </td> </tr> </table> </div>
</div>
<div class="q" id="p_20Ap1_6612"> <div class="divNumber">43.</div> <div class="p"> <table class="singleColumn"> <tr> <td> <div class="pN">6612</div> <div class="G">Yathāpi bhaddake khette,</div> </td> </tr> <tr> <td> <div class="G">bījaṁ appampi ropitaṁ;</div> </td> </tr> <tr> <td> <div class="G">Sammādhāraṁ pavecchante,</div> </td> </tr> <tr> <td> <div class="G">phalaṁ toseti kassakaṁ.</div> </td> </tr> </table> </div>
</div>
<div class="q" id="p_20Ap1_6613"> <div class="divNumber">44.</div> <div class="p"> <table class="singleColumn"> <tr> <td> <div class="pN">6613</div> <div class="G">Tathevidaṁ pattadānaṁ,</div> </td> </tr> <tr> <td> <div class="G">buddhakhettamhi ropitaṁ;</div> </td> </tr> <tr> <td> <div class="G">Pītidhāre pavassante,</div> </td> </tr> <tr> <td> <div class="G">phalaṁ maṁ tosayissati.</div> </td> </tr> </table> </div>
</div>
<div class="q" id="p_20Ap1_6614"> <div class="divNumber">45.</div> <div class="p"> <table class="singleColumn"> <tr> <td> <div class="pN">6614</div> <div class="G">Yāvatā khettā vijjanti,</div> </td> </tr> <tr> <td> <div class="G">saṁghāpi ca gaṇāpi ca;</div> </td> </tr> <tr> <td> <div class="G">Buddhakhettasamo natthi,</div> </td> </tr> <tr> <td> <div class="G">sukhado sabbapāṇinaṁ.</div> </td> </tr> </table> </div>
</div>
<div class="q" id="p_20Ap1_6615"> <div class="divNumber">46.</div> <div class="p"> <table class="singleColumn"> <tr> <td> <div class="pN">6615</div> <div class="G">Namo te purisājañña,</div> </td> </tr> <tr> <td> <div class="G">namo te purisuttama;</div> </td> </tr> <tr> <td> <div class="G">Ekapattaṁ daditvāna,</div> </td> </tr> <tr> <td> <div class="G">pattomhi acalaṁ padaṁ.</div> </td> </tr> </table> </div>
</div>
<div class="q" id="p_20Ap1_6616"> <div class="divNumber">47.</div> <div class="p"> <table class="singleColumn"> <tr> <td> <div class="pN">6616</div> <div class="G">Ekanavutito kappe,</div> </td> </tr> <tr> <td> <div class="G">yaṁ pattamadadiṁ tadā;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">pattadānassidaṁ phalaṁ.</div> </td> </tr> </table> </div>
</div>
<div class="q" id="p_20Ap1_6617"> <div class="divNumber">48.</div> <div class="p"> <table class="singleColumn"> <tr> <td> <div class="pN">6617</div> <div class="G">Kilesā jhāpitā mayhaṁ,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">viharāmi anāsavo.</div> </td> </tr> </table> </div>
</div>
<div class="q" id="p_20Ap1_6618"> <div class="divNumber">49.</div> <div class="p"> <table class="singleColumn"> <tr> <td> <div class="pN">6618</div> <div class="G">Svāgataṁ vata me āsi,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṁ buddhassa sāsanaṁ.</div> </td> </tr> </table> </div>
</div>
<div class="q" id="p_20Ap1_6619"> <div class="divNumber">50.</div> <div class="p"> <table class="singleColumn"> <tr> <td> <div class="pN">6619</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_6620"> <div class="p">
<span class="pN">6620</span>Itthaṁ sudaṁ āyasmā ekapattadāyako thero imā gāthāyo abhāsitthāti. </div>
</div>
<div class="CENTER" id="p_20Ap1_6621">
<span class="pN">6621</span>Ekapattadāyakattherassāpadānaṁ dutiyaṁ.</div>
</html>

<html>
<div class="i">3.5.9 Komāraputtajātaka</div>
<div class="h">Tikanipāta</div>
<div class="h">Kumbhavagga</div>
<div class="h">Komāraputtajātaka</div>
<div class="q" id="p_22J_870"> <div class="divNumber">145.</div> <div class="p"> <table class="singleColumn"> <tr> <td> <div class="pN">870</div> <div class="G">“Pure tuvaṁ sīlavataṁ sakāse,</div> </td> </tr> <tr> <td> <div class="G">Okkantikaṁ kīḷasi assamamhi;</div> </td> </tr> <tr> <td> <div class="G">Karohare makkaṭiyāni makkaṭa,</div> </td> </tr> <tr> <td> <div class="G">Na taṁ mayaṁ sīlavataṁ ramāma”.</div> </td> </tr> </table> </div>
</div>
<div class="q" id="p_22J_871"> <div class="divNumber">146.</div> <div class="p"> <table class="singleColumn"> <tr> <td> <div class="pN">871</div> <div class="G">“Sutā hi mayhaṁ paramā visuddhi,</div> </td> </tr> <tr> <td> <div class="G">Komāraputtassa bahussutassa;</div> </td> </tr> <tr> <td> <div class="G">Mā dāni maṁ maññi tuvaṁ yathā pure,</div> </td> </tr> <tr> <td> <div class="G">Jhānānuyutto viharāmi āvuso”.</div> </td> </tr> </table> </div>
</div>
<div class="q" id="p_22J_872"> <div class="divNumber">147.</div> <div class="p"> <table class="singleColumn"> <tr> <td> <div class="pN">872</div> <div class="G">“Sacepi selasmi vapeyya bījaṁ,</div> </td> </tr> <tr> <td> <div class="G">Devo ca vasse na hi taṁ virūḷhe;</div> </td> </tr> <tr> <td> <div class="G">Sutā hi te sā paramā visuddhi,</div> </td> </tr> <tr> <td> <div class="G">Ārā tuvaṁ makkaṭa jhānabhūmiyā”ti.</div> </td> </tr> </table> </div>
</div>
<div class="CENTER" id="p_22J_873">
<span class="pN">873</span>Komāraputtajātakaṁ navamaṁ.</div>
</html>

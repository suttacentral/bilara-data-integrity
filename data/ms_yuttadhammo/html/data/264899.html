<html>
<div class="i"> Hetu</div>
<div class="h">Āsavagocchaka</div>
<div class="h">Āsavasampayuttaduka</div>
<div class="h">Paṭiccavāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Hetu</div>
<div class="q" id="p_38P2_1095"> <div class="divNumber">48.</div> <div class="p">
<span class="pN">1095</span>Āsavasampayuttaṁ dhammaṁ paṭicca āsavasampayutto dhammo uppajjati hetupaccayā—  āsavasampayuttaṁ ekaṁ khandhaṁ paṭicca tayo khandhā…pe…  dve khandhe…pe… . (1) </div>
</div>
<div class="q" id="p_38P2_1096"> <div class="p">
<span class="pN">1096</span>Āsavasampayuttaṁ dhammaṁ paṭicca āsavavippayutto dhammo uppajjati hetupaccayā—  āsavasampayutte khandhe paṭicca cittasamuṭṭhānaṁ rūpaṁ, domanassasahagate ( ) khandhe paṭicca moho cittasamuṭṭhānañca rūpaṁ. (2) </div>
</div>
<div class="q" id="p_38P2_1097"> <div class="p">
<span class="pN">1097</span>Āsavasampayuttaṁ dhammaṁ paṭicca āsavasampayutto ca āsavavippayutto ca dhammā uppajjanti hetupaccayā—  āsavasampayuttaṁ ekaṁ khandhaṁ paṭicca tayo khandhā cittasamuṭṭhānañca rūpaṁ…pe…  dve khandhe…pe…  domanassasahagataṁ ( ) ekaṁ khandhaṁ paṭicca tayo khandhā moho cittasamuṭṭhānañca rūpaṁ…pe…  dve khandhe…pe… . (3) </div>
</div>
<div class="q" id="p_38P2_1098"> <div class="divNumber">49.</div> <div class="p">
<span class="pN">1098</span>Āsavavippayuttaṁ dhammaṁ paṭicca āsavavippayutto dhammo uppajjati hetupaccayā—  āsavavippayuttaṁ ekaṁ khandhaṁ paṭicca tayo khandhā cittasamuṭṭhānañca rūpaṁ…pe…  dve khandhe…pe…  domanassasahagataṁ vicikicchāsahagataṁ uddhaccasahagataṁ mohaṁ paṭicca cittasamuṭṭhānaṁ rūpaṁ; paṭisandhikkhaṇe…pe…  khandhe paṭicca vatthu, vatthuṁ paṭicca khandhā, ekaṁ mahābhūtaṁ paṭicca tayo mahābhūtā, tayo mahābhūte paṭicca ekaṁ mahābhūtaṁ, dve mahābhūte paṭicca dve mahābhūtā, mahābhūte paṭicca cittasamuṭṭhānaṁ rūpaṁ kaṭattārūpaṁ upādārūpaṁ. (1) </div>
</div>
<div class="q" id="p_38P2_1099"> <div class="p">
<span class="pN">1099</span>Āsavavippayuttaṁ dhammaṁ paṭicca āsavasampayutto dhammo uppajjati hetupaccayā—  domanassasahagataṁ vicikicchāsahagataṁ uddhaccasahagataṁ mohaṁ paṭicca sampayuttakā khandhā. (2) </div>
</div>
<div class="q" id="p_38P2_1100"> <div class="p">
<span class="pN">1100</span>Āsavavippayuttaṁ dhammaṁ paṭicca āsavasampayutto ca āsavavippayutto ca dhammā uppajjanti hetupaccayā—  domanassasahagataṁ vicikicchāsahagataṁ uddhaccasahagataṁ mohaṁ paṭicca sampayuttakā khandhā cittasamuṭṭhānañca rūpaṁ. (3) </div>
</div>
<div class="q" id="p_38P2_1101"> <div class="divNumber">50.</div> <div class="p">
<span class="pN">1101</span>Āsavasampayuttañca āsavavippayuttañca dhammaṁ paṭicca āsavasampayutto dhammo uppajjati hetupaccayā—  domanassasahagataṁ vicikicchāsahagataṁ uddhaccasahagataṁ ekaṁ khandhañca mohañca paṭicca tayo khandhā…pe…  dve khandhe…pe… . (1) </div>
</div>
<div class="q" id="p_38P2_1102"> <div class="p">
<span class="pN">1102</span>Āsavasampayuttañca āsavavippayuttañca dhammaṁ paṭicca āsavavippayutto dhammo uppajjati hetupaccayā—  āsavasampayutte khandhe ca mahābhūte ca paṭicca cittasamuṭṭhānaṁ rūpaṁ, domanassasahagate vicikicchāsahagate uddhaccasahagate khandhe ca mohañca paṭicca cittasamuṭṭhānaṁ rūpaṁ. (2) </div>
</div>
<div class="q" id="p_38P2_1103"> <div class="p">
<span class="pN">1103</span>Āsavasampayuttañca āsavavippayuttañca dhammaṁ paṭicca āsavasampayutto ca āsavavippayutto ca dhammā uppajjanti hetupaccayā—  domanassasahagataṁ vicikicchāsahagataṁ uddhaccasahagataṁ ekaṁ khandhañca mohañca paṭicca tayo khandhā cittasamuṭṭhānañca rūpaṁ, dve khandhe…pe… . (3) </div>
</div>
</html>

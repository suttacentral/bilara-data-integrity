<html>
<div class="i">8.1.5.1--4 Paccayacatukka</div>
<div class="h">Nīvaraṇagocchaka</div>
<div class="h">Nīvaraṇaduka</div>
<div class="h">Saṁsaṭṭhavāra</div>
<div class="h">Paccayacatukka</div>
<div class="q" id="p_38P2_1932"> <div class="divNumber">21.</div> <div class="p">
<span class="pN">1932</span>Nīvaraṇaṁ dhammaṁ saṁsaṭṭho nīvaraṇo dhammo uppajjati hetupaccayā—  kāmacchandanīvaraṇaṁ saṁsaṭṭhaṁ thinamiddhanīvaraṇaṁ uddhaccanīvaraṇaṁ avijjānīvaraṇaṁ. (Cakkaṁ. Sabbaṁ nīvaraṇaṁ vitthāretabbaṁ.) </div>
</div>
<div class="q" id="p_38P2_1933"> <div class="divNumber">22.</div> <div class="p">
<span class="pN">1933</span>Hetuyā nava, ārammaṇe nava (sabbattha nava), vipāke ekaṁ…pe…  avigate nava. </div>
</div>
<div class="CENTER" id="p_38P2_1934">
<span class="pN">1934</span>Anulomaṁ.</div>
<div class="q" id="p_38P2_1935"> <div class="divNumber">23.</div> <div class="p">
<span class="pN">1935</span>Nīvaraṇaṁ dhammaṁ saṁsaṭṭho nīvaraṇo dhammo uppajjati nahetupaccayā—  vicikicchānīvaraṇaṁ saṁsaṭṭhaṁ avijjānīvaraṇaṁ, uddhaccanīvaraṇaṁ saṁsaṭṭhaṁ avijjānīvaraṇaṁ. (Saṁkhittaṁ.) </div>
</div>
<div class="q" id="p_38P2_1936"> <div class="divNumber">24.</div> <div class="p">
<span class="pN">1936</span>Nahetuyā cattāri, naadhipatiyā nava, napurejāte nava, napacchājāte nava, naāsevane nava, nakamme tīṇi, navipāke nava, najhāne ekaṁ, namagge ekaṁ, navippayutte nava. </div>
</div>
<div class="CENTER" id="p_38P2_1937">
<span class="pN">1937</span>Paccanīyaṁ.</div>
</html>

<html>
<div class="i">1.1.1.7.5 Kabaḷavagga</div>
<div class="h">Bhikkhuvibhaṅga</div>
<div class="h">Paṭhamabhāga</div>
<div class="h">Katthapaññattivāra</div>
<div class="h">Sekhiyakaṇḍa</div>
<div class="h">Kabaḷavagga</div>
<div class="q" id="p_5V_283"> <div class="divNumber">154.</div> <div class="p">
<span class="pN">283</span>Anādariyaṁ paṭicca anāhaṭe kabaḷe mukhadvāraṁ vivarantassa dukkaṭaṁ…pe…  ekā paññatti. Ekena samuṭṭhānena samuṭṭhāti—  kāyato ca cittato ca samuṭṭhāti, na vācato…pe… . (1) </div>
</div>
<div class="q" id="p_5V_284"> <div class="p">
<span class="pN">284</span>Anādariyaṁ paṭicca bhuñjamānena sabbaṁ hatthaṁ mukhe pakkhipantassa dukkaṭaṁ…pe…  ekā paññatti. Ekena samuṭṭhānena samuṭṭhāti—  kāyato ca cittato ca samuṭṭhāti, na vācato…pe… . (2) </div>
</div>
<div class="q" id="p_5V_285"> <div class="p">
<span class="pN">285</span>Anādariyaṁ paṭicca sakabaḷena mukhena byāharantassa dukkaṭaṁ kattha paññattanti? Sāvatthiyaṁ paññattaṁ. Kaṁ ārabbhāti? Chabbaggiye bhikkhū ārabbha. Kismiṁ vatthusminti? Chabbaggiyā bhikkhū sakabaḷena mukhena byāhariṁsu, tasmiṁ vatthusmiṁ. Ekā paññatti. Channaṁ āpattisamuṭṭhānānaṁ ekena samuṭṭhānena samuṭṭhāti—  kāyato ca vācato ca cittato ca samuṭṭhāti…pe… . (3) </div>
</div>
<div class="q" id="p_5V_286"> <div class="p">
<span class="pN">286</span>Anādariyaṁ paṭicca piṇḍukkhepakaṁ bhuñjantassa dukkaṭaṁ…pe…  ekā paññatti. Ekena samuṭṭhānena samuṭṭhāti—  kāyato ca cittato ca samuṭṭhāti, na vācato…pe… . (4) </div>
</div>
<div class="q" id="p_5V_287"> <div class="p">
<span class="pN">287</span>Anādariyaṁ paṭicca kabaḷāvacchedakaṁ bhuñjantassa dukkaṭaṁ…pe…  ekā paññatti. Ekena samuṭṭhānena samuṭṭhāti—  kāyato ca cittato ca samuṭṭhāti, na vācato…pe… . (5) </div>
</div>
<div class="q" id="p_5V_288"> <div class="p">
<span class="pN">288</span>Anādariyaṁ paṭicca avagaṇḍakārakaṁ bhuñjantassa dukkaṭaṁ…pe…  ekā paññatti. Ekena samuṭṭhānena samuṭṭhāti—  kāyato ca cittato ca samuṭṭhāti, na vācato…pe… . (6) </div>
</div>
<div class="q" id="p_5V_289"> <div class="p">
<span class="pN">289</span>Anādariyaṁ paṭicca hatthaniddhunakaṁ bhuñjantassa dukkaṭaṁ…pe…  ekā paññatti. Ekena samuṭṭhānena samuṭṭhāti—  kāyato ca cittato ca samuṭṭhāti, na vācato…pe… . (7) </div>
</div>
<div class="q" id="p_5V_290"> <div class="p">
<span class="pN">290</span>Anādariyaṁ paṭicca sitthāvakārakaṁ bhuñjantassa dukkaṭaṁ…pe…  ekā paññatti. Ekena samuṭṭhānena samuṭṭhāti—  kāyato ca cittato ca samuṭṭhāti, na vācato…pe… . (8) </div>
</div>
<div class="q" id="p_5V_291"> <div class="p">
<span class="pN">291</span>Anādariyaṁ paṭicca jivhānicchārakaṁ bhuñjantassa dukkaṭaṁ…pe…  ekā paññatti. Ekena samuṭṭhānena samuṭṭhāti—  kāyato ca cittato ca samuṭṭhāti, na vācato…pe… . (9) </div>
</div>
<div class="q" id="p_5V_292"> <div class="p">
<span class="pN">292</span>Anādariyaṁ paṭicca capucapukārakaṁ bhuñjantassa dukkaṭaṁ…pe…  ekā paññatti. Ekena samuṭṭhānena samuṭṭhāti—  kāyato ca cittato ca samuṭṭhāti, na vācato…pe… . (10) </div>
</div>
<div class="CENTER" id="p_5V_293">
<span class="pN">293</span>Kabaḷavaggo pañcamo.</div>
</html>

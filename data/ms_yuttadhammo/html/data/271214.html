<html>
<div class="i">2.3.3.1 Anulomapuggala</div>
<div class="h">Pavattivāra</div>
<div class="h">Uppādanirodhavāra</div>
<div class="h">Anāgatavāra</div>
<div class="h">Anulomapuggala</div>
<div class="q" id="p_33Y2_873"> <div class="divNumber">175.</div> <div class="p">
<span class="pN">873</span>»  Yassa rūpakkhandho uppajjissati tassa vedanākkhandho nirujjhissatīti? Āmantā. </div>
</div>
<div class="q" id="p_33Y2_874"> <div class="p">
<span class="pN">874</span>«  Yassa vā pana vedanākkhandho nirujjhissati tassa rūpakkhandho uppajjissatīti? </div>
</div>
<div class="q" id="p_33Y2_875"> <div class="p">
<span class="pN">875</span>Pacchimabhavikānaṁ upapajjantānaṁ ye ca arūpaṁ upapajjitvā parinibbāyissanti tesaṁ vedanākkhandho nirujjhissati, no ca tesaṁ rūpakkhandho uppajjissati. Itaresaṁ tesaṁ vedanākkhandho ca nirujjhissati rūpakkhandho ca uppajjissati. </div>
</div>
<div class="q" id="p_33Y2_876"> <div class="divNumber">176.</div> <div class="p">
<span class="pN">876</span>»  Yassa vedanākkhandho uppajjissati tassa saññākkhandho nirujjhissatīti? Āmantā. </div>
</div>
<div class="q" id="p_33Y2_877"> <div class="p">
<span class="pN">877</span>«  Yassa vā pana saññākkhandho nirujjhissati tassa vedanākkhandho uppajjissatīti? </div>
</div>
<div class="q" id="p_33Y2_878"> <div class="p">
<span class="pN">878</span>Pacchimabhavikānaṁ upapajjantānaṁ tesaṁ saññākkhandho nirujjhissati, no ca tesaṁ vedanākkhandho uppajjissati. Itaresaṁ tesaṁ saññākkhandho ca nirujjhissati vedanākkhandho ca uppajjissati. </div>
</div>
</html>

<html>
<div class="i"> Hetu</div>
<div class="h">Hetugocchaka</div>
<div class="h">Hetusahetukaduka</div>
<div class="h">Paṭiccavāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Hetu</div>
<div class="q" id="p_38P2_353"> <div class="divNumber">127.</div> <div class="p">
<span class="pN">353</span>Hetuñceva sahetukañca dhammaṁ paṭicca hetu ceva sahetuko ca dhammo uppajjati hetupaccayā— alobhaṁ paṭicca adoso amoho (cakkaṁ). Lobhaṁ paṭicca moho (cakkaṁ); paṭisandhikkhaṇe alobhaṁ paṭicca adoso amoho. (Cakkaṁ.) (1) </div>
</div>
<div class="q" id="p_38P2_354"> <div class="p">
<span class="pN">354</span>Hetuñceva sahetukañca dhammaṁ paṭicca sahetuko ceva na ca hetu dhammo uppajjati hetupaccayā— hetuṁ paṭicca sampayuttakā khandhā; paṭisandhikkhaṇe…pe…. (2) </div>
</div>
<div class="q" id="p_38P2_355"> <div class="p">
<span class="pN">355</span>Hetuñceva sahetukañca dhammaṁ paṭicca hetu ceva sahetuko ca sahetuko ceva na ca hetu ca dhammā uppajjanti hetupaccayā— alobhaṁ paṭicca adoso amoho sampayuttakā ca khandhā (cakkaṁ). Lobhaṁ paṭicca moho sampayuttakā ca khandhā (cakkaṁ); paṭisandhikkhaṇe…pe…. (3) </div>
</div>
<div class="q" id="p_38P2_356"> <div class="divNumber">128.</div> <div class="p">
<span class="pN">356</span>Sahetukañceva na ca hetuṁ dhammaṁ paṭicca sahetuko ceva na ca hetu dhammo uppajjati hetupaccayā— sahetukañceva na ca hetuṁ ekaṁ khandhaṁ paṭicca tayo khandhā…pe… dve khandhe…pe… paṭisandhikkhaṇe…pe…. (1) </div>
</div>
<div class="q" id="p_38P2_357"> <div class="p">
<span class="pN">357</span>Sahetukañceva na ca hetuṁ dhammaṁ paṭicca hetu ceva sahetuko ca dhammo uppajjati hetupaccayā— sahetuke ceva na ca hetū khandhe paṭicca hetū; paṭisandhikkhaṇe…pe…. (2) </div>
</div>
<div class="q" id="p_38P2_358"> <div class="p">
<span class="pN">358</span>Sahetukañceva na ca hetuṁ dhammaṁ paṭicca hetu ceva sahetuko ca sahetuko ceva na ca hetu ca dhammā uppajjanti hetupaccayā— sahetukañceva na ca hetuṁ ekaṁ khandhaṁ paṭicca tayo khandhā hetu ca…pe… dve khandhe…pe… paṭisandhikkhaṇe…pe…. (3) </div>
</div>
<div class="q" id="p_38P2_359"> <div class="divNumber">129.</div> <div class="p">
<span class="pN">359</span>Hetuñceva sahetukañca sahetukañceva na ca hetuñca dhammaṁ paṭicca hetu ceva sahetuko ca dhammo uppajjati hetupaccayā— alobhañca sampayuttake ca khandhe paṭicca adoso amoho (cakkaṁ). Lobhañca sampayuttake ca khandhe paṭicca moho (cakkaṁ); paṭisandhikkhaṇe…pe…. (1) </div>
</div>
<div class="q" id="p_38P2_360"> <div class="p">
<span class="pN">360</span>Hetuñceva sahetukañca sahetukañceva na ca hetuñca dhammaṁ paṭicca sahetuko ceva na ca hetu dhammo uppajjati hetupaccayā— sahetukañceva na ca hetuṁ ekaṁ khandhañca hetuñca paṭicca tayo khandhā…pe… dve khandhe…pe… paṭisandhikkhaṇe…pe…. (2) </div>
</div>
<div class="q" id="p_38P2_361"> <div class="p">
<span class="pN">361</span>Hetuñceva sahetukañca sahetukañceva na ca hetuñca dhammaṁ paṭicca hetu ceva sahetuko ca sahetuko ceva na ca hetu ca dhammā uppajjanti hetupaccayā— sahetukañceva na ca hetuṁ ekaṁ khandhañca alobhañca paṭicca tayo khandhā adoso amoho ca…pe… dve khandhe…pe… paṭisandhikkhaṇe…pe…. (3) </div>
</div>
<div class="q" id="p_38P2_362"> <div class="p">
<span class="pN">362</span>(Saṁkhittaṁ. Evaṁ vitthāretabbaṁ.) </div>
</div>
</html>

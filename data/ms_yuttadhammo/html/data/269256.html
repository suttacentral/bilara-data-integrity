<html>
<div class="i">5.2.3 Hirijātaka</div>
<div class="h">Pañcakanipāta</div>
<div class="h">Vaṇṇārohavagga</div>
<div class="h">Hirijātaka</div>
<div class="q" id="p_22J_1229"> <div class="divNumber">70.</div> <div class="p"> <table class="singleColumn"> <tr> <td> <div class="pN">1229</div> <div class="G">“Hiriṁ tarantaṁ vijigucchamānaṁ,</div> </td> </tr> <tr> <td> <div class="G">Tavāhamasmī iti bhāsamānaṁ;</div> </td> </tr> <tr> <td> <div class="G">Seyyāni kammāni anādiyantaṁ,</div> </td> </tr> <tr> <td> <div class="G">Neso mamanti iti naṁ vijaññā.</div> </td> </tr> </table> </div>
</div>
<div class="q" id="p_22J_1230"> <div class="divNumber">71.</div> <div class="p"> <table class="singleColumn"> <tr> <td> <div class="pN">1230</div> <div class="G">Yañhi kayirā tañhi vade,</div> </td> </tr> <tr> <td> <div class="G">yaṁ na kayirā na taṁ vade;</div> </td> </tr> <tr> <td> <div class="G">Akarontaṁ bhāsamānaṁ,</div> </td> </tr> <tr> <td> <div class="G">parijānanti paṇḍitā.</div> </td> </tr> </table> </div>
</div>
<div class="q" id="p_22J_1231"> <div class="divNumber">72.</div> <div class="p"> <table class="singleColumn"> <tr> <td> <div class="pN">1231</div> <div class="G">Na so mitto yo sadā appamatto,</div> </td> </tr> <tr> <td> <div class="G">Bhedāsaṅkī randhamevānupassī;</div> </td> </tr> <tr> <td> <div class="G">Yasmiñca setī urasīva putto,</div> </td> </tr> <tr> <td> <div class="G">Sa ve mitto yo abhejjo parehi.</div> </td> </tr> </table> </div>
</div>
<div class="q" id="p_22J_1232"> <div class="divNumber">73.</div> <div class="p"> <table class="singleColumn"> <tr> <td> <div class="pN">1232</div> <div class="G">Pāmojjakaraṇaṁ ṭhānaṁ,</div> </td> </tr> <tr> <td> <div class="G">pasaṁsāvahanaṁ sukhaṁ;</div> </td> </tr> <tr> <td> <div class="G">Phalānisaṁso bhāveti,</div> </td> </tr> <tr> <td> <div class="G">vahanto porisaṁ dhuraṁ.</div> </td> </tr> </table> </div>
</div>
<div class="q" id="p_22J_1233"> <div class="divNumber">74.</div> <div class="p"> <table class="singleColumn"> <tr> <td> <div class="pN">1233</div> <div class="G">Pavivekarasaṁ pitvā,</div> </td> </tr> <tr> <td> <div class="G">rasaṁ upasamassa ca;</div> </td> </tr> <tr> <td> <div class="G">Niddaro hoti nippāpo,</div> </td> </tr> <tr> <td> <div class="G">dhammappītirasaṁ pivan”ti.</div> </td> </tr> </table> </div>
</div>
<div class="CENTER" id="p_22J_1234">
<span class="pN">1234</span>Hirijātakaṁ tatiyaṁ.</div>
</html>

<html>
<div class="i">87 Sanidassanattika, Upekkhāsahagataduka</div>
<div class="h">Sanidassanattika, Upekkhāsahagataduka</div>
<div class="q" id="p_40P16_330"> <div class="divNumber">138.</div> <div class="p">
<span class="pN">330</span>Anidassanaappaṭighaṁ upekkhāsahagataṁ dhammaṁ paṭicca naanidassanaappaṭigho naupekkhāsahagato dhammo uppajjati hetupaccayā. Anidassanaappaṭighaṁ upekkhāsahagataṁ dhammaṁ paṭicca nasanidassanasappaṭigho naupekkhāsahagato dhammo uppajjati hetupaccayā…pe… anidassanaappaṭighaṁ upekkhāsahagataṁ dhammaṁ paṭicca nasanidassanasappaṭigho naupekkhāsahagato ca naanidassanasappaṭigho naupekkhāsahagato ca dhammā uppajjanti hetupaccayā. (Saṁkhittaṁ.) Hetuyā cha, ārammaṇe tīṇi…pe… avigate cha. </div>
</div>
<div class="q" id="p_40P16_331"> <div class="p">
<span class="pN">331</span>Anidassanaappaṭighaṁ naupekkhāsahagataṁ dhammaṁ paṭicca nasanidassanasappaṭigho nanaupekkhāsahagato dhammo uppajjati hetupaccayā. (Saṁkhittaṁ.) Hetuyā tīṇi…pe… avigate tīṇi. </div>
</div>
</html>

<html>
<div class="i">14.7 Atthasandassakattheraapadāna</div>
<div class="h">Sobhitavagga</div>
<div class="h">Atthasandassakattheraapadāna</div>
<div class="q" id="p_20Ap1_2240"> <div class="divNumber">47.</div> <div class="p"> <table class="singleColumn"> <tr> <td> <div class="pN">2240</div> <div class="G">“Visālamāḷe āsīno,</div> </td> </tr> <tr> <td> <div class="G">addasaṁ lokanāyakaṁ;</div> </td> </tr> <tr> <td> <div class="G">Khīṇāsavaṁ balappattaṁ,</div> </td> </tr> <tr> <td> <div class="G">bhikkhusaṁghapurakkhataṁ.</div> </td> </tr> </table> </div>
</div>
<div class="q" id="p_20Ap1_2241"> <div class="divNumber">48.</div> <div class="p"> <table class="singleColumn"> <tr> <td> <div class="pN">2241</div> <div class="G">Satasahassā tevijjā,</div> </td> </tr> <tr> <td> <div class="G">chaḷabhiññā mahiddhikā;</div> </td> </tr> <tr> <td> <div class="G">Parivārenti sambuddhaṁ,</div> </td> </tr> <tr> <td> <div class="G">ko disvā nappasīdati.</div> </td> </tr> </table> </div>
</div>
<div class="q" id="p_20Ap1_2242"> <div class="divNumber">49.</div> <div class="p"> <table class="singleColumn"> <tr> <td> <div class="pN">2242</div> <div class="G">Ñāṇe upanidhā yassa,</div> </td> </tr> <tr> <td> <div class="G">na vijjati sadevake;</div> </td> </tr> <tr> <td> <div class="G">Anantañāṇaṁ sambuddhaṁ,</div> </td> </tr> <tr> <td> <div class="G">ko disvā nappasīdati.</div> </td> </tr> </table> </div>
</div>
<div class="q" id="p_20Ap1_2243"> <div class="divNumber">50.</div> <div class="p"> <table class="singleColumn"> <tr> <td> <div class="pN">2243</div> <div class="G">Dhammakāyañca dīpentaṁ,</div> </td> </tr> <tr> <td> <div class="G">kevalaṁ ratanākaraṁ;</div> </td> </tr> <tr> <td> <div class="G">Vikappetuṁ na sakkonti,</div> </td> </tr> <tr> <td> <div class="G">ko disvā nappasīdati.</div> </td> </tr> </table> </div>
</div>
<div class="q" id="p_20Ap1_2244"> <div class="divNumber">51.</div> <div class="p"> <table class="singleColumn"> <tr> <td> <div class="pN">2244</div> <div class="G">Imāhi tīhi gāthāhi,</div> </td> </tr> <tr> <td> <div class="G">nāradovhayavacchalo;</div> </td> </tr> <tr> <td> <div class="G">Padumuttaraṁ thavitvāna,</div> </td> </tr> <tr> <td> <div class="G">sambuddhaṁ aparājitaṁ.</div> </td> </tr> </table> </div>
</div>
<div class="q" id="p_20Ap1_2245"> <div class="divNumber">52.</div> <div class="p"> <table class="singleColumn"> <tr> <td> <div class="pN">2245</div> <div class="G">Tena cittappasādena,</div> </td> </tr> <tr> <td> <div class="G">buddhasanthavanena ca;</div> </td> </tr> <tr> <td> <div class="G">Kappānaṁ satasahassaṁ,</div> </td> </tr> <tr> <td> <div class="G">duggatiṁ nupapajjahaṁ.</div> </td> </tr> </table> </div>
</div>
<div class="q" id="p_20Ap1_2246"> <div class="divNumber">53.</div> <div class="p"> <table class="singleColumn"> <tr> <td> <div class="pN">2246</div> <div class="G">Ito tiṁsakappasate,</div> </td> </tr> <tr> <td> <div class="G">sumitto nāma khattiyo;</div> </td> </tr> <tr> <td> <div class="G">Sattaratanasampanno,</div> </td> </tr> <tr> <td> <div class="G">cakkavattī mahabbalo.</div> </td> </tr> </table> </div>
</div>
<div class="q" id="p_20Ap1_2247"> <div class="divNumber">54.</div> <div class="p"> <table class="singleColumn"> <tr> <td> <div class="pN">2247</div> <div class="G">Paṭisambhidā catasso,</div> </td> </tr> <tr> <td> <div class="G">…pe…</div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_2248"> <div class="p">
<span class="pN">2248</span>Itthaṁ sudaṁ āyasmā atthasandassako thero imā gāthāyo abhāsitthāti. </div>
</div>
<div class="CENTER" id="p_20Ap1_2249">
<span class="pN">2249</span>Atthasandassakattherassāpadānaṁ sattamaṁ.</div>
</html>

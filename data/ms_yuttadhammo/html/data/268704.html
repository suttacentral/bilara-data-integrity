<html>
<div class="i">2.2.2 Jotidāsattheragāthā</div>
<div class="h">Dukanipāta</div>
<div class="h">Dutiyavagga</div>
<div class="h">Jotidāsattheragāthā</div>
<div class="q" id="p_19Th1_309"> <div class="divNumber">143.</div> <div class="p"> <table class="singleColumn"> <tr> <td> <div class="pN">309</div> <div class="G">“Ye kho te veṭhamissena,</div> </td> </tr> <tr> <td> <div class="G">nānattena ca kammunā;</div> </td> </tr> <tr> <td> <div class="G">Manusse uparundhanti,</div> </td> </tr> <tr> <td> <div class="G">pharusūpakkamā janā;</div> </td> </tr> <tr> <td> <div class="G">Tepi tattheva kīranti,</div> </td> </tr> <tr> <td> <div class="G">na hi kammaṁ panassati.</div> </td> </tr> </table> </div>
</div>
<div class="q" id="p_19Th1_310"> <div class="divNumber">144.</div> <div class="p"> <table class="singleColumn"> <tr> <td> <div class="pN">310</div> <div class="G">Yaṁ karoti naro kammaṁ,</div> </td> </tr> <tr> <td> <div class="G">Kalyāṇaṁ yadi pāpakaṁ;</div> </td> </tr> <tr> <td> <div class="G">Tassa tasseva dāyādo,</div> </td> </tr> <tr> <td> <div class="G">Yaṁ yaṁ kammaṁ pakubbatī”ti.</div> </td> </tr> </table> </div>
</div>
<div class="CENTER" id="p_19Th1_311">
<span class="pN">311</span>… Jotidāso thero….</div>
</html>

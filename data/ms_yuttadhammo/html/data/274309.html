<html>
<div class="i">13.1.12 Samāpattimūlakavuṭṭhānasutta</div>
<div class="h">Jhānasaṁyutta</div>
<div class="h">Jhānavagga</div>
<div class="h">Samāpattimūlakavuṭṭhānasutta</div>
<div class="q" id="p_13S3_1303"> <div class="divNumber">673.</div> <div class="p">
<span class="pN">1303</span>Sāvatthinidānaṁ. “Cattārome, bhikkhave, jhāyī. Katame cattāro? Idha, bhikkhave, ekacco jhāyī samādhismiṁ samāpattikusalo hoti, na samādhismiṁ vuṭṭhānakusalo. Idha pana, bhikkhave, ekacco jhāyī samādhismiṁ vuṭṭhānakusalo hoti, na samādhismiṁ samāpattikusalo. Idha pana, bhikkhave, ekacco jhāyī neva samādhismiṁ samāpattikusalo hoti, na ca samādhismiṁ vuṭṭhānakusalo. Idha pana, bhikkhave, ekacco jhāyī samādhismiṁ samāpattikusalo ca hoti, samādhismiṁ vuṭṭhānakusalo ca. Tatra, bhikkhave, yvāyaṁ jhāyī…pe…  pavaro cā”ti. </div>
</div>
<div class="CENTER" id="p_13S3_1304">
<span class="pN">1304</span>Dvādasamaṁ.</div>
</html>

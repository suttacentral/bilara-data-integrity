<html>
<div class="i">2.1.1.4 Paccanīkapuggala</div>
<div class="h">Pavattivāra</div>
<div class="h">Uppādavāra</div>
<div class="h">Paccuppannavāra</div>
<div class="h">Paccanīkapuggala</div>
<div class="q" id="p_35Y9_200"> <div class="divNumber">39.</div> <div class="p">
<span class="pN">200</span>»  Yassa kusalā dhammā na uppajjanti tassa akusalā dhammā na uppajjantīti? </div>
</div>
<div class="q" id="p_35Y9_201"> <div class="p">
<span class="pN">201</span>Akusalānaṁ uppādakkhaṇe tesaṁ kusalā dhammā na uppajjanti, no ca tesaṁ akusalā dhammā na uppajjanti. Sabbesaṁ cittassa bhaṅgakkhaṇe kusalavippayuttaakusalavippayuttacittassa uppādakkhaṇe nirodhasamāpannānaṁ asaññasattānaṁ tesaṁ kusalā ca dhammā na uppajjanti akusalā ca dhammā na uppajjanti. </div>
</div>
<div class="q" id="p_35Y9_202"> <div class="p">
<span class="pN">202</span>«  Yassa vā pana akusalā dhammā na uppajjanti tassa kusalā dhammā na uppajjantīti? </div>
</div>
<div class="q" id="p_35Y9_203"> <div class="p">
<span class="pN">203</span>Kusalānaṁ uppādakkhaṇe tesaṁ akusalā dhammā na uppajjanti, no ca tesaṁ kusalā dhammā na uppajjanti. Sabbesaṁ cittassa bhaṅgakkhaṇe akusalavippayuttakusalavippayuttacittassa uppādakkhaṇe nirodhasamāpannānaṁ asaññasattānaṁ tesaṁ akusalā ca dhammā na uppajjanti kusalā ca dhammā na uppajjanti. </div>
</div>
<div class="q" id="p_35Y9_204"> <div class="p">
<span class="pN">204</span>»  Yassa kusalā dhammā na uppajjanti tassa abyākatā dhammā na uppajjantīti? </div>
</div>
<div class="q" id="p_35Y9_205"> <div class="p">
<span class="pN">205</span>Sabbesaṁ upapajjantānaṁ pavatte kusalavippayuttacittassa uppādakkhaṇe tesaṁ kusalā dhammā na uppajjanti, no ca tesaṁ abyākatā dhammā na uppajjanti. Sabbesaṁ cavantānaṁ pavatte cittassa bhaṅgakkhaṇe arūpe akusalānaṁ uppādakkhaṇe tesaṁ kusalā ca dhammā na uppajjanti abyākatā ca dhammā na uppajjanti. </div>
</div>
<div class="q" id="p_35Y9_206"> <div class="p">
<span class="pN">206</span>«  Yassa vā pana abyākatā dhammā na uppajjanti tassa kusalā dhammā na uppajjantīti? </div>
</div>
<div class="q" id="p_35Y9_207"> <div class="p">
<span class="pN">207</span>Arūpe kusalānaṁ uppādakkhaṇe tesaṁ abyākatā dhammā na uppajjanti, no ca tesaṁ kusalā dhammā na uppajjanti. Sabbesaṁ cavantānaṁ pavatte cittassa bhaṅgakkhaṇe arūpe akusalānaṁ uppādakkhaṇe tesaṁ abyākatā ca dhammā na uppajjanti kusalā ca dhammā na uppajjanti. </div>
</div>
<div class="q" id="p_35Y9_208"> <div class="divNumber">40.</div> <div class="p">
<span class="pN">208</span>»  Yassa akusalā dhammā na uppajjanti tassa abyākatā dhammā na uppajjantīti? </div>
</div>
<div class="q" id="p_35Y9_209"> <div class="p">
<span class="pN">209</span>Sabbesaṁ upapajjantānaṁ pavatte akusalavippayuttacittassa uppādakkhaṇe tesaṁ akusalā dhammā na uppajjanti, no ca tesaṁ abyākatā dhammā na uppajjanti. Sabbesaṁ cavantānaṁ pavatte cittassa bhaṅgakkhaṇe arūpe kusalānaṁ uppādakkhaṇe tesaṁ akusalā ca dhammā na uppajjanti abyākatā ca dhammā na uppajjanti. </div>
</div>
<div class="q" id="p_35Y9_210"> <div class="p">
<span class="pN">210</span>«  Yassa vā pana abyākatā dhammā na uppajjanti tassa akusalā dhammā na uppajjantīti? </div>
</div>
<div class="q" id="p_35Y9_211"> <div class="p">
<span class="pN">211</span>Arūpe akusalānaṁ uppādakkhaṇe tesaṁ abyākatā dhammā na uppajjanti, no ca tesaṁ akusalā dhammā na uppajjanti. Sabbesaṁ cavantānaṁ pavatte cittassa bhaṅgakkhaṇe arūpe kusalānaṁ uppādakkhaṇe tesaṁ abyākatā ca dhammā na uppajjanti akusalā ca dhammā na uppajjanti. </div>
</div>
</html>

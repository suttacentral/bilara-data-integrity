<html>
<div class="i"> Hetu-ārammaṇa</div>
<div class="h">Hetugocchaka, Kusalattika</div>
<div class="h">Hetusampayuttaduka, Kusalattika</div>
<div class="h">Akusalapada</div>
<div class="h">Paṭiccādivāra</div>
<div class="h">Paccayacatukka</div>
<div class="h">Hetu-ārammaṇa</div>
<div class="q" id="p_39P3_1319"> <div class="divNumber">31.</div> <div class="p">
<span class="pN">1319</span>Hetusampayuttaṁ akusalaṁ dhammaṁ paṭicca hetusampayutto akusalo dhammo uppajjati hetupaccayā. (1) </div>
</div>
<div class="q" id="p_39P3_1320"> <div class="p">
<span class="pN">1320</span>Hetuvippayuttaṁ akusalaṁ dhammaṁ paṭicca hetusampayutto akusalo dhammo uppajjati hetupaccayā. (1) </div>
</div>
<div class="q" id="p_39P3_1321"> <div class="p">
<span class="pN">1321</span>Hetusampayuttaṁ akusalañca hetuvippayuttaṁ akusalañca dhammaṁ paṭicca hetusampayutto akusalo dhammo uppajjati hetupaccayā. (1) </div>
</div>
<div class="q" id="p_39P3_1322"> <div class="p">
<span class="pN">1322</span>Hetusampayuttaṁ akusalaṁ dhammaṁ paṭicca hetusampayutto akusalo dhammo uppajjati ārammaṇapaccayā…  tīṇi. (3) </div>
</div>
<div class="q" id="p_39P3_1323"> <div class="p">
<span class="pN">1323</span>Hetuvippayuttaṁ akusalaṁ dhammaṁ paṭicca hetusampayutto akusalo dhammo uppajjati ārammaṇapaccayā. (1) </div>
</div>
<div class="q" id="p_39P3_1324"> <div class="p">
<span class="pN">1324</span>Hetusampayuttaṁ akusalañca hetuvippayuttaṁ akusalañca dhammaṁ paṭicca hetusampayutto akusalo dhammo uppajjati ārammaṇapaccayā. (1) </div>
</div>
<div class="q" id="p_39P3_1325"> <div class="p">
<span class="pN">1325</span>Hetusampayuttaṁ akusalaṁ dhammaṁ paṭicca hetusampayutto akusalo dhammo uppajjati adhipatipaccayā. (Saṁkhittaṁ.) </div>
</div>
<div class="q" id="p_39P3_1326"> <div class="divNumber">32.</div> <div class="p">
<span class="pN">1326</span>Hetuyā tīṇi, ārammaṇe pañca, adhipatiyā ekaṁ, anantare pañca, samanantare pañca, sahajāte pañca, aññamaññe pañca, nissaye pañca, upanissaye pañca, purejāte pañca, āsevane pañca, kamme pañca, āhāre pañca, indriye pañca, jhāne pañca, magge pañca, sampayutte pañca, vippayutte pañca, atthiyā pañca…pe…  avigate pañca. (Saṁkhittaṁ.) </div>
</div>
</html>

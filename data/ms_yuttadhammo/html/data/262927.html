<html>
<div class="i"> Purejāta</div>
<div class="h">Dassanenapahātabbattika</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Purejāta</div>
<div class="q" id="p_37P1_998"> <div class="divNumber">86.</div> <div class="p">
<span class="pN">998</span>Nevadassanena nabhāvanāya pahātabbo dhammo nevadassanena nabhāvanāya pahātabbassa dhammassa purejātapaccayena paccayo— ārammaṇapurejātaṁ, vatthupurejātaṁ. <span class="bold">Ārammaṇapurejātaṁ</span>— cakkhuṁ aniccato dukkhato anattato vipassati, sotaṁ… ghānaṁ… jivhaṁ… kāyaṁ… rūpe… sadde… gandhe… rase… phoṭṭhabbe… vatthuṁ…pe… dibbena cakkhunā rūpaṁ passati, dibbāya sotadhātuyā saddaṁ suṇāti. Rūpāyatanaṁ cakkhuviññāṇassa…pe… phoṭṭhabbāyatanaṁ kāyaviññāṇassa purejātapaccayena paccayo. <span class="bold">Vatthupurejātaṁ</span>— cakkhāyatanaṁ cakkhuviññāṇassa…pe… kāyāyatanaṁ kāyaviññāṇassa…pe… vatthu nevadassanena nabhāvanāya pahātabbānaṁ khandhānaṁ purejātapaccayena paccayo. (1) </div>
</div>
<div class="q" id="p_37P1_999"> <div class="p">
<span class="pN">999</span>Nevadassanena nabhāvanāya pahātabbo dhammo dassanena pahātabbassa dhammassa purejātapaccayena paccayo— ārammaṇapurejātaṁ, vatthupurejātaṁ. <span class="bold">Ārammaṇapurejātaṁ</span>— cakkhuṁ assādeti abhinandati; taṁ ārabbha dassanena pahātabbo rāgo uppajjati, diṭṭhi uppajjati, vicikicchā uppajjati, dassanena pahātabbaṁ domanassaṁ uppajjati…pe… vatthuṁ assādeti abhinandati; taṁ ārabbha dassanena pahātabbo rāgo uppajjati, diṭṭhi uppajjati, vicikicchā uppajjati, dassanena pahātabbaṁ domanassaṁ uppajjati. Vatthupurejātaṁ— vatthu dassanena pahātabbānaṁ khandhānaṁ purejātapaccayena paccayo. (2) </div>
</div>
<div class="q" id="p_37P1_1000"> <div class="p">
<span class="pN">1000</span>Nevadassanena nabhāvanāya pahātabbo dhammo bhāvanāya pahātabbassa dhammassa purejātapaccayena paccayo— ārammaṇapurejātaṁ, vatthupurejātaṁ. <span class="bold">Ārammaṇapurejātaṁ</span>— cakkhuṁ assādeti abhinandati; taṁ ārabbha bhāvanāya pahātabbo rāgo uppajjati… uddhaccaṁ uppajjati… bhāvanāya pahātabbaṁ domanassaṁ uppajjati, sotaṁ…pe… kāyaṁ… rūpe…pe… phoṭṭhabbe… vatthuṁ assādeti abhinandati; taṁ ārabbha bhāvanāya pahātabbo rāgo uppajjati, uddhaccaṁ uppajjati, bhāvanāya pahātabbaṁ domanassaṁ uppajjati. <span class="bold">Vatthupurejātaṁ</span>— vatthu bhāvanāya pahātabbānaṁ khandhānaṁ purejātapaccayena paccayo. (3) </div>
</div>
</html>

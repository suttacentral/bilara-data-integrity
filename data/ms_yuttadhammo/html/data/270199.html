<html>
<div class="i">2.2.7 Pathavīkammavipākotikathā</div>
<div class="h">Niyāmapaṇṇāsaka</div>
<div class="h">Sattamavagga</div>
<div class="h">Pathavīkammavipākotikathā</div>
<div class="q" id="p_32Kv_1676"> <div class="divNumber">492.</div> <div class="p">
<span class="pN">1676</span>๐ Pathavī kammavipākoti? Āmantā. Sukhavedaniyā dukkhavedaniyā adukkhamasukhavedaniyā, sukhāya vedanāya sampayuttā, dukkhāya vedanāya sampayuttā, adukkhamasukhāya vedanāya sampayuttā, phassena sampayuttā, vedanāya sampayuttā, saññāya sampayuttā, cetanāya sampayuttā, cittena sampayuttā, sārammaṇā; atthi tāya āvaṭṭanā ābhogo samannāhāro manasikāro cetanā patthanā paṇidhīti? Na hevaṁ vattabbe…pe…  nanu na sukhavedaniyā na dukkhavedaniyā na adukkhamasukhavedaniyā, na sukhāya vedanāya sampayuttā, na dukkhāya vedanāya sampayuttā, na adukkhamasukhāya vedanāya sampayuttā, na phassena sampayuttā, na vedanāya sampayuttā, na saññāya sampayuttā, na cetanāya sampayuttā, na cittena sampayuttā, anārammaṇā; natthi tāya āvaṭṭanā ābhogo samannāhāro manasikāro cetanā patthanā paṇidhīti? Āmantā. Hañci na sukhavedaniyā na dukkhavedaniyā…pe…  anārammaṇā; natthi tāya āvaṭṭanā…pe…  paṇidhi, no ca vata re vattabbe—  “pathavī kammavipāko”ti. </div>
</div>
<div class="q" id="p_32Kv_1677"> <div class="p">
<span class="pN">1677</span>๐ Phasso kammavipāko, phasso sukhavedaniyo dukkhavedaniyo adukkhamasukhavedaniyo sukhāya vedanāya sampayutto dukkhāya…pe…  adukkhamasukhāya vedanāya sampayutto phassena sampayutto vedanāya sampayutto saññāya sampayutto cetanāya sampayutto cittena sampayutto sārammaṇo; atthi tassa āvaṭṭanā…pe…  paṇidhīti? Āmantā. Pathavī kammavipāko, pathavī sukhavedaniyā dukkhavedaniyā adukkhamasukhavedaniyā sukhāya vedanāya sampayuttā dukkhāya…pe…  adukkhamasukhāya vedanāya sampayuttā phassena sampayuttā vedanāya sampayuttā saññāya sampayuttā cetanāya sampayuttā cittena sampayuttā sārammaṇā; atthi tāya āvaṭṭanā ābhogo samannāhāro manasikāro cetanā patthanā paṇidhīti? Na hevaṁ vattabbe…pe…  pathavī kammavipāko, pathavī na sukhavedaniyā na dukkhavedaniyā…pe…  anārammaṇā; natthi tāya āvaṭṭanā…pe…  paṇidhīti? Āmantā. Phasso kammavipāko, phasso na sukhavedaniyo na dukkhavedaniyo…pe…  anārammaṇo; natthi tassa āvaṭṭanā…pe…  paṇidhīti? Na hevaṁ vattabbe…pe… . </div>
</div>
<div class="q" id="p_32Kv_1678"> <div class="p">
<span class="pN">1678</span>๐ Pathavī kammavipākoti? Āmantā. Pathavī paggahaniggahupagā chedanabhedanupagāti? Āmantā. Kammavipāko paggahaniggahupago chedanabhedanupagoti? Na hevaṁ vattabbe…pe… . </div>
</div>
<div class="q" id="p_32Kv_1679"> <div class="p">
<span class="pN">1679</span>๐ Labbhā pathavī ketuṁ vikketuṁ āṭhapetuṁ ocinituṁ vicinitunti? Āmantā. Labbhā kammavipāko ketuṁ vikketuṁ āṭhapetuṁ ocinituṁ vicinitunti? Na hevaṁ vattabbe…pe… . </div>
</div>
<div class="q" id="p_32Kv_1680"> <div class="divNumber">493.</div> <div class="p">
<span class="pN">1680</span>๐ Pathavī paresaṁ sādhāraṇāti? Āmantā. Kammavipāko paresaṁ sādhāraṇoti? Na hevaṁ vattabbe…pe… . </div>
</div>
<div class="q" id="p_32Kv_1681"> <div class="p">
<span class="pN">1681</span>Kammavipāko paresaṁ sādhāraṇoti? Āmantā. Nanu vuttaṁ bhagavatā—  </div>
</div>
<div class="q" id="p_32Kv_1682"> <div class="p"> <table class="singleColumn"> <tr> <td> <div class="pN">1682</div> <div class="G">“Asādhāraṇamaññesaṁ,</div> </td> </tr> <tr> <td> <div class="G">acoraharaṇo nidhi;</div> </td> </tr> <tr> <td> <div class="G">Kayirātha macco puññāni,</div> </td> </tr> <tr> <td> <div class="G">sace sucaritaṁ care”ti.</div> </td> </tr> </table> </div>
</div>
<div class="q" id="p_32Kv_1683"> <div class="p">
<span class="pN">1683</span>Attheva suttantoti? Āmantā. Tena hi na vattabbaṁ—  “kammavipāko paresaṁ sādhāraṇo”ti. </div>
</div>
<div class="q" id="p_32Kv_1684"> <div class="p">
<span class="pN">1684</span>๐ Pathavī kammavipākoti? Āmantā. Paṭhamaṁ pathavī saṇṭhāti, pacchā sattā uppajjantīti? Āmantā. Paṭhamaṁ vipāko uppajjati, pacchā vipākapaṭilābhāya kammaṁ karontīti? Na hevaṁ vattabbe…pe… . </div>
</div>
<div class="q" id="p_32Kv_1685"> <div class="p">
<span class="pN">1685</span>๐ Pathavī sabbasattānaṁ kammavipākoti? Āmantā. Sabbe sattā pathaviṁ paribhuñjantīti? Na hevaṁ vattabbe…pe…  sabbe sattā pathaviṁ paribhuñjantīti? Āmantā. Atthi keci pathaviṁ aparibhuñjitvā parinibbāyantīti? Āmantā. Atthi keci kammavipākaṁ akhepetvā parinibbāyantīti? Na hevaṁ vattabbe…pe… . </div>
</div>
<div class="q" id="p_32Kv_1686"> <div class="p">
<span class="pN">1686</span>๐ Pathavī cakkavattisattassa kammavipākoti? Āmantā. Aññe sattā pathaviṁ paribhuñjantīti? Āmantā. Cakkavattisattassa kammavipākaṁ aññe sattā paribhuñjantīti? Na hevaṁ vattabbe…pe…  cakkavattisattassa kammavipākaṁ aññe sattā paribhuñjantīti? Āmantā. Cakkavattisattassa phassaṁ vedanaṁ saññaṁ cetanaṁ cittaṁ saddhaṁ vīriyaṁ satiṁ samādhiṁ paññaṁ aññe sattā paribhuñjantīti? Na hevaṁ vattabbe…pe… . </div>
</div>
<div class="q" id="p_32Kv_1687"> <div class="divNumber">494.</div> <div class="p">
<span class="pN">1687</span>× Na vattabbaṁ—  “pathavī kammavipāko”ti? Āmantā. Nanu atthi issariyasaṁvattaniyaṁ kammaṁ adhipaccasaṁvattaniyaṁ kammanti? Āmantā. Hañci atthi issariyasaṁvattaniyaṁ kammaṁ adhipaccasaṁvattaniyaṁ kammaṁ, tena vata re vattabbe—  “pathavī kammavipāko”ti. </div>
</div>
<div class="CENTER" id="p_32Kv_1688">
<span class="pN">1688</span>Pathavī kammavipākotikathā niṭṭhitā.</div>
</html>

<html>
<div class="i"> Hetu</div>
<div class="h">Dassanenapahātabbattika</div>
<div class="h">Paccayavāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Hetu</div>
<div class="q" id="p_37P1_859"> <div class="divNumber">36.</div> <div class="p">
<span class="pN">859</span>Dassanena pahātabbaṁ dhammaṁ paccayā dassanena pahātabbo dhammo uppajjati hetupaccayā… tīṇi. </div>
</div>
<div class="q" id="p_37P1_860"> <div class="p">
<span class="pN">860</span>Bhāvanāya pahātabbaṁ dhammaṁ paccayā bhāvanāya… tīṇi. </div>
</div>
<div class="q" id="p_37P1_861"> <div class="divNumber">37.</div> <div class="p">
<span class="pN">861</span>Nevadassanena nabhāvanāya pahātabbaṁ dhammaṁ paccayā nevadassanena nabhāvanāya pahātabbo dhammo uppajjati hetupaccayā— nevadassanena nabhāvanāya pahātabbaṁ ekaṁ khandhaṁ paccayā tayo khandhā cittasamuṭṭhānañca rūpaṁ…pe… dve khandhe…pe… paṭisandhikkhaṇe nevadassanena nabhāvanāya pahātabbaṁ ekaṁ khandhaṁ paccayā tayo khandhā kaṭattā ca rūpaṁ…pe… dve khandhe paccayā dve khandhā…pe… khandhe paccayā vatthu, vatthuṁ paccayā khandhā. Ekaṁ mahābhūtaṁ paccayā tayo mahābhūtā…pe… mahābhūte paccayā cittasamuṭṭhānaṁ rūpaṁ kaṭattārūpaṁ upādārūpaṁ. Vatthuṁ paccayā nevadassanena nabhāvanāya pahātabbā khandhā. (1) </div>
</div>
<div class="q" id="p_37P1_862"> <div class="p">
<span class="pN">862</span>Nevadassanena nabhāvanāya pahātabbaṁ dhammaṁ paccayā dassanena pahātabbo dhammo uppajjati hetupaccayā— vatthuṁ paccayā dassanena pahātabbā khandhā. (2) </div>
</div>
<div class="q" id="p_37P1_863"> <div class="p">
<span class="pN">863</span>Nevadassanena nabhāvanāya pahātabbaṁ dhammaṁ paccayā bhāvanāya pahātabbo dhammo uppajjati hetupaccayā— vatthuṁ paccayā bhāvanāya pahātabbā khandhā. (3) </div>
</div>
<div class="q" id="p_37P1_864"> <div class="p">
<span class="pN">864</span>Nevadassanena nabhāvanāya pahātabbaṁ dhammaṁ paccayā dassanena pahātabbo ca nevadassanena nabhāvanāya pahātabbo ca dhammā uppajjanti hetupaccayā— vatthuṁ paccayā dassanena pahātabbā khandhā; mahābhūte paccayā cittasamuṭṭhānaṁ rūpaṁ. (4) </div>
</div>
<div class="q" id="p_37P1_865"> <div class="p">
<span class="pN">865</span>Nevadassanena nabhāvanāya pahātabbaṁ dhammaṁ paccayā bhāvanāya pahātabbo ca nevadassanena nabhāvanāya pahātabbo ca dhammā uppajjanti hetupaccayā— vatthuṁ paccayā bhāvanāya pahātabbā khandhā; mahābhūte paccayā cittasamuṭṭhānaṁ rūpaṁ. (5) </div>
</div>
<div class="q" id="p_37P1_866"> <div class="divNumber">38.</div> <div class="p">
<span class="pN">866</span>Dassanena pahātabbañca nevadassanena nabhāvanāya pahātabbañca dhammaṁ paccayā dassanena pahātabbo dhammo uppajjati hetupaccayā— dassanena pahātabbaṁ ekaṁ khandhañca vatthuñca paccayā tayo khandhā…pe… dve khandhe ca vatthuñca paccayā dve khandhā. (1) </div>
</div>
<div class="q" id="p_37P1_867"> <div class="p">
<span class="pN">867</span>Dassanena pahātabbañca nevadassanena nabhāvanāya pahātabbañca dhammaṁ paccayā nevadassanena nabhāvanāya pahātabbo dhammo uppajjati hetupaccayā— dassanena pahātabbe khandhe ca mahābhūte ca paccayā cittasamuṭṭhānaṁ rūpaṁ. (2) </div>
</div>
<div class="q" id="p_37P1_868"> <div class="p">
<span class="pN">868</span>Dassanena pahātabbañca nevadassanena nabhāvanāya pahātabbañca dhammaṁ paccayā dassanena pahātabbo ca nevadassanena nabhāvanāya pahātabbo ca dhammā uppajjanti hetupaccayā— dassanena pahātabbaṁ ekaṁ khandhañca vatthuñca paccayā tayo khandhā…pe… dve khandhe ca vatthuñca paccayā dve khandhā, dassanena pahātabbe khandhe ca mahābhūte ca paccayā cittasamuṭṭhānaṁ rūpaṁ. (3) </div>
</div>
<div class="q" id="p_37P1_869"> <div class="divNumber">39.</div> <div class="p">
<span class="pN">869</span>Bhāvanāya pahātabbañca nevadassanena nabhāvanāya pahātabbañca dhammaṁ paccayā bhāvanāya pahātabbo dhammo uppajjati hetupaccayā— bhāvanāya pahātabbaṁ ekaṁ khandhañca vatthuñca paccayā tayo khandhā…pe… dve khandhe ca vatthuñca…pe…. (1) </div>
</div>
<div class="q" id="p_37P1_870"> <div class="p">
<span class="pN">870</span>Bhāvanāya pahātabbañca nevadassanena nabhāvanāya pahātabbañca dhammaṁ paccayā nevadassanena nabhāvanāya pahātabbo dhammo uppajjati hetupaccayā— bhāvanāya pahātabbe khandhe ca mahābhūte ca paccayā cittasamuṭṭhānaṁ rūpaṁ. (2) </div>
</div>
<div class="q" id="p_37P1_871"> <div class="p">
<span class="pN">871</span>Bhāvanāya pahātabbañca nevadassanena nabhāvanāya pahātabbañca dhammaṁ paccayā bhāvanāya pahātabbo ca nevadassanena nabhāvanāya pahātabbo ca dhammā uppajjanti hetupaccayā— bhāvanāya pahātabbaṁ ekaṁ khandhañca vatthuñca paccayā tayo khandhā…pe… dve khandhe ca vatthuñca…pe… bhāvanāya pahātabbe khandhe ca mahābhūte ca paccayā cittasamuṭṭhānaṁ rūpaṁ. (3) </div>
</div>
</html>

<html>
<div class="i">3.3.4 Santatarasutta</div>
<div class="h">Tikanipāta</div>
<div class="h">Tatiyavagga</div>
<div class="h">Santatarasutta</div>
<div class="q" id="p_18It_471"> <div class="divNumber">73.</div> <div class="p">
<span class="pN">471</span>Vuttañhetaṁ bhagavatā vuttamarahatāti me sutaṁ— </div>
</div>
<div class="q" id="p_18It_472"> <div class="p">
<span class="pN">472</span>“Rūpehi, bhikkhave, arūpā santatarā, arūpehi nirodho santataro”ti. Etamatthaṁ bhagavā avoca. Tatthetaṁ iti vuccati— </div>
</div>
<div class="q" id="p_18It_473"> <div class="p"> <table class="singleColumn"> <tr> <td> <div class="pN">473</div> <div class="G">“Ye ca rūpūpagā sattā,</div> </td> </tr> <tr> <td> <div class="G">ye ca arūpaṭṭhāyino;</div> </td> </tr> <tr> <td> <div class="G">Nirodhaṁ appajānantā,</div> </td> </tr> <tr> <td> <div class="G">āgantāro punabbhavaṁ.</div> </td> </tr> </table> </div>
</div>
<div class="q" id="p_18It_474"> <div class="p"> <table class="singleColumn"> <tr> <td> <div class="pN">474</div> <div class="G">Ye ca rūpe pariññāya,</div> </td> </tr> <tr> <td> <div class="G">arūpesu asaṇṭhitā;</div> </td> </tr> <tr> <td> <div class="G">Nirodhe ye vimuccanti,</div> </td> </tr> <tr> <td> <div class="G">te janā maccuhāyino.</div> </td> </tr> </table> </div>
</div>
<div class="q" id="p_18It_475"> <div class="p"> <table class="singleColumn"> <tr> <td> <div class="pN">475</div> <div class="G">Kāyena amatadhātuṁ,</div> </td> </tr> <tr> <td> <div class="G">phusayitvā nirūpadhiṁ;</div> </td> </tr> <tr> <td> <div class="G">Upadhippaṭinissaggaṁ,</div> </td> </tr> <tr> <td> <div class="G">sacchikatvā anāsavo;</div> </td> </tr> <tr> <td> <div class="G">Deseti sammāsambuddho,</div> </td> </tr> <tr> <td> <div class="G">asokaṁ virajaṁ padan”ti.</div> </td> </tr> </table> </div>
</div>
<div class="q" id="p_18It_476"> <div class="p">
<span class="pN">476</span>Ayampi attho vutto bhagavatā, iti me sutanti. </div>
</div>
<div class="CENTER" id="p_18It_477">
<span class="pN">477</span>Catutthaṁ.</div>
</html>

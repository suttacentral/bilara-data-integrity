<html>
<div class="i">4.1.10 Seyyajātaka</div>
<div class="h">Catukkanipāta</div>
<div class="h">Kāliṅgavagga</div>
<div class="h">Seyyajātaka</div>
<div class="q" id="p_22J_928"> <div class="divNumber">37.</div> <div class="p"> <table class="singleColumn"> <tr> <td> <div class="pN">928</div> <div class="G">“Sasamuddapariyāyaṁ,</div> </td> </tr> <tr> <td> <div class="G">mahiṁ sāgarakuṇḍalaṁ;</div> </td> </tr> <tr> <td> <div class="G">Na icche saha nindāya,</div> </td> </tr> <tr> <td> <div class="G">evaṁ seyya vijānahi.</div> </td> </tr> </table> </div>
</div>
<div class="q" id="p_22J_929"> <div class="divNumber">38.</div> <div class="p"> <table class="singleColumn"> <tr> <td> <div class="pN">929</div> <div class="G">Dhiratthu taṁ yasalābhaṁ,</div> </td> </tr> <tr> <td> <div class="G">dhanalābhañca brāhmaṇa;</div> </td> </tr> <tr> <td> <div class="G">Yā vutti vinipātena,</div> </td> </tr> <tr> <td> <div class="G">adhammacaraṇena vā.</div> </td> </tr> </table> </div>
</div>
<div class="q" id="p_22J_930"> <div class="divNumber">39.</div> <div class="p"> <table class="singleColumn"> <tr> <td> <div class="pN">930</div> <div class="G">Api ce pattamādāya,</div> </td> </tr> <tr> <td> <div class="G">anagāro paribbaje;</div> </td> </tr> <tr> <td> <div class="G">Sāyeva jīvikā seyyo,</div> </td> </tr> <tr> <td> <div class="G">yā cādhammena esanā.</div> </td> </tr> </table> </div>
</div>
<div class="q" id="p_22J_931"> <div class="divNumber">40.</div> <div class="p"> <table class="singleColumn"> <tr> <td> <div class="pN">931</div> <div class="G">Api ce pattamādāya,</div> </td> </tr> <tr> <td> <div class="G">anagāro paribbaje;</div> </td> </tr> <tr> <td> <div class="G">Aññaṁ ahiṁsayaṁ loke,</div> </td> </tr> <tr> <td> <div class="G">api rajjena taṁ varan”ti.</div> </td> </tr> </table> </div>
</div>
<div class="CENTER" id="p_22J_932">
<span class="pN">932</span>Seyyajātakaṁ dasamaṁ.<br> Kāliṅgavaggo paṭhamo.</div>
<div class="SUMMARY" id="p_22J_933">
<span class="pN">933</span><span class="firstLetter">T</span>assuddānaṁ</div>
<div class="q" id="p_22J_934"> <div class="p"> <table class="singleColumn"> <tr> <td> <div class="pN">934</div> <div class="G">Vivarañca adeyya samiddhavaraṁ,</div> </td> </tr> <tr> <td> <div class="G">Atha daddara pāpamahātiraho;</div> </td> </tr> <tr> <td> <div class="G">Atha koli palāsavarañca kara,</div> </td> </tr> <tr> <td> <div class="G">Carimaṁ sasamuddavarena dasāti.</div> </td> </tr> </table> </div>
</div>
</html>

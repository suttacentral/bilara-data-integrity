<html>
<div class="i"> Indriyādi</div>
<div class="h">Mahantaraduka</div>
<div class="h">Cittasamuṭṭhānaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Indriyādi</div>
<div class="q" id="p_38P2_2872"> <div class="divNumber">225.</div> <div class="p">
<span class="pN">2872</span>Cittasamuṭṭhāno dhammo cittasamuṭṭhānassa dhammassa indriyapaccayena paccayo…  tīṇi. </div>
</div>
<div class="q" id="p_38P2_2873"> <div class="p">
<span class="pN">2873</span>Nocittasamuṭṭhāno dhammo nocittasamuṭṭhānassa dhammassa indriyapaccayena paccayo—  paṭisandhikkhaṇe nocittasamuṭṭhānā indriyā kaṭattārūpānaṁ indriyapaccayena paccayo; paṭisandhikkhaṇe…pe…  cakkhundriyaṁ cakkhuviññāṇassa…pe…  kāyindriyaṁ kāyaviññāṇassa…pe… . <span class="bold">Rūpajīvitindriyaṁ</span>—  kaṭattārūpānaṁ indriyapaccayena paccayo. (Mūlaṁ kātabbaṁ.) Nocittasamuṭṭhānā indriyā sampayuttakānaṁ khandhānaṁ cittasamuṭṭhānānañca rūpānaṁ indriyapaccayena paccayo; paṭisandhikkhaṇe…pe…  cakkhundriyaṁ cakkhuviññāṇasahagatānaṁ khandhānaṁ…pe…  kāyindriyaṁ…pe… . (Mūlaṁ kātabbaṁ.) Paṭisandhikkhaṇe nocittasamuṭṭhānā indriyā sampayuttakānaṁ khandhānaṁ kaṭattā ca rūpānaṁ indriyapaccayena paccayo; cakkhundriyaṁ cakkhuviññāṇassa cakkhuviññāṇasahagatānañca khandhānaṁ…pe…  kāyindriyaṁ…pe… . (3) </div>
</div>
<div class="q" id="p_38P2_2874"> <div class="divNumber">226.</div> <div class="p">
<span class="pN">2874</span>Cittasamuṭṭhāno ca nocittasamuṭṭhāno ca dhammā cittasamuṭṭhānassa dhammassa indriyapaccayena paccayo—  cittasamuṭṭhānā ca nocittasamuṭṭhānā ca indriyā sampayuttakānaṁ khandhānaṁ cittasamuṭṭhānānañca rūpānaṁ indriyapaccayena paccayo; paṭisandhikkhaṇe…pe…  cakkhundriyañca upekkhindriyañca cakkhuviññāṇasahagatānaṁ khandhānaṁ…pe…  kāyindriyañca sukhindriyañca…pe…  kāyindriyañca dukkhindriyañca kāyaviññāṇasahagatānaṁ khandhānaṁ indriyapaccayena paccayo. (Mūlaṁ kātabbaṁ.) Paṭisandhikkhaṇe cittasamuṭṭhānā ca nocittasamuṭṭhānā ca indriyā kaṭattārūpānaṁ indriyapaccayena paccayo; cakkhundriyañca upekkhindriyañca cakkhuviññāṇassa…pe…  kāyindriyañca…pe… . (Mūlaṁ kātabbaṁ.) Paṭisandhikkhaṇe cittasamuṭṭhānā ca nocittasamuṭṭhānā ca indriyā sampayuttakānaṁ khandhānaṁ kaṭattā ca rūpānaṁ indriyapaccayena paccayo; cakkhundriyañca upekkhindriyañca cakkhuviññāṇassa sampayuttakānañca khandhānaṁ indriyapaccayena paccayo; kāyindriyaṁ ca…pe… . (3) </div>
</div>
<div class="q" id="p_38P2_2875"> <div class="p">
<span class="pN">2875</span>Jhānapaccayena paccayo…  tīṇi…  maggapaccayena paccayo…  tīṇi…  sampayuttapaccayena paccayo…  pañca…pe… . </div>
</div>
</html>

<html>
<div class="i"> Āhāra</div>
<div class="h">Mahantaraduka</div>
<div class="h">Ajjhattikaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Āhāra</div>
<div class="q" id="p_38P2_3185"> <div class="divNumber">350.</div> <div class="p">
<span class="pN">3185</span>Ajjhattiko dhammo ajjhattikassa dhammassa āhārapaccayena paccayo—  paṭisandhikkhaṇe ajjhattikā āhārā ajjhattikānaṁ kaṭattārūpānaṁ āhārapaccayena paccayo. (1) </div>
</div>
<div class="q" id="p_38P2_3186"> <div class="p">
<span class="pN">3186</span>Ajjhattiko dhammo bāhirassa dhammassa āhārapaccayena paccayo—  ajjhattikā āhārā sampayuttakānaṁ khandhānaṁ cittasamuṭṭhānānañca rūpānaṁ āhārapaccayena paccayo; paṭisandhikkhaṇe ajjhattikā āhārā sampayuttakānaṁ khandhānaṁ bāhirānañca kaṭattārūpānaṁ āhārapaccayena paccayo. (Mūlaṁ kātabbaṁ.) Paṭisandhikkhaṇe ajjhattikā āhārā sampayuttakānaṁ khandhānaṁ ajjhattikānañca bāhirānañca kaṭattārūpānaṁ āhārapaccayena paccayo. (3) </div>
</div>
<div class="q" id="p_38P2_3187"> <div class="divNumber">351.</div> <div class="p">
<span class="pN">3187</span>Bāhiro dhammo bāhirassa dhammassa āhārapaccayena paccayo—  bāhirā āhārā sampayuttakānaṁ khandhānaṁ cittasamuṭṭhānānañca rūpānaṁ āhārapaccayena paccayo; paṭisandhikkhaṇe…pe…  bāhiro kabaḷīkāro āhāro bāhirassa kāyassa āhārapaccayena paccayo. (1) </div>
</div>
<div class="q" id="p_38P2_3188"> <div class="p">
<span class="pN">3188</span>Bāhiro dhammo ajjhattikassa dhammassa āhārapaccayena paccayo—  bāhirā āhārā cittassa āhārapaccayena paccayo; paṭisandhikkhaṇe bāhirā āhārā cittassa ajjhattikānañca kaṭattārūpānaṁ āhārapaccayena paccayo; bāhiro kabaḷīkāro āhāro ajjhattikassa kāyassa āhārapaccayena paccayo. (2) </div>
</div>
<div class="q" id="p_38P2_3189"> <div class="p">
<span class="pN">3189</span>Bāhiro dhammo ajjhattikassa ca bāhirassa ca dhammassa āhārapaccayena paccayo—  bāhirā āhārā sampayuttakānaṁ khandhānaṁ cittassa ca cittasamuṭṭhānānañca rūpānaṁ āhārapaccayena paccayo; paṭisandhikkhaṇe bāhirā āhārā sampayuttakānaṁ khandhānaṁ cittassa ca ajjhattikānañca bāhirānañca kaṭattārūpānaṁ āhārapaccayena paccayo; bāhiro kabaḷīkāro āhāro ajjhattikassa ca bāhirassa ca kāyassa āhārapaccayena paccayo. (3) </div>
</div>
<div class="q" id="p_38P2_3190"> <div class="divNumber">352.</div> <div class="p">
<span class="pN">3190</span>Ajjhattiko ca bāhiro ca dhammā ajjhattikassa dhammassa āhārapaccayena paccayo—  paṭisandhikkhaṇe ajjhattikā ca bāhirā ca āhārā ajjhattikānaṁ kaṭattārūpānaṁ āhārapaccayena paccayo. (1) </div>
</div>
<div class="q" id="p_38P2_3191"> <div class="p">
<span class="pN">3191</span>Ajjhattiko ca bāhiro ca dhammā bāhirassa dhammassa āhārapaccayena paccayo—  ajjhattikā ca bāhirā ca āhārā sampayuttakānaṁ khandhānaṁ cittasamuṭṭhānānañca rūpānaṁ āhārapaccayena paccayo; paṭisandhikkhaṇe ajjhattikā ca bāhirā ca āhārā sampayuttakānaṁ khandhānaṁ bāhirānañca kaṭattārūpānaṁ āhārapaccayena paccayo. (2) </div>
</div>
<div class="q" id="p_38P2_3192"> <div class="p">
<span class="pN">3192</span>Ajjhattiko ca bāhiro ca dhammā ajjhattikassa ca bāhirassa ca dhammassa āhārapaccayena paccayo—  paṭisandhikkhaṇe ajjhattikā ca bāhirā ca āhārā sampayuttakānaṁ khandhānaṁ ajjhattikānañca bāhirānañca kaṭattārūpānaṁ āhārapaccayena paccayo. (3) </div>
</div>
</html>

<html>
<div class="i"> Ārammaṇa</div>
<div class="h">Mahantaraduka</div>
<div class="h">Cetasikaduka</div>
<div class="h">Paccayavāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Ārammaṇa</div>
<div class="q" id="p_38P2_2585"> <div class="divNumber">108.</div> <div class="p">
<span class="pN">2585</span>Cetasikaṁ dhammaṁ paccayā cetasiko dhammo uppajjati ārammaṇapaccayā… tīṇi. (Paṭiccasadisā.) </div>
</div>
<div class="q" id="p_38P2_2586"> <div class="p">
<span class="pN">2586</span>Acetasikaṁ dhammaṁ paccayā acetasiko dhammo uppajjati ārammaṇapaccayā— cakkhāyatanaṁ paccayā cakkhuviññāṇaṁ…pe… kāyāyatanaṁ paccayā kāyaviññāṇaṁ, vatthuṁ paccayā cittaṁ; paṭisandhikkhaṇe…pe…. (1) </div>
</div>
<div class="q" id="p_38P2_2587"> <div class="p">
<span class="pN">2587</span>Acetasikaṁ dhammaṁ paccayā cetasiko dhammo uppajjati ārammaṇapaccayā— cakkhāyatanaṁ paccayā cakkhuviññāṇasahagatā khandhā…pe… kāyāyatanaṁ paccayā…pe… cittaṁ paccayā sampayuttakā khandhā, vatthuṁ paccayā cetasikā khandhā. (Paṭisandhikkhaṇe dvepi kātabbā.) (2) </div>
</div>
<div class="q" id="p_38P2_2588"> <div class="p">
<span class="pN">2588</span>Acetasikaṁ dhammaṁ paccayā cetasiko ca acetasiko ca dhammā uppajjanti ārammaṇapaccayā— cakkhāyatanaṁ paccayā cakkhuviññāṇaṁ sampayuttakā ca khandhā…pe… kāyāyatanaṁ paccayā…pe… vatthuṁ paccayā cittaṁ sampayuttakā ca khandhā. (Paṭisandhikkhaṇe ekaṁ.) (3) </div>
</div>
<div class="q" id="p_38P2_2589"> <div class="divNumber">109.</div> <div class="p">
<span class="pN">2589</span>Cetasikañca acetasikañca dhammaṁ paccayā cetasiko dhammo uppajjati ārammaṇapaccayā— cakkhuviññāṇasahagataṁ ekaṁ khandhañca cakkhuviññāṇañca paccayā dve khandhā, dve khandhe ca…pe… cakkhuviññāṇasahagataṁ ekaṁ khandhañca cakkhāyatanañca paccayā dve khandhā, dve khandhe ca…pe… kāyaviññāṇasahagataṁ…pe… cetasikaṁ ekaṁ khandhañca cittañca paccayā dve khandhā, dve khandhe ca…pe… cetasikaṁ ekaṁ khandhañca vatthuñca paccayā dve khandhā, dve khandhe ca…pe…. (Paṭisandhikkhaṇe dve.) (1) </div>
</div>
<div class="q" id="p_38P2_2590"> <div class="p">
<span class="pN">2590</span>Cetasikañca acetasikañca dhammaṁ paccayā acetasiko dhammo uppajjati ārammaṇapaccayā— cakkhuviññāṇasahagate khandhe ca cakkhāyatanañca paccayā cakkhuviññāṇaṁ…pe… kāyaviññāṇasahagate…pe… cetasike khandhe ca vatthuñca paccayā cittaṁ. (Paṭisandhikkhaṇe ekaṁ.) (2) </div>
</div>
<div class="q" id="p_38P2_2591"> <div class="p">
<span class="pN">2591</span>Cetasikañca acetasikañca dhammaṁ paccayā cetasiko ca acetasiko ca dhammā uppajjanti ārammaṇapaccayā— cakkhuviññāṇasahagataṁ ekaṁ khandhañca cakkhāyatanañca paccayā dve khandhā cakkhuviññāṇañca, dve khandhe ca…pe… cetasikaṁ ekaṁ khandhañca vatthuñca paccayā dve khandhā cittañca, dve khandhe ca…pe…. (Paṭisandhikkhaṇe ekaṁ, saṁkhittaṁ.) (3) </div>
</div>
</html>

<html>
<div class="i">43.9 Sovaṇṇakiṅkaṇiyattheraapadāna</div>
<div class="h">Sakiṁsammajjakavagga</div>
<div class="h">Sovaṇṇakiṅkaṇiyattheraapadāna</div>
<div class="q" id="p_20Ap1_5626"> <div class="divNumber">140.</div> <div class="p"> <table class="singleColumn"> <tr> <td> <div class="pN">5626</div> <div class="G">“Saddhāya abhinikkhamma,</div> </td> </tr> <tr> <td> <div class="G">pabbajiṁ anagāriyaṁ;</div> </td> </tr> <tr> <td> <div class="G">Vākacīradharo āsiṁ,</div> </td> </tr> <tr> <td> <div class="G">tapokammamapassito.</div> </td> </tr> </table> </div>
</div>
<div class="q" id="p_20Ap1_5627"> <div class="divNumber">141.</div> <div class="p"> <table class="singleColumn"> <tr> <td> <div class="pN">5627</div> <div class="G">Atthadassī tu bhagavā,</div> </td> </tr> <tr> <td> <div class="G">lokajeṭṭho narāsabho;</div> </td> </tr> <tr> <td> <div class="G">Uppajji tamhi samaye,</div> </td> </tr> <tr> <td> <div class="G">tārayanto mahājanaṁ.</div> </td> </tr> </table> </div>
</div>
<div class="q" id="p_20Ap1_5628"> <div class="divNumber">142.</div> <div class="p"> <table class="singleColumn"> <tr> <td> <div class="pN">5628</div> <div class="G">Balañca vata me khīṇaṁ,</div> </td> </tr> <tr> <td> <div class="G">byādhinā paramena taṁ;</div> </td> </tr> <tr> <td> <div class="G">Buddhaseṭṭhaṁ saritvāna,</div> </td> </tr> <tr> <td> <div class="G">puline thūpamuttamaṁ.</div> </td> </tr> </table> </div>
</div>
<div class="q" id="p_20Ap1_5629"> <div class="divNumber">143.</div> <div class="p"> <table class="singleColumn"> <tr> <td> <div class="pN">5629</div> <div class="G">Karitvā haṭṭhacittohaṁ,</div> </td> </tr> <tr> <td> <div class="G">sahatthena samokiriṁ;</div> </td> </tr> <tr> <td> <div class="G">Soṇṇakiṅkaṇipupphāni,</div> </td> </tr> <tr> <td> <div class="G">udaggamanaso ahaṁ.</div> </td> </tr> </table> </div>
</div>
<div class="q" id="p_20Ap1_5630"> <div class="divNumber">144.</div> <div class="p"> <table class="singleColumn"> <tr> <td> <div class="pN">5630</div> <div class="G">Sammukhā viya sambuddhaṁ,</div> </td> </tr> <tr> <td> <div class="G">thūpaṁ paricariṁ ahaṁ;</div> </td> </tr> <tr> <td> <div class="G">Tena cetopasādena,</div> </td> </tr> <tr> <td> <div class="G">atthadassissa tādino.</div> </td> </tr> </table> </div>
</div>
<div class="q" id="p_20Ap1_5631"> <div class="divNumber">145.</div> <div class="p"> <table class="singleColumn"> <tr> <td> <div class="pN">5631</div> <div class="G">Devalokaṁ gato santo,</div> </td> </tr> <tr> <td> <div class="G">labhāmi vipulaṁ sukhaṁ;</div> </td> </tr> <tr> <td> <div class="G">Suvaṇṇavaṇṇo tatthāsiṁ,</div> </td> </tr> <tr> <td> <div class="G">buddhapūjāyidaṁ phalaṁ.</div> </td> </tr> </table> </div>
</div>
<div class="q" id="p_20Ap1_5632"> <div class="divNumber">146.</div> <div class="p"> <table class="singleColumn"> <tr> <td> <div class="pN">5632</div> <div class="G">Asītikoṭiyo mayhaṁ,</div> </td> </tr> <tr> <td> <div class="G">nāriyo samalaṅkatā;</div> </td> </tr> <tr> <td> <div class="G">Sadā mayhaṁ upaṭṭhanti,</div> </td> </tr> <tr> <td> <div class="G">buddhapūjāyidaṁ phalaṁ.</div> </td> </tr> </table> </div>
</div>
<div class="q" id="p_20Ap1_5633"> <div class="divNumber">147.</div> <div class="p"> <table class="singleColumn"> <tr> <td> <div class="pN">5633</div> <div class="G">Saṭṭhituriyasahassāni,</div> </td> </tr> <tr> <td> <div class="G">bheriyo paṇavāni ca;</div> </td> </tr> <tr> <td> <div class="G">Saṅkhā ca ḍiṇḍimā tattha,</div> </td> </tr> <tr> <td> <div class="G">vaggū vajjanti dundubhī.</div> </td> </tr> </table> </div>
</div>
<div class="q" id="p_20Ap1_5634"> <div class="divNumber">148.</div> <div class="p"> <table class="singleColumn"> <tr> <td> <div class="pN">5634</div> <div class="G">Cullāsītisahassāni,</div> </td> </tr> <tr> <td> <div class="G">hatthino samalaṅkatā;</div> </td> </tr> <tr> <td> <div class="G">Tidhāpabhinnamātaṅgā,</div> </td> </tr> <tr> <td> <div class="G">kuñjarā saṭṭhihāyanā.</div> </td> </tr> </table> </div>
</div>
<div class="q" id="p_20Ap1_5635"> <div class="divNumber">149.</div> <div class="p"> <table class="singleColumn"> <tr> <td> <div class="pN">5635</div> <div class="G">Hemajālābhisañchannā,</div> </td> </tr> <tr> <td> <div class="G">upaṭṭhānaṁ karonti me;</div> </td> </tr> <tr> <td> <div class="G">Balakāye gaje ceva,</div> </td> </tr> <tr> <td> <div class="G">ūnatā me na vijjati.</div> </td> </tr> </table> </div>
</div>
<div class="q" id="p_20Ap1_5636"> <div class="divNumber">150.</div> <div class="p"> <table class="singleColumn"> <tr> <td> <div class="pN">5636</div> <div class="G">Soṇṇakiṅkaṇipupphānaṁ,</div> </td> </tr> <tr> <td> <div class="G">vipākaṁ anubhomahaṁ;</div> </td> </tr> <tr> <td> <div class="G">Aṭṭhapaññāsakkhattuñca,</div> </td> </tr> <tr> <td> <div class="G">devarajjamakārayiṁ.</div> </td> </tr> </table> </div>
</div>
<div class="q" id="p_20Ap1_5637"> <div class="divNumber">151.</div> <div class="p"> <table class="singleColumn"> <tr> <td> <div class="pN">5637</div> <div class="G">Ekasattatikkhattuñca,</div> </td> </tr> <tr> <td> <div class="G">cakkavattī ahosahaṁ;</div> </td> </tr> <tr> <td> <div class="G">Pathabyā rajjaṁ ekasataṁ,</div> </td> </tr> <tr> <td> <div class="G">mahiyā kārayiṁ ahaṁ.</div> </td> </tr> </table> </div>
</div>
<div class="q" id="p_20Ap1_5638"> <div class="divNumber">152.</div> <div class="p"> <table class="singleColumn"> <tr> <td> <div class="pN">5638</div> <div class="G">So dāni amataṁ patto,</div> </td> </tr> <tr> <td> <div class="G">asaṅkhataṁ sududdasaṁ;</div> </td> </tr> <tr> <td> <div class="G">Saṁyojanaparikkhīṇo,</div> </td> </tr> <tr> <td> <div class="G">natthi dāni punabbhavo.</div> </td> </tr> </table> </div>
</div>
<div class="q" id="p_20Ap1_5639"> <div class="divNumber">153.</div> <div class="p"> <table class="singleColumn"> <tr> <td> <div class="pN">5639</div> <div class="G">Aṭṭhārase kappasate,</div> </td> </tr> <tr> <td> <div class="G">yaṁ pupphamabhiropayiṁ;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">buddhapūjāyidaṁ phalaṁ.</div> </td> </tr> </table> </div>
</div>
<div class="q" id="p_20Ap1_5640"> <div class="divNumber">154.</div> <div class="p"> <table class="singleColumn"> <tr> <td> <div class="pN">5640</div> <div class="G">Kilesā jhāpitā mayhaṁ,</div> </td> </tr> <tr> <td> <div class="G">…pe…</div> </td> </tr> <tr> <td> <div class="G">viharāmi anāsavo.</div> </td> </tr> </table> </div>
</div>
<div class="q" id="p_20Ap1_5641"> <div class="divNumber">155.</div> <div class="p"> <table class="singleColumn"> <tr> <td> <div class="pN">5641</div> <div class="G">Svāgataṁ vata me āsi,</div> </td> </tr> <tr> <td> <div class="G">…pe…</div> </td> </tr> <tr> <td> <div class="G">kataṁ buddhassa sāsanaṁ.</div> </td> </tr> </table> </div>
</div>
<div class="q" id="p_20Ap1_5642"> <div class="divNumber">156.</div> <div class="p"> <table class="singleColumn"> <tr> <td> <div class="pN">5642</div> <div class="G">Paṭisambhidā catasso,</div> </td> </tr> <tr> <td> <div class="G">…pe…</div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_5643"> <div class="p">
<span class="pN">5643</span>Itthaṁ sudaṁ āyasmā sovaṇṇakiṅkaṇiyo thero imā gāthāyo abhāsitthāti. </div>
</div>
<div class="CENTER" id="p_20Ap1_5644">
<span class="pN">5644</span>Sovaṇṇakiṅkaṇiyattherassāpadānaṁ navamaṁ.</div>
</html>

<html>
<div class="i"> Hetu</div>
<div class="h">Saṁkiliṭṭhattika</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Hetu</div>
<div class="q" id="p_36P1_2825"> <div class="divNumber">8.</div> <div class="p">
<span class="pN">2825</span>Saṁkiliṭṭhasaṁkilesiko dhammo saṁkiliṭṭhasaṁkilesikassa dhammassa hetupaccayena paccayo— saṁkiliṭṭhasaṁkilesikā hetū sampayuttakānaṁ khandhānaṁ hetupaccayena paccayo. (1) </div>
</div>
<div class="q" id="p_36P1_2826"> <div class="p">
<span class="pN">2826</span>Saṁkiliṭṭhasaṁkilesiko dhammo asaṁkiliṭṭhasaṁkilesikassa dhammassa hetupaccayena paccayo— saṁkiliṭṭhasaṁkilesikā hetū cittasamuṭṭhānānaṁ rūpānaṁ hetupaccayena paccayo. (2) </div>
</div>
<div class="q" id="p_36P1_2827"> <div class="p">
<span class="pN">2827</span>Saṁkiliṭṭhasaṁkilesiko dhammo saṁkiliṭṭhasaṁkilesikassa ca asaṁkiliṭṭhasaṁkilesikassa ca dhammassa hetupaccayena paccayo— saṁkiliṭṭhasaṁkilesikā hetū sampayuttakānaṁ khandhānaṁ cittasamuṭṭhānānañca rūpānaṁ hetupaccayena paccayo. (3) </div>
</div>
<div class="q" id="p_36P1_2828"> <div class="p">
<span class="pN">2828</span>Asaṁkiliṭṭhasaṁkilesiko dhammo asaṁkiliṭṭhasaṁkilesikassa dhammassa hetupaccayena paccayo— asaṁkiliṭṭhasaṁkilesikā hetū sampayuttakānaṁ khandhānaṁ cittasamuṭṭhānānañca rūpānaṁ hetupaccayena paccayo; paṭisandhikkhaṇe asaṁkiliṭṭhasaṁkilesikā hetū sampayuttakānaṁ khandhānaṁ kaṭattā ca rūpānaṁ hetupaccayena paccayo. (1) </div>
</div>
<div class="q" id="p_36P1_2829"> <div class="p">
<span class="pN">2829</span>Asaṁkiliṭṭhaasaṁkilesiko dhammo asaṁkiliṭṭhaasaṁkilesikassa dhammassa hetupaccayena paccayo— asaṁkiliṭṭhaasaṁkilesikā hetū sampayuttakānaṁ khandhānaṁ hetupaccayena paccayo. (1) </div>
</div>
<div class="q" id="p_36P1_2830"> <div class="p">
<span class="pN">2830</span>Asaṁkiliṭṭhaasaṁkilesiko dhammo asaṁkiliṭṭhasaṁkilesikassa dhammassa hetupaccayena paccayo— asaṁkiliṭṭhaasaṁkilesikā hetū cittasamuṭṭhānānaṁ rūpānaṁ hetupaccayena paccayo. (2) </div>
</div>
<div class="q" id="p_36P1_2831"> <div class="p">
<span class="pN">2831</span>Asaṁkiliṭṭhaasaṁkilesiko dhammo asaṁkiliṭṭhasaṁkilesikassa ca asaṁkiliṭṭhaasaṁkilesikassa ca dhammassa hetupaccayena paccayo— asaṁkiliṭṭhaasaṁkilesikā hetū sampayuttakānaṁ khandhānaṁ cittasamuṭṭhānānañca rūpānaṁ hetupaccayena paccayo. (3) </div>
</div>
</html>

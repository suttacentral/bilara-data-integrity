<html>
<div class="i">3.4.1 Vitakkasutta</div>
<div class="h">Tikanipāta</div>
<div class="h">Catutthavagga</div>
<div class="h">Vitakkasutta</div>
<div class="q" id="p_18It_535"> <div class="divNumber">80.</div> <div class="p">
<span class="pN">535</span>Vuttañhetaṁ bhagavatā vuttamarahatāti me sutaṁ—  </div>
</div>
<div class="q" id="p_18It_536"> <div class="p">
<span class="pN">536</span>“Tayome, bhikkhave, akusalavitakkā. Katame tayo? Anavaññattipaṭisaṁyutto vitakko, lābhasakkārasilokapaṭisaṁyutto vitakko, parānuddayatāpaṭisaṁyutto vitakko. Ime kho, bhikkhave, tayo akusalavitakkā”ti. Etamatthaṁ bhagavā avoca. Tatthetaṁ iti vuccati—  </div>
</div>
<div class="q" id="p_18It_537"> <div class="p"> <table class="singleColumn"> <tr> <td> <div class="pN">537</div> <div class="G">“Anavaññattisaṁyutto,</div> </td> </tr> <tr> <td> <div class="G">lābhasakkāragāravo;</div> </td> </tr> <tr> <td> <div class="G">Sahanandī amaccehi,</div> </td> </tr> <tr> <td> <div class="G">ārā saṁyojanakkhayā.</div> </td> </tr> </table> </div>
</div>
<div class="q" id="p_18It_538"> <div class="p"> <table class="singleColumn"> <tr> <td> <div class="pN">538</div> <div class="G">Yo ca puttapasuṁ hitvā,</div> </td> </tr> <tr> <td> <div class="G">Vivāhe saṁharāni ca;</div> </td> </tr> <tr> <td> <div class="G">Bhabbo so tādiso bhikkhu,</div> </td> </tr> <tr> <td> <div class="G">Phuṭṭhuṁ sambodhimuttaman”ti.</div> </td> </tr> </table> </div>
</div>
<div class="q" id="p_18It_539"> <div class="p">
<span class="pN">539</span>Ayampi attho vutto bhagavatā, iti me sutanti. </div>
</div>
<div class="CENTER" id="p_18It_540">
<span class="pN">540</span>Paṭhamaṁ.</div>
</html>

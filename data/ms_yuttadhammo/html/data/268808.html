<html>
<div class="i">10.1.4 Cūḷapanthakattheragāthā</div>
<div class="h">Dasakanipāta</div>
<div class="h">Paṭhamavagga</div>
<div class="h">Cūḷapanthakattheragāthā</div>
<div class="q" id="p_19Th1_863"> <div class="divNumber">557.</div> <div class="p"> <table class="singleColumn"> <tr> <td> <div class="pN">863</div> <div class="G">“Dandhā mayhaṁ gatī āsi,</div> </td> </tr> <tr> <td> <div class="G">paribhūto pure ahaṁ;</div> </td> </tr> <tr> <td> <div class="G">Bhātā ca maṁ paṇāmesi,</div> </td> </tr> <tr> <td> <div class="G">‘gaccha dāni tuvaṁ gharaṁ’.</div> </td> </tr> </table> </div>
</div>
<div class="q" id="p_19Th1_864"> <div class="divNumber">558.</div> <div class="p"> <table class="singleColumn"> <tr> <td> <div class="pN">864</div> <div class="G">Sohaṁ paṇāmito santo,</div> </td> </tr> <tr> <td> <div class="G">saṁghārāmassa koṭṭhake;</div> </td> </tr> <tr> <td> <div class="G">Dummano tattha aṭṭhāsiṁ,</div> </td> </tr> <tr> <td> <div class="G">sāsanasmiṁ apekkhavā.</div> </td> </tr> </table> </div>
</div>
<div class="q" id="p_19Th1_865"> <div class="divNumber">559.</div> <div class="p"> <table class="singleColumn"> <tr> <td> <div class="pN">865</div> <div class="G">Bhagavā tattha āgacchi,</div> </td> </tr> <tr> <td> <div class="G">sīsaṁ mayhaṁ parāmasi;</div> </td> </tr> <tr> <td> <div class="G">Bāhāya maṁ gahetvāna,</div> </td> </tr> <tr> <td> <div class="G">saṁghārāmaṁ pavesayi.</div> </td> </tr> </table> </div>
</div>
<div class="q" id="p_19Th1_866"> <div class="divNumber">560.</div> <div class="p"> <table class="singleColumn"> <tr> <td> <div class="pN">866</div> <div class="G">Anukampāya me satthā,</div> </td> </tr> <tr> <td> <div class="G">pādāsi pādapuñchaniṁ;</div> </td> </tr> <tr> <td> <div class="G">‘Etaṁ suddhaṁ adhiṭṭhehi,</div> </td> </tr> <tr> <td> <div class="G">ekamantaṁ svadhiṭṭhitaṁ’.</div> </td> </tr> </table> </div>
</div>
<div class="q" id="p_19Th1_867"> <div class="divNumber">561.</div> <div class="p"> <table class="singleColumn"> <tr> <td> <div class="pN">867</div> <div class="G">Tassāhaṁ vacanaṁ sutvā,</div> </td> </tr> <tr> <td> <div class="G">vihāsiṁ sāsane rato;</div> </td> </tr> <tr> <td> <div class="G">Samādhiṁ paṭipādesiṁ,</div> </td> </tr> <tr> <td> <div class="G">uttamatthassa pattiyā.</div> </td> </tr> </table> </div>
</div>
<div class="q" id="p_19Th1_868"> <div class="divNumber">562.</div> <div class="p"> <table class="singleColumn"> <tr> <td> <div class="pN">868</div> <div class="G">Pubbenivāsaṁ jānāmi,</div> </td> </tr> <tr> <td> <div class="G">dibbacakkhu visodhitaṁ;</div> </td> </tr> <tr> <td> <div class="G">Tisso vijjā anuppattā,</div> </td> </tr> <tr> <td> <div class="G">kataṁ buddhassa sāsanaṁ.</div> </td> </tr> </table> </div>
</div>
<div class="q" id="p_19Th1_869"> <div class="divNumber">563.</div> <div class="p"> <table class="singleColumn"> <tr> <td> <div class="pN">869</div> <div class="G">Sahassakkhattumattānaṁ,</div> </td> </tr> <tr> <td> <div class="G">nimminitvāna panthako;</div> </td> </tr> <tr> <td> <div class="G">Nisīdambavane ramme,</div> </td> </tr> <tr> <td> <div class="G">yāva kālappavedanā.</div> </td> </tr> </table> </div>
</div>
<div class="q" id="p_19Th1_870"> <div class="divNumber">564.</div> <div class="p"> <table class="singleColumn"> <tr> <td> <div class="pN">870</div> <div class="G">Tato me satthā pāhesi,</div> </td> </tr> <tr> <td> <div class="G">dūtaṁ kālappavedakaṁ;</div> </td> </tr> <tr> <td> <div class="G">Paveditamhi kālamhi,</div> </td> </tr> <tr> <td> <div class="G">vehāsādupasaṅkamiṁ.</div> </td> </tr> </table> </div>
</div>
<div class="q" id="p_19Th1_871"> <div class="divNumber">565.</div> <div class="p"> <table class="singleColumn"> <tr> <td> <div class="pN">871</div> <div class="G">Vanditvā satthuno pāde,</div> </td> </tr> <tr> <td> <div class="G">ekamantaṁ nisīdahaṁ;</div> </td> </tr> <tr> <td> <div class="G">Nisinnaṁ maṁ viditvāna,</div> </td> </tr> <tr> <td> <div class="G">atha satthā paṭiggahi.</div> </td> </tr> </table> </div>
</div>
<div class="q" id="p_19Th1_872"> <div class="divNumber">566.</div> <div class="p"> <table class="singleColumn"> <tr> <td> <div class="pN">872</div> <div class="G">Āyāgo sabbalokassa,</div> </td> </tr> <tr> <td> <div class="G">āhutīnaṁ paṭiggaho;</div> </td> </tr> <tr> <td> <div class="G">Puññakkhettaṁ manussānaṁ,</div> </td> </tr> <tr> <td> <div class="G">paṭiggaṇhittha dakkhiṇan”ti.</div> </td> </tr> </table> </div>
</div>
<div class="CENTER" id="p_19Th1_873">
<span class="pN">873</span>…  Cūḷapanthako thero… .</div>
</html>

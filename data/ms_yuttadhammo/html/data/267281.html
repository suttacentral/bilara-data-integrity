<html>
<div class="i">15.7 Maggadāyakattheraapadāna</div>
<div class="h">Chattavagga</div>
<div class="h">Maggadāyakattheraapadāna</div>
<div class="q" id="p_20Ap1_2321"> <div class="divNumber">32.</div> <div class="p"> <table class="singleColumn"> <tr> <td> <div class="pN">2321</div> <div class="G">“Uttaritvāna nadikaṁ,</div> </td> </tr> <tr> <td> <div class="G">vanaṁ gacchati cakkhumā;</div> </td> </tr> <tr> <td> <div class="G">Tamaddasāsiṁ sambuddhaṁ,</div> </td> </tr> <tr> <td> <div class="G">siddhatthaṁ varalakkhaṇaṁ.</div> </td> </tr> </table> </div>
</div>
<div class="q" id="p_20Ap1_2322"> <div class="divNumber">33.</div> <div class="p"> <table class="singleColumn"> <tr> <td> <div class="pN">2322</div> <div class="G">Kudāla piṭakamādāya,</div> </td> </tr> <tr> <td> <div class="G">samaṁ katvāna taṁ pathaṁ;</div> </td> </tr> <tr> <td> <div class="G">Satthāraṁ abhivādetvā,</div> </td> </tr> <tr> <td> <div class="G">sakaṁ cittaṁ pasādayiṁ.</div> </td> </tr> </table> </div>
</div>
<div class="q" id="p_20Ap1_2323"> <div class="divNumber">34.</div> <div class="p"> <table class="singleColumn"> <tr> <td> <div class="pN">2323</div> <div class="G">Catunnavutito kappe,</div> </td> </tr> <tr> <td> <div class="G">yaṁ kammamakariṁ tadā;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">maggadānassidaṁ phalaṁ.</div> </td> </tr> </table> </div>
</div>
<div class="q" id="p_20Ap1_2324"> <div class="divNumber">35.</div> <div class="p"> <table class="singleColumn"> <tr> <td> <div class="pN">2324</div> <div class="G">Sattapaññāsakappamhi,</div> </td> </tr> <tr> <td> <div class="G">eko āsiṁ janādhipo;</div> </td> </tr> <tr> <td> <div class="G">Nāmena suppabuddhoti,</div> </td> </tr> <tr> <td> <div class="G">nāyako so narissaro.</div> </td> </tr> </table> </div>
</div>
<div class="q" id="p_20Ap1_2325"> <div class="divNumber">36.</div> <div class="p"> <table class="singleColumn"> <tr> <td> <div class="pN">2325</div> <div class="G">Paṭisambhidā catasso,</div> </td> </tr> <tr> <td> <div class="G">…pe…</div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_2326"> <div class="p">
<span class="pN">2326</span>Itthaṁ sudaṁ āyasmā maggadāyako thero imā gāthāyo abhāsitthāti. </div>
</div>
<div class="CENTER" id="p_20Ap1_2327">
<span class="pN">2327</span>Maggadāyakattherassāpadānaṁ sattamaṁ.</div>
</html>

<html>
<div class="i">22.1.4 Nimijātaka</div>
<div class="h">Mahānipāta</div>
<div class="h">Mūgapakkhavagga</div>
<div class="h">Nimijātaka</div>
<div class="q" id="p_23J_1741"> <div class="divNumber">421.</div> <div class="p"> <table class="singleColumn"> <tr> <td> <div class="pN">1741</div> <div class="G">Accheraṁ vata lokasmiṁ,</div> </td> </tr> <tr> <td> <div class="G">uppajjanti vicakkhaṇā;</div> </td> </tr> <tr> <td> <div class="G">Yadā ahu nimirājā,</div> </td> </tr> <tr> <td> <div class="G">paṇḍito kusalatthiko.</div> </td> </tr> </table> </div>
</div>
<div class="q" id="p_23J_1742"> <div class="divNumber">422.</div> <div class="p"> <table class="singleColumn"> <tr> <td> <div class="pN">1742</div> <div class="G">Rājā sabbavidehānaṁ,</div> </td> </tr> <tr> <td> <div class="G">adā dānaṁ arindamo;</div> </td> </tr> <tr> <td> <div class="G">Tassa taṁ dadato dānaṁ,</div> </td> </tr> <tr> <td> <div class="G">saṅkappo udapajjatha;</div> </td> </tr> <tr> <td> <div class="G">Dānaṁ vā brahmacariyaṁ vā,</div> </td> </tr> <tr> <td> <div class="G">katamaṁ su mahapphalaṁ.</div> </td> </tr> </table> </div>
</div>
<div class="q" id="p_23J_1743"> <div class="divNumber">423.</div> <div class="p"> <table class="singleColumn"> <tr> <td> <div class="pN">1743</div> <div class="G">Tassa saṅkappamaññāya,</div> </td> </tr> <tr> <td> <div class="G">maghavā devakuñjaro;</div> </td> </tr> <tr> <td> <div class="G">Sahassanetto pāturahu,</div> </td> </tr> <tr> <td> <div class="G">vaṇṇena vihanaṁ tamaṁ.</div> </td> </tr> </table> </div>
</div>
<div class="q" id="p_23J_1744"> <div class="divNumber">424.</div> <div class="p"> <table class="singleColumn"> <tr> <td> <div class="pN">1744</div> <div class="G">Salomahaṭṭho manujindo,</div> </td> </tr> <tr> <td> <div class="G">vāsavaṁ avacā nimi;</div> </td> </tr> <tr> <td> <div class="G">“Devatā nusi gandhabbo,</div> </td> </tr> <tr> <td> <div class="G">adu sakko purindado.</div> </td> </tr> </table> </div>
</div>
<div class="q" id="p_23J_1745"> <div class="divNumber">425.</div> <div class="p"> <table class="singleColumn"> <tr> <td> <div class="pN">1745</div> <div class="G">Na ca me tādiso vaṇṇo,</div> </td> </tr> <tr> <td> <div class="G">diṭṭho vā yadi vā suto;</div> </td> </tr> <tr> <td> <div class="G">Ācikkha me tvaṁ bhaddante,</div> </td> </tr> <tr> <td> <div class="G">kathaṁ jānemu taṁ mayaṁ”.</div> </td> </tr> </table> </div>
</div>
<div class="q" id="p_23J_1746"> <div class="divNumber">426.</div> <div class="p"> <table class="singleColumn"> <tr> <td> <div class="pN">1746</div> <div class="G">Salomahaṭṭhaṁ ñatvāna,</div> </td> </tr> <tr> <td> <div class="G">vāsavo avacā nimiṁ;</div> </td> </tr> <tr> <td> <div class="G">“Sakkohamasmi devindo,</div> </td> </tr> <tr> <td> <div class="G">āgatosmi tavantike;</div> </td> </tr> <tr> <td> <div class="G">Alomahaṭṭho manujinda,</div> </td> </tr> <tr> <td> <div class="G">puccha pañhaṁ yamicchasi”.</div> </td> </tr> </table> </div>
</div>
<div class="q" id="p_23J_1747"> <div class="divNumber">427.</div> <div class="p"> <table class="singleColumn"> <tr> <td> <div class="pN">1747</div> <div class="G">So ca tena katokāso,</div> </td> </tr> <tr> <td> <div class="G">vāsavaṁ avacā nimi;</div> </td> </tr> <tr> <td> <div class="G">“Pucchāmi taṁ mahārāja,</div> </td> </tr> <tr> <td> <div class="G">sabbabhūtānamissara;</div> </td> </tr> <tr> <td> <div class="G">Dānaṁ vā brahmacariyaṁ vā,</div> </td> </tr> <tr> <td> <div class="G">katamaṁ su mahapphalaṁ”.</div> </td> </tr> </table> </div>
</div>
<div class="q" id="p_23J_1748"> <div class="divNumber">428.</div> <div class="p"> <table class="singleColumn"> <tr> <td> <div class="pN">1748</div> <div class="G">So puṭṭho naradevena,</div> </td> </tr> <tr> <td> <div class="G">vāsavo avacā nimiṁ;</div> </td> </tr> <tr> <td> <div class="G">Vipākaṁ brahmacariyassa,</div> </td> </tr> <tr> <td> <div class="G">jānaṁ akkhāsijānato.</div> </td> </tr> </table> </div>
</div>
<div class="q" id="p_23J_1749"> <div class="divNumber">429.</div> <div class="p"> <table class="singleColumn"> <tr> <td> <div class="pN">1749</div> <div class="G">“Hīnena brahmacariyena,</div> </td> </tr> <tr> <td> <div class="G">khattiye upapajjati;</div> </td> </tr> <tr> <td> <div class="G">Majjhimena ca devattaṁ,</div> </td> </tr> <tr> <td> <div class="G">uttamena visujjhati.</div> </td> </tr> </table> </div>
</div>
<div class="q" id="p_23J_1750"> <div class="divNumber">430.</div> <div class="p"> <table class="singleColumn"> <tr> <td> <div class="pN">1750</div> <div class="G">Na hete sulabhā kāyā,</div> </td> </tr> <tr> <td> <div class="G">yācayogena kenaci;</div> </td> </tr> <tr> <td> <div class="G">Ye kāye upapajjanti,</div> </td> </tr> <tr> <td> <div class="G">anāgārā tapassino.</div> </td> </tr> </table> </div>
</div>
<div class="q" id="p_23J_1751"> <div class="divNumber">431.</div> <div class="p"> <table class="singleColumn"> <tr> <td> <div class="pN">1751</div> <div class="G">Dudīpo sāgaro selo,</div> </td> </tr> <tr> <td> <div class="G">mujakindo bhagīraso;</div> </td> </tr> <tr> <td> <div class="G">Usindaro kassapo ca,</div> </td> </tr> <tr> <td> <div class="G">asako ca puthujjano.</div> </td> </tr> </table> </div>
</div>
<div class="q" id="p_23J_1752"> <div class="divNumber">432.</div> <div class="p"> <table class="singleColumn"> <tr> <td> <div class="pN">1752</div> <div class="G">Ete caññe ca rājāno,</div> </td> </tr> <tr> <td> <div class="G">khattiyā brāhmaṇā bahū;</div> </td> </tr> <tr> <td> <div class="G">Puthuyaññaṁ yajitvāna,</div> </td> </tr> <tr> <td> <div class="G">petattaṁ nātivattisuṁ.</div> </td> </tr> </table> </div>
</div>
<div class="q" id="p_23J_1753"> <div class="p"> <table class="singleColumn"> <tr> <td> <div class="pN">1753</div> <div class="G">( )</div> </td> </tr> </table> </div>
</div>
<div class="q" id="p_23J_1754"> <div class="divNumber">433.</div> <div class="p"> <table class="singleColumn"> <tr> <td> <div class="pN">1754</div> <div class="G">Atha yīme avattiṁsu,</div> </td> </tr> <tr> <td> <div class="G">anāgārā tapassino;</div> </td> </tr> <tr> <td> <div class="G">Sattisayo yāmahanu,</div> </td> </tr> <tr> <td> <div class="G">somayāmo manojavo.</div> </td> </tr> </table> </div>
</div>
<div class="q" id="p_23J_1755"> <div class="divNumber">434.</div> <div class="p"> <table class="singleColumn"> <tr> <td> <div class="pN">1755</div> <div class="G">Samuddo māgho bharato ca,</div> </td> </tr> <tr> <td> <div class="G">isi kālapurakkhato;</div> </td> </tr> <tr> <td> <div class="G">Aṅgīraso kassapo ca,</div> </td> </tr> <tr> <td> <div class="G">kisavaccho akatti ca.</div> </td> </tr> </table> </div>
</div>
<div class="q" id="p_23J_1756"> <div class="divNumber">435.</div> <div class="p"> <table class="singleColumn"> <tr> <td> <div class="pN">1756</div> <div class="G">Uttarena nadī sīdā,</div> </td> </tr> <tr> <td> <div class="G">gambhīrā duratikkamā;</div> </td> </tr> <tr> <td> <div class="G">Naḷaggivaṇṇā jotanti,</div> </td> </tr> <tr> <td> <div class="G">sadā kañcanapabbatā.</div> </td> </tr> </table> </div>
</div>
<div class="q" id="p_23J_1757"> <div class="divNumber">436.</div> <div class="p"> <table class="singleColumn"> <tr> <td> <div class="pN">1757</div> <div class="G">Parūḷhakacchā tagarā,</div> </td> </tr> <tr> <td> <div class="G">rūḷhakacchā vanā nagā;</div> </td> </tr> <tr> <td> <div class="G">Tatrāsuṁ dasasahassā,</div> </td> </tr> <tr> <td> <div class="G">porāṇā isayo pure.</div> </td> </tr> </table> </div>
</div>
<div class="q" id="p_23J_1758"> <div class="divNumber">437.</div> <div class="p"> <table class="singleColumn"> <tr> <td> <div class="pN">1758</div> <div class="G">Ahaṁ seṭṭhosmi dānena,</div> </td> </tr> <tr> <td> <div class="G">saṁyamena damena ca;</div> </td> </tr> <tr> <td> <div class="G">Anuttaraṁ vataṁ katvā,</div> </td> </tr> <tr> <td> <div class="G">pakiracārī samāhite.</div> </td> </tr> </table> </div>
</div>
<div class="q" id="p_23J_1759"> <div class="divNumber">438.</div> <div class="p"> <table class="singleColumn"> <tr> <td> <div class="pN">1759</div> <div class="G">Jātimantaṁ ajaccañca,</div> </td> </tr> <tr> <td> <div class="G">ahaṁ ujugataṁ naraṁ;</div> </td> </tr> <tr> <td> <div class="G">Ativelaṁ namassissaṁ,</div> </td> </tr> <tr> <td> <div class="G">kammabandhū hi māṇavā.</div> </td> </tr> </table> </div>
</div>
<div class="q" id="p_23J_1760"> <div class="divNumber">439.</div> <div class="p"> <table class="singleColumn"> <tr> <td> <div class="pN">1760</div> <div class="G">Sabbe vaṇṇā adhammaṭṭhā,</div> </td> </tr> <tr> <td> <div class="G">patanti nirayaṁ adho;</div> </td> </tr> <tr> <td> <div class="G">Sabbe vaṇṇā visujjhanti,</div> </td> </tr> <tr> <td> <div class="G">caritvā dhammamuttamaṁ”.</div> </td> </tr> </table> </div>
</div>
<div class="q" id="p_23J_1761"> <div class="divNumber">440.</div> <div class="p"> <table class="singleColumn"> <tr> <td> <div class="pN">1761</div> <div class="G">Idaṁ vatvāna maghavā,</div> </td> </tr> <tr> <td> <div class="G">devarājā sujampati;</div> </td> </tr> <tr> <td> <div class="G">Vedehamanusāsitvā,</div> </td> </tr> <tr> <td> <div class="G">saggakāyaṁ apakkami.</div> </td> </tr> </table> </div>
</div>
<div class="q" id="p_23J_1762"> <div class="divNumber">441.</div> <div class="p"> <table class="singleColumn"> <tr> <td> <div class="pN">1762</div> <div class="G">“Imaṁ bhonto nisāmetha,</div> </td> </tr> <tr> <td> <div class="G">yāvantettha samāgatā;</div> </td> </tr> <tr> <td> <div class="G">Dhammikānaṁ manussānaṁ,</div> </td> </tr> <tr> <td> <div class="G">vaṇṇaṁ uccāvacaṁ bahuṁ.</div> </td> </tr> </table> </div>
</div>
<div class="q" id="p_23J_1763"> <div class="divNumber">442.</div> <div class="p"> <table class="singleColumn"> <tr> <td> <div class="pN">1763</div> <div class="G">Yathā ayaṁ nimirājā,</div> </td> </tr> <tr> <td> <div class="G">paṇḍito kusalatthiko;</div> </td> </tr> <tr> <td> <div class="G">Rājā sabbavidehānaṁ,</div> </td> </tr> <tr> <td> <div class="G">adā dānaṁ arindamo.</div> </td> </tr> </table> </div>
</div>
<div class="q" id="p_23J_1764"> <div class="divNumber">443.</div> <div class="p"> <table class="singleColumn"> <tr> <td> <div class="pN">1764</div> <div class="G">Tassa taṁ dadato dānaṁ,</div> </td> </tr> <tr> <td> <div class="G">saṅkappo udapajjatha;</div> </td> </tr> <tr> <td> <div class="G">Dānaṁ vā brahmacariyaṁ vā,</div> </td> </tr> <tr> <td> <div class="G">katamaṁ su mahapphalaṁ”.</div> </td> </tr> </table> </div>
</div>
<div class="q" id="p_23J_1765"> <div class="divNumber">444.</div> <div class="p"> <table class="singleColumn"> <tr> <td> <div class="pN">1765</div> <div class="G">“Abbhuto vata lokasmiṁ,</div> </td> </tr> <tr> <td> <div class="G">uppajji lomahaṁsano;</div> </td> </tr> <tr> <td> <div class="G">Dibbo ratho pāturahu,</div> </td> </tr> <tr> <td> <div class="G">vedehassa yasassino”.</div> </td> </tr> </table> </div>
</div>
<div class="q" id="p_23J_1766"> <div class="divNumber">445.</div> <div class="p"> <table class="singleColumn"> <tr> <td> <div class="pN">1766</div> <div class="G">Devaputto mahiddhiko,</div> </td> </tr> <tr> <td> <div class="G">mātali devasārathi;</div> </td> </tr> <tr> <td> <div class="G">Nimantayittha rājānaṁ,</div> </td> </tr> <tr> <td> <div class="G">vedehaṁ mithilaggahaṁ.</div> </td> </tr> </table> </div>
</div>
<div class="q" id="p_23J_1767"> <div class="divNumber">446.</div> <div class="p"> <table class="singleColumn"> <tr> <td> <div class="pN">1767</div> <div class="G">“Ehimaṁ rathamāruyha,</div> </td> </tr> <tr> <td> <div class="G">rājaseṭṭha disampati;</div> </td> </tr> <tr> <td> <div class="G">Devā dassanakāmā te,</div> </td> </tr> <tr> <td> <div class="G">tāvatiṁsā saindakā;</div> </td> </tr> <tr> <td> <div class="G">Saramānā hi te devā,</div> </td> </tr> <tr> <td> <div class="G">sudhammāyaṁ samacchare”.</div> </td> </tr> </table> </div>
</div>
<div class="q" id="p_23J_1768"> <div class="divNumber">447.</div> <div class="p"> <table class="singleColumn"> <tr> <td> <div class="pN">1768</div> <div class="G">Tato rājā taramāno,</div> </td> </tr> <tr> <td> <div class="G">vedeho mithilaggaho;</div> </td> </tr> <tr> <td> <div class="G">Āsanā vuṭṭhahitvāna,</div> </td> </tr> <tr> <td> <div class="G">pamukho rathamāruhi.</div> </td> </tr> </table> </div>
</div>
<div class="q" id="p_23J_1769"> <div class="divNumber">448.</div> <div class="p"> <table class="singleColumn"> <tr> <td> <div class="pN">1769</div> <div class="G">Abhirūḷhaṁ rathaṁ dibbaṁ,</div> </td> </tr> <tr> <td> <div class="G">mātali etadabravi;</div> </td> </tr> <tr> <td> <div class="G">“Kena taṁ nemi maggena,</div> </td> </tr> <tr> <td> <div class="G">rājaseṭṭha disampati;</div> </td> </tr> <tr> <td> <div class="G">Yena vā pāpakammantā,</div> </td> </tr> <tr> <td> <div class="G">puññakammā ca ye narā”.</div> </td> </tr> </table> </div>
</div>
<div class="q" id="p_23J_1770"> <div class="divNumber">449.</div> <div class="p"> <table class="singleColumn"> <tr> <td> <div class="pN">1770</div> <div class="G">“Ubhayeneva maṁ nehi,</div> </td> </tr> <tr> <td> <div class="G">mātali devasārathi;</div> </td> </tr> <tr> <td> <div class="G">Yena vā pāpakammantā,</div> </td> </tr> <tr> <td> <div class="G">puññakammā ca ye narā”.</div> </td> </tr> </table> </div>
</div>
<div class="q" id="p_23J_1771"> <div class="divNumber">450.</div> <div class="p"> <table class="singleColumn"> <tr> <td> <div class="pN">1771</div> <div class="G">“Kena taṁ paṭhamaṁ nemi,</div> </td> </tr> <tr> <td> <div class="G">rājaseṭṭha disampati;</div> </td> </tr> <tr> <td> <div class="G">Yena vā pāpakammantā,</div> </td> </tr> <tr> <td> <div class="G">puññakammā ca ye narā”.</div> </td> </tr> </table> </div>
</div>
<div class="q" id="p_23J_1772"> <div class="divNumber">451.</div> <div class="p"> <table class="singleColumn"> <tr> <td> <div class="pN">1772</div> <div class="G">“Niraye tāva passāmi,</div> </td> </tr> <tr> <td> <div class="G">āvāse pāpakamminaṁ;</div> </td> </tr> <tr> <td> <div class="G">Ṭhānāni luddakammānaṁ,</div> </td> </tr> <tr> <td> <div class="G">dussīlānañca yā gati”.</div> </td> </tr> </table> </div>
</div>
<div class="q" id="p_23J_1773"> <div class="divNumber">452.</div> <div class="p"> <table class="singleColumn"> <tr> <td> <div class="pN">1773</div> <div class="G">Dassesi mātali rañño,</div> </td> </tr> <tr> <td> <div class="G">duggaṁ vetaraṇiṁ nadiṁ;</div> </td> </tr> <tr> <td> <div class="G">Kuthitaṁ khārasaṁyuttaṁ,</div> </td> </tr> <tr> <td> <div class="G">tattaṁ aggisikhūpamaṁ.</div> </td> </tr> </table> </div>
</div>
<div class="q" id="p_23J_1774"> <div class="divNumber">453.</div> <div class="p"> <table class="singleColumn"> <tr> <td> <div class="pN">1774</div> <div class="G">Nimī have mātalimajjhabhāsatha,</div> </td> </tr> <tr> <td> <div class="G">Disvā janaṁ patamānaṁ vidugge;</div> </td> </tr> <tr> <td> <div class="G">“Bhayañhi maṁ vindati sūta disvā,</div> </td> </tr> <tr> <td> <div class="G">Pucchāmi taṁ mātali devasārathi;</div> </td> </tr> <tr> <td> <div class="G">Ime nu maccā kimakaṁsu pāpaṁ,</div> </td> </tr> <tr> <td> <div class="G">Yeme janā vetaraṇiṁ patanti”.</div> </td> </tr> </table> </div>
</div>
<div class="q" id="p_23J_1775"> <div class="divNumber">454.</div> <div class="p"> <table class="singleColumn"> <tr> <td> <div class="pN">1775</div> <div class="G">Tassa puṭṭho viyākāsi,</div> </td> </tr> <tr> <td> <div class="G">mātali devasārathi;</div> </td> </tr> <tr> <td> <div class="G">Vipākaṁ pāpakammānaṁ,</div> </td> </tr> <tr> <td> <div class="G">jānaṁ akkhāsijānato.</div> </td> </tr> </table> </div>
</div>
<div class="q" id="p_23J_1776"> <div class="divNumber">455.</div> <div class="p"> <table class="singleColumn"> <tr> <td> <div class="pN">1776</div> <div class="G">“Ye dubbale balavantā jīvaloke,</div> </td> </tr> <tr> <td> <div class="G">Hiṁsanti rosanti supāpadhammā;</div> </td> </tr> <tr> <td> <div class="G">Te luddakammā pasavetva pāpaṁ,</div> </td> </tr> <tr> <td> <div class="G">Teme janā vetaraṇiṁ patanti”.</div> </td> </tr> </table> </div>
</div>
<div class="q" id="p_23J_1777"> <div class="divNumber">456.</div> <div class="p"> <table class="singleColumn"> <tr> <td> <div class="pN">1777</div> <div class="G">“Sāmā ca soṇā sabalā ca gijjhā,</div> </td> </tr> <tr> <td> <div class="G">Kākolasaṅghā adanti bheravā;</div> </td> </tr> <tr> <td> <div class="G">Bhayañhi maṁ vindati sūta disvā,</div> </td> </tr> <tr> <td> <div class="G">Pucchāmi taṁ mātali devasārathi;</div> </td> </tr> <tr> <td> <div class="G">Ime nu maccā kimakaṁsu pāpaṁ,</div> </td> </tr> <tr> <td> <div class="G">Yeme jane kākolasaṅghā adanti”.</div> </td> </tr> </table> </div>
</div>
<div class="q" id="p_23J_1778"> <div class="divNumber">457.</div> <div class="p"> <table class="singleColumn"> <tr> <td> <div class="pN">1778</div> <div class="G">Tassa puṭṭho viyākāsi,</div> </td> </tr> <tr> <td> <div class="G">mātali devasārathi;</div> </td> </tr> <tr> <td> <div class="G">Vipākaṁ pāpakammānaṁ,</div> </td> </tr> <tr> <td> <div class="G">jānaṁ akkhāsijānato.</div> </td> </tr> </table> </div>
</div>
<div class="q" id="p_23J_1779"> <div class="divNumber">458.</div> <div class="p"> <table class="singleColumn"> <tr> <td> <div class="pN">1779</div> <div class="G">“Ye kecime maccharino kadariyā,</div> </td> </tr> <tr> <td> <div class="G">Paribhāsakā samaṇabrāhmaṇānaṁ;</div> </td> </tr> <tr> <td> <div class="G">Hiṁsanti rosanti supāpadhammā,</div> </td> </tr> <tr> <td> <div class="G">Te luddakammā pasavetva pāpaṁ;</div> </td> </tr> <tr> <td> <div class="G">Teme jane kākolasaṅghā adanti”.</div> </td> </tr> </table> </div>
</div>
<div class="q" id="p_23J_1780"> <div class="divNumber">459.</div> <div class="p"> <table class="singleColumn"> <tr> <td> <div class="pN">1780</div> <div class="G">“Sajotibhūtā pathaviṁ kamanti,</div> </td> </tr> <tr> <td> <div class="G">Tattehi khandhehi ca pothayanti;</div> </td> </tr> <tr> <td> <div class="G">Bhayañhi maṁ vindati sūta disvā,</div> </td> </tr> <tr> <td> <div class="G">Pucchāmi taṁ mātali devasārathi;</div> </td> </tr> <tr> <td> <div class="G">Ime nu maccā kimakaṁsu pāpaṁ,</div> </td> </tr> <tr> <td> <div class="G">Yeme janā khandhahatā sayanti”.</div> </td> </tr> </table> </div>
</div>
<div class="q" id="p_23J_1781"> <div class="divNumber">460.</div> <div class="p"> <table class="singleColumn"> <tr> <td> <div class="pN">1781</div> <div class="G">Tassa puṭṭho viyākāsi,</div> </td> </tr> <tr> <td> <div class="G">mātali devasārathi;</div> </td> </tr> <tr> <td> <div class="G">Vipākaṁ pāpakammānaṁ,</div> </td> </tr> <tr> <td> <div class="G">jānaṁ akkhāsijānato.</div> </td> </tr> </table> </div>
</div>
<div class="q" id="p_23J_1782"> <div class="divNumber">461.</div> <div class="p"> <table class="singleColumn"> <tr> <td> <div class="pN">1782</div> <div class="G">“Ye jīvalokasmi supāpadhammino,</div> </td> </tr> <tr> <td> <div class="G">Narañca nāriñca apāpadhammaṁ;</div> </td> </tr> <tr> <td> <div class="G">Hiṁsanti rosanti supāpadhammā,</div> </td> </tr> <tr> <td> <div class="G">Te luddakammā pasavetva pāpaṁ;</div> </td> </tr> <tr> <td> <div class="G">Teme janā khandhahatā sayanti”.</div> </td> </tr> </table> </div>
</div>
<div class="q" id="p_23J_1783"> <div class="divNumber">462.</div> <div class="p"> <table class="singleColumn"> <tr> <td> <div class="pN">1783</div> <div class="G">“Aṅgārakāsuṁ apare phuṇanti,</div> </td> </tr> <tr> <td> <div class="G">Narā rudantā paridaḍḍhagattā;</div> </td> </tr> <tr> <td> <div class="G">Bhayañhi maṁ vindati sūta disvā,</div> </td> </tr> <tr> <td> <div class="G">Pucchāmi taṁ mātali devasārathi;</div> </td> </tr> <tr> <td> <div class="G">Ime nu maccā kimakaṁsu pāpaṁ,</div> </td> </tr> <tr> <td> <div class="G">Yeme janā aṅgārakāsuṁ phuṇanti”.</div> </td> </tr> </table> </div>
</div>
<div class="q" id="p_23J_1784"> <div class="divNumber">463.</div> <div class="p"> <table class="singleColumn"> <tr> <td> <div class="pN">1784</div> <div class="G">Tassa puṭṭho viyākāsi,</div> </td> </tr> <tr> <td> <div class="G">mātali devasārathi;</div> </td> </tr> <tr> <td> <div class="G">Vipākaṁ pāpakammānaṁ,</div> </td> </tr> <tr> <td> <div class="G">jānaṁ akkhāsijānato.</div> </td> </tr> </table> </div>
</div>
<div class="q" id="p_23J_1785"> <div class="divNumber">464.</div> <div class="p"> <table class="singleColumn"> <tr> <td> <div class="pN">1785</div> <div class="G">“Ye keci pūgāya dhanassa hetu,</div> </td> </tr> <tr> <td> <div class="G">Sakkhiṁ karitvā iṇaṁ jāpayanti;</div> </td> </tr> <tr> <td> <div class="G">Te jāpayitvā janataṁ janinda,</div> </td> </tr> <tr> <td> <div class="G">Te luddakammā pasavetva pāpaṁ;</div> </td> </tr> <tr> <td> <div class="G">Teme janā aṅgārakāsuṁ phuṇanti”.</div> </td> </tr> </table> </div>
</div>
<div class="q" id="p_23J_1786"> <div class="divNumber">465.</div> <div class="p"> <table class="singleColumn"> <tr> <td> <div class="pN">1786</div> <div class="G">“Sajotibhūtā jalitā padittā,</div> </td> </tr> <tr> <td> <div class="G">Padissati mahatī lohakumbhī;</div> </td> </tr> <tr> <td> <div class="G">Bhayañhi maṁ vindati sūta disvā,</div> </td> </tr> <tr> <td> <div class="G">Pucchāmi taṁ mātali devasārathi;</div> </td> </tr> <tr> <td> <div class="G">Ime nu maccā kimakaṁsu pāpaṁ,</div> </td> </tr> <tr> <td> <div class="G">Yeme janā avaṁsirā lohakumbhiṁ patanti”.</div> </td> </tr> </table> </div>
</div>
<div class="q" id="p_23J_1787"> <div class="divNumber">466.</div> <div class="p"> <table class="singleColumn"> <tr> <td> <div class="pN">1787</div> <div class="G">Tassa puṭṭho viyākāsi,</div> </td> </tr> <tr> <td> <div class="G">mātali devasārathi;</div> </td> </tr> <tr> <td> <div class="G">Vipākaṁ pāpakammānaṁ,</div> </td> </tr> <tr> <td> <div class="G">jānaṁ akkhāsijānato.</div> </td> </tr> </table> </div>
</div>
<div class="q" id="p_23J_1788"> <div class="divNumber">467.</div> <div class="p"> <table class="singleColumn"> <tr> <td> <div class="pN">1788</div> <div class="G">“Ye sīlavantaṁ samaṇaṁ brāhmaṇaṁ vā,</div> </td> </tr> <tr> <td> <div class="G">Hiṁsanti rosanti supāpadhammā;</div> </td> </tr> <tr> <td> <div class="G">Te luddakammā pasavetva pāpaṁ,</div> </td> </tr> <tr> <td> <div class="G">Teme janā avaṁsirā lohakumbhiṁ patanti”.</div> </td> </tr> </table> </div>
</div>
<div class="q" id="p_23J_1789"> <div class="divNumber">468.</div> <div class="p"> <table class="singleColumn"> <tr> <td> <div class="pN">1789</div> <div class="G">“Luñcanti gīvaṁ atha veṭhayitvā,</div> </td> </tr> <tr> <td> <div class="G">Uṇhodakasmiṁ pakiledayitvā;</div> </td> </tr> <tr> <td> <div class="G">Bhayañhi maṁ vindati sūta disvā,</div> </td> </tr> <tr> <td> <div class="G">Pucchāmi taṁ mātali devasārathi;</div> </td> </tr> <tr> <td> <div class="G">Ime nu maccā kimakaṁsu pāpaṁ,</div> </td> </tr> <tr> <td> <div class="G">Yeme janā luttasirā sayanti”.</div> </td> </tr> </table> </div>
</div>
<div class="q" id="p_23J_1790"> <div class="divNumber">469.</div> <div class="p"> <table class="singleColumn"> <tr> <td> <div class="pN">1790</div> <div class="G">Tassa puṭṭho viyākāsi,</div> </td> </tr> <tr> <td> <div class="G">mātali devasārathi;</div> </td> </tr> <tr> <td> <div class="G">Vipākaṁ pāpakammānaṁ,</div> </td> </tr> <tr> <td> <div class="G">jānaṁ akkhāsijānato.</div> </td> </tr> </table> </div>
</div>
<div class="q" id="p_23J_1791"> <div class="divNumber">470.</div> <div class="p"> <table class="singleColumn"> <tr> <td> <div class="pN">1791</div> <div class="G">“Ye jīvalokasmi supāpadhammino,</div> </td> </tr> <tr> <td> <div class="G">Pakkhī gahetvāna viheṭhayanti te;</div> </td> </tr> <tr> <td> <div class="G">Viheṭhayitvā sakuṇaṁ janinda,</div> </td> </tr> <tr> <td> <div class="G">Te luddakammā pasavetva pāpaṁ;</div> </td> </tr> <tr> <td> <div class="G">Teme janā luttasirā sayanti”.</div> </td> </tr> </table> </div>
</div>
<div class="q" id="p_23J_1792"> <div class="divNumber">471.</div> <div class="p"> <table class="singleColumn"> <tr> <td> <div class="pN">1792</div> <div class="G">“Pahūtatoyā anigādhakūlā,</div> </td> </tr> <tr> <td> <div class="G">Nadī ayaṁ sandati suppatitthā;</div> </td> </tr> <tr> <td> <div class="G">Ghammābhitattā manujā pivanti,</div> </td> </tr> <tr> <td> <div class="G">Pītañca tesaṁ bhusa hoti pāni.</div> </td> </tr> </table> </div>
</div>
<div class="q" id="p_23J_1793"> <div class="divNumber">472.</div> <div class="p"> <table class="singleColumn"> <tr> <td> <div class="pN">1793</div> <div class="G">Bhayañhi maṁ vindati sūta disvā,</div> </td> </tr> <tr> <td> <div class="G">Pucchāmi taṁ mātali devasārathi;</div> </td> </tr> <tr> <td> <div class="G">Ime nu maccā kimakaṁsu pāpaṁ,</div> </td> </tr> <tr> <td> <div class="G">Pītañca tesaṁ bhusa hoti pāni”.</div> </td> </tr> </table> </div>
</div>
<div class="q" id="p_23J_1794"> <div class="divNumber">473.</div> <div class="p"> <table class="singleColumn"> <tr> <td> <div class="pN">1794</div> <div class="G">Tassa puṭṭho viyākāsi,</div> </td> </tr> <tr> <td> <div class="G">mātali devasārathi;</div> </td> </tr> <tr> <td> <div class="G">Vipākaṁ pāpakammānaṁ,</div> </td> </tr> <tr> <td> <div class="G">jānaṁ akkhāsijānato.</div> </td> </tr> </table> </div>
</div>
<div class="q" id="p_23J_1795"> <div class="divNumber">474.</div> <div class="p"> <table class="singleColumn"> <tr> <td> <div class="pN">1795</div> <div class="G">“Ye suddhadhaññaṁ palāsena missaṁ,</div> </td> </tr> <tr> <td> <div class="G">Asuddhakammā kayino dadanti;</div> </td> </tr> <tr> <td> <div class="G">Ghammābhitattāna pipāsitānaṁ,</div> </td> </tr> <tr> <td> <div class="G">Pītañca tesaṁ bhusa hoti pāni”.</div> </td> </tr> </table> </div>
</div>
<div class="q" id="p_23J_1796"> <div class="divNumber">475.</div> <div class="p"> <table class="singleColumn"> <tr> <td> <div class="pN">1796</div> <div class="G">“Usūhi sattīhi ca tomarehi,</div> </td> </tr> <tr> <td> <div class="G">Dubhayāni passāni tudanti kandataṁ;</div> </td> </tr> <tr> <td> <div class="G">Bhayañhi maṁ vindati sūta disvā,</div> </td> </tr> <tr> <td> <div class="G">Pucchāmi taṁ mātali devasārathi;</div> </td> </tr> <tr> <td> <div class="G">Ime nu maccā kimakaṁsu pāpaṁ,</div> </td> </tr> <tr> <td> <div class="G">Yeme janā sattihatā sayanti”.</div> </td> </tr> </table> </div>
</div>
<div class="q" id="p_23J_1797"> <div class="divNumber">476.</div> <div class="p"> <table class="singleColumn"> <tr> <td> <div class="pN">1797</div> <div class="G">Tassa puṭṭho viyākāsi,</div> </td> </tr> <tr> <td> <div class="G">mātali devasārathi;</div> </td> </tr> <tr> <td> <div class="G">Vipākaṁ pāpakammānaṁ,</div> </td> </tr> <tr> <td> <div class="G">jānaṁ akkhāsijānato.</div> </td> </tr> </table> </div>
</div>
<div class="q" id="p_23J_1798"> <div class="divNumber">477.</div> <div class="p"> <table class="singleColumn"> <tr> <td> <div class="pN">1798</div> <div class="G">“Ye jīvalokasmi asādhukammino,</div> </td> </tr> <tr> <td> <div class="G">Adinnamādāya karonti jīvikaṁ;</div> </td> </tr> <tr> <td> <div class="G">Dhaññaṁ dhanaṁ rajataṁ jātarūpaṁ,</div> </td> </tr> <tr> <td> <div class="G">Ajeḷakañcāpi pasuṁ mahiṁsaṁ;</div> </td> </tr> <tr> <td> <div class="G">Te luddakammā pasavetva pāpaṁ,</div> </td> </tr> <tr> <td> <div class="G">Teme janā sattihatā sayanti”.</div> </td> </tr> </table> </div>
</div>
<div class="q" id="p_23J_1799"> <div class="divNumber">478.</div> <div class="p"> <table class="singleColumn"> <tr> <td> <div class="pN">1799</div> <div class="G">“Gīvāya baddhā kissa ime puneke,</div> </td> </tr> <tr> <td> <div class="G">Aññe vikantā bilakatā sayanti;</div> </td> </tr> <tr> <td> <div class="G">Bhayañhi maṁ vindati sūta disvā,</div> </td> </tr> <tr> <td> <div class="G">Pucchāmi taṁ mātali devasārathi;</div> </td> </tr> <tr> <td> <div class="G">Ime nu maccā kimakaṁsu pāpaṁ,</div> </td> </tr> <tr> <td> <div class="G">Yeme janā bilakatā sayanti”.</div> </td> </tr> </table> </div>
</div>
<div class="q" id="p_23J_1800"> <div class="divNumber">479.</div> <div class="p"> <table class="singleColumn"> <tr> <td> <div class="pN">1800</div> <div class="G">Tassa puṭṭho viyākāsi,</div> </td> </tr> <tr> <td> <div class="G">mātali devasārathi;</div> </td> </tr> <tr> <td> <div class="G">Vipākaṁ pāpakammānaṁ,</div> </td> </tr> <tr> <td> <div class="G">jānaṁ akkhāsijānato.</div> </td> </tr> </table> </div>
</div>
<div class="q" id="p_23J_1801"> <div class="divNumber">480.</div> <div class="p"> <table class="singleColumn"> <tr> <td> <div class="pN">1801</div> <div class="G">“Orabbhikā sūkarikā ca macchikā,</div> </td> </tr> <tr> <td> <div class="G">Pasuṁ mahiṁsañca ajeḷakañca;</div> </td> </tr> <tr> <td> <div class="G">Hantvāna sūnesu pasārayiṁsu,</div> </td> </tr> <tr> <td> <div class="G">Te luddakammā pasavetva pāpaṁ;</div> </td> </tr> <tr> <td> <div class="G">Teme janā bilakatā sayanti”.</div> </td> </tr> </table> </div>
</div>
<div class="q" id="p_23J_1802"> <div class="divNumber">481.</div> <div class="p"> <table class="singleColumn"> <tr> <td> <div class="pN">1802</div> <div class="G">“Rahado ayaṁ muttakarīsapūro,</div> </td> </tr> <tr> <td> <div class="G">Duggandharūpo asuci pūti vāti;</div> </td> </tr> <tr> <td> <div class="G">Khudāparetā manujā adanti,</div> </td> </tr> <tr> <td> <div class="G">Bhayañhi maṁ vindati sūta disvā;</div> </td> </tr> <tr> <td> <div class="G">Pucchāmi taṁ mātali devasārathi,</div> </td> </tr> <tr> <td> <div class="G">Ime nu maccā kimakaṁsu pāpaṁ;</div> </td> </tr> <tr> <td> <div class="G">Yeme janā muttakarīsabhakkhā”.</div> </td> </tr> </table> </div>
</div>
<div class="q" id="p_23J_1803"> <div class="divNumber">482.</div> <div class="p"> <table class="singleColumn"> <tr> <td> <div class="pN">1803</div> <div class="G">Tassa puṭṭho viyākāsi,</div> </td> </tr> <tr> <td> <div class="G">mātali devasārathi;</div> </td> </tr> <tr> <td> <div class="G">Vipākaṁ pāpakammānaṁ,</div> </td> </tr> <tr> <td> <div class="G">jānaṁ akkhāsijānato.</div> </td> </tr> </table> </div>
</div>
<div class="q" id="p_23J_1804"> <div class="divNumber">483.</div> <div class="p"> <table class="singleColumn"> <tr> <td> <div class="pN">1804</div> <div class="G">“Ye kecime kāraṇikā virosakā,</div> </td> </tr> <tr> <td> <div class="G">Paresaṁ hiṁsāya sadā niviṭṭhā;</div> </td> </tr> <tr> <td> <div class="G">Te luddakammā pasavetva pāpaṁ,</div> </td> </tr> <tr> <td> <div class="G">Mittadduno mīḷhamadanti bālā”.</div> </td> </tr> </table> </div>
</div>
<div class="q" id="p_23J_1805"> <div class="divNumber">484.</div> <div class="p"> <table class="singleColumn"> <tr> <td> <div class="pN">1805</div> <div class="G">“Rahado ayaṁ lohitapubbapūro,</div> </td> </tr> <tr> <td> <div class="G">Duggandharūpo asuci pūti vāti;</div> </td> </tr> <tr> <td> <div class="G">Ghammābhitattā manujā pivanti,</div> </td> </tr> <tr> <td> <div class="G">Bhayañhi maṁ vindati sūta disvā;</div> </td> </tr> <tr> <td> <div class="G">Pucchāmi taṁ mātali devasārathi,</div> </td> </tr> <tr> <td> <div class="G">Ime nu maccā kimakaṁsu pāpaṁ;</div> </td> </tr> <tr> <td> <div class="G">Yeme janā lohitapubbabhakkhā”.</div> </td> </tr> </table> </div>
</div>
<div class="q" id="p_23J_1806"> <div class="divNumber">485.</div> <div class="p"> <table class="singleColumn"> <tr> <td> <div class="pN">1806</div> <div class="G">Tassa puṭṭho viyākāsi,</div> </td> </tr> <tr> <td> <div class="G">mātali devasārathi;</div> </td> </tr> <tr> <td> <div class="G">Vipākaṁ pāpakammānaṁ,</div> </td> </tr> <tr> <td> <div class="G">jānaṁ akkhāsijānato.</div> </td> </tr> </table> </div>
</div>
<div class="q" id="p_23J_1807"> <div class="divNumber">486.</div> <div class="p"> <table class="singleColumn"> <tr> <td> <div class="pN">1807</div> <div class="G">“Ye mātaraṁ vā pitaraṁ vā jīvaloke,</div> </td> </tr> <tr> <td> <div class="G">Pārājikā arahante hananti;</div> </td> </tr> <tr> <td> <div class="G">Te luddakammā pasavetva pāpaṁ,</div> </td> </tr> <tr> <td> <div class="G">Teme janā lohitapubbabhakkhā”.</div> </td> </tr> </table> </div>
</div>
<div class="q" id="p_23J_1808"> <div class="divNumber">487.</div> <div class="p"> <table class="singleColumn"> <tr> <td> <div class="pN">1808</div> <div class="G">“Jivhañca passa baḷisena viddhaṁ,</div> </td> </tr> <tr> <td> <div class="G">Vihataṁ yathā saṅkusatena cammaṁ;</div> </td> </tr> <tr> <td> <div class="G">Phandanti macchāva thalamhi khittā,</div> </td> </tr> <tr> <td> <div class="G">Muñcanti kheḷaṁ rudamānā kimete.</div> </td> </tr> </table> </div>
</div>
<div class="q" id="p_23J_1809"> <div class="divNumber">488.</div> <div class="p"> <table class="singleColumn"> <tr> <td> <div class="pN">1809</div> <div class="G">Bhayañhi maṁ vindati sūta disvā,</div> </td> </tr> <tr> <td> <div class="G">Pucchāmi taṁ mātali devasārathi;</div> </td> </tr> <tr> <td> <div class="G">Ime nu maccā kimakaṁsu pāpaṁ,</div> </td> </tr> <tr> <td> <div class="G">Yeme janā vaṅkaghastā sayanti”.</div> </td> </tr> </table> </div>
</div>
<div class="q" id="p_23J_1810"> <div class="divNumber">489.</div> <div class="p"> <table class="singleColumn"> <tr> <td> <div class="pN">1810</div> <div class="G">Tassa puṭṭho viyākāsi,</div> </td> </tr> <tr> <td> <div class="G">mātali devasārathi;</div> </td> </tr> <tr> <td> <div class="G">Vipākaṁ pāpakammānaṁ,</div> </td> </tr> <tr> <td> <div class="G">jānaṁ akkhāsijānato.</div> </td> </tr> </table> </div>
</div>
<div class="q" id="p_23J_1811"> <div class="divNumber">490.</div> <div class="p"> <table class="singleColumn"> <tr> <td> <div class="pN">1811</div> <div class="G">“Ye keci sandhānagatā manussā,</div> </td> </tr> <tr> <td> <div class="G">Agghena agghaṁ kayaṁ hāpayanti;</div> </td> </tr> <tr> <td> <div class="G">Kuṭena kuṭaṁ dhanalobhahetu,</div> </td> </tr> <tr> <td> <div class="G">Channaṁ yathā vāricaraṁ vadhāya.</div> </td> </tr> </table> </div>
</div>
<div class="q" id="p_23J_1812"> <div class="divNumber">491.</div> <div class="p"> <table class="singleColumn"> <tr> <td> <div class="pN">1812</div> <div class="G">Na hi kuṭakārissa bhavanti tāṇā,</div> </td> </tr> <tr> <td> <div class="G">Sakehi kammehi purakkhatassa;</div> </td> </tr> <tr> <td> <div class="G">Te luddakammā pasavetva pāpaṁ,</div> </td> </tr> <tr> <td> <div class="G">Teme janā vaṅkaghastā sayanti”.</div> </td> </tr> </table> </div>
</div>
<div class="q" id="p_23J_1813"> <div class="divNumber">492.</div> <div class="p"> <table class="singleColumn"> <tr> <td> <div class="pN">1813</div> <div class="G">“Nārī imā samparibhinnagattā,</div> </td> </tr> <tr> <td> <div class="G">Paggayha kandanti bhuje dujaccā;</div> </td> </tr> <tr> <td> <div class="G">Sammakkhitā lohitapubbalittā,</div> </td> </tr> <tr> <td> <div class="G">Gāvo yathā āghātane vikantā;</div> </td> </tr> <tr> <td> <div class="G">Tā bhūmibhāgasmiṁ sadā nikhātā,</div> </td> </tr> <tr> <td> <div class="G">Khandhātivattanti sajotibhūtā.</div> </td> </tr> </table> </div>
</div>
<div class="q" id="p_23J_1814"> <div class="divNumber">493.</div> <div class="p"> <table class="singleColumn"> <tr> <td> <div class="pN">1814</div> <div class="G">Bhayañhi maṁ vindati sūta disvā,</div> </td> </tr> <tr> <td> <div class="G">Pucchāmi taṁ mātali devasārathi;</div> </td> </tr> <tr> <td> <div class="G">Imā nu nāriyo kimakaṁsu pāpaṁ,</div> </td> </tr> <tr> <td> <div class="G">Yā bhūmibhāgasmiṁ sadā nikhātā;</div> </td> </tr> <tr> <td> <div class="G">Khandhātivattanti sajotibhūtā”.</div> </td> </tr> </table> </div>
</div>
<div class="q" id="p_23J_1815"> <div class="divNumber">494.</div> <div class="p"> <table class="singleColumn"> <tr> <td> <div class="pN">1815</div> <div class="G">Tassa puṭṭho viyākāsi,</div> </td> </tr> <tr> <td> <div class="G">mātali devasārathi;</div> </td> </tr> <tr> <td> <div class="G">Vipākaṁ pāpakammānaṁ,</div> </td> </tr> <tr> <td> <div class="G">jānaṁ akkhāsijānato.</div> </td> </tr> </table> </div>
</div>
<div class="q" id="p_23J_1816"> <div class="divNumber">495.</div> <div class="p"> <table class="singleColumn"> <tr> <td> <div class="pN">1816</div> <div class="G">“Kolitthiyāyo idha jīvaloke,</div> </td> </tr> <tr> <td> <div class="G">Asuddhakammā asataṁ acāruṁ;</div> </td> </tr> <tr> <td> <div class="G">Tā dittarūpā pati vippahāya,</div> </td> </tr> <tr> <td> <div class="G">Aññaṁ acāruṁ ratikhiḍḍahetu;</div> </td> </tr> <tr> <td> <div class="G">Tā jīvalokasmiṁ ramāpayitvā,</div> </td> </tr> <tr> <td> <div class="G">Khandhātivattanti sajotibhūtā”.</div> </td> </tr> </table> </div>
</div>
<div class="q" id="p_23J_1817"> <div class="divNumber">496.</div> <div class="p"> <table class="singleColumn"> <tr> <td> <div class="pN">1817</div> <div class="G">“Pāde gahetvā kissa ime puneke,</div> </td> </tr> <tr> <td> <div class="G">Avaṁsirā narake pātayanti;</div> </td> </tr> <tr> <td> <div class="G">Bhayañhi maṁ vindati sūta disvā,</div> </td> </tr> <tr> <td> <div class="G">Pucchāmi taṁ mātali devasārathi;</div> </td> </tr> <tr> <td> <div class="G">Ime nu maccā kimakaṁsu pāpaṁ,</div> </td> </tr> <tr> <td> <div class="G">Yeme janā avaṁsirā narake pātayanti”.</div> </td> </tr> </table> </div>
</div>
<div class="q" id="p_23J_1818"> <div class="divNumber">497.</div> <div class="p"> <table class="singleColumn"> <tr> <td> <div class="pN">1818</div> <div class="G">Tassa puṭṭho viyākāsi,</div> </td> </tr> <tr> <td> <div class="G">mātali devasārathi;</div> </td> </tr> <tr> <td> <div class="G">Vipākaṁ pāpakammānaṁ,</div> </td> </tr> <tr> <td> <div class="G">jānaṁ akkhāsijānato.</div> </td> </tr> </table> </div>
</div>
<div class="q" id="p_23J_1819"> <div class="divNumber">498.</div> <div class="p"> <table class="singleColumn"> <tr> <td> <div class="pN">1819</div> <div class="G">“Ye jīvalokasmi asādhukammino,</div> </td> </tr> <tr> <td> <div class="G">Parassa dārāni atikkamanti;</div> </td> </tr> <tr> <td> <div class="G">Te tādisā uttamabhaṇḍathenā,</div> </td> </tr> <tr> <td> <div class="G">Teme janā avaṁsirā narake pātayanti.</div> </td> </tr> </table> </div>
</div>
<div class="q" id="p_23J_1820"> <div class="divNumber">499.</div> <div class="p"> <table class="singleColumn"> <tr> <td> <div class="pN">1820</div> <div class="G">Te vassapūgāni bahūni tattha,</div> </td> </tr> <tr> <td> <div class="G">Nirayesu dukkhaṁ vedanaṁ vedayanti;</div> </td> </tr> <tr> <td> <div class="G">Na hi pāpakārissa bhavanti tāṇā,</div> </td> </tr> <tr> <td> <div class="G">Sakehi kammehi purakkhatassa;</div> </td> </tr> <tr> <td> <div class="G">Te luddakammā pasavetva pāpaṁ,</div> </td> </tr> <tr> <td> <div class="G">Teme janā avaṁsirā narake pātayanti”.</div> </td> </tr> </table> </div>
</div>
<div class="q" id="p_23J_1821"> <div class="divNumber">500.</div> <div class="p"> <table class="singleColumn"> <tr> <td> <div class="pN">1821</div> <div class="G">“Uccāvacāme vividhā upakkamā,</div> </td> </tr> <tr> <td> <div class="G">Nirayesu dissanti sughorarūpā;</div> </td> </tr> <tr> <td> <div class="G">Bhayañhi maṁ vindati sūta disvā,</div> </td> </tr> <tr> <td> <div class="G">Pucchāmi taṁ mātali devasārathi;</div> </td> </tr> <tr> <td> <div class="G">Ime nu maccā kimakaṁsu pāpaṁ,</div> </td> </tr> <tr> <td> <div class="G">Yeme janā adhimattā dukkhā tibbā;</div> </td> </tr> <tr> <td> <div class="G">Kharā kaṭukā vedanā vedayanti”.</div> </td> </tr> </table> </div>
</div>
<div class="q" id="p_23J_1822"> <div class="divNumber">501.</div> <div class="p"> <table class="singleColumn"> <tr> <td> <div class="pN">1822</div> <div class="G">Tassa puṭṭho viyākāsi,</div> </td> </tr> <tr> <td> <div class="G">mātali devasārathi;</div> </td> </tr> <tr> <td> <div class="G">Vipākaṁ pāpakammānaṁ,</div> </td> </tr> <tr> <td> <div class="G">jānaṁ akkhāsijānato.</div> </td> </tr> </table> </div>
</div>
<div class="q" id="p_23J_1823"> <div class="divNumber">502.</div> <div class="p"> <table class="singleColumn"> <tr> <td> <div class="pN">1823</div> <div class="G">“Ye jīvalokasmi supāpadiṭṭhino,</div> </td> </tr> <tr> <td> <div class="G">Vissāsakammāni karonti mohā;</div> </td> </tr> <tr> <td> <div class="G">Parañca diṭṭhīsu samādapenti,</div> </td> </tr> <tr> <td> <div class="G">Te pāpadiṭṭhiṁ pasavetva pāpaṁ;</div> </td> </tr> <tr> <td> <div class="G">Teme janā adhimattā dukkhā tibbā,</div> </td> </tr> <tr> <td> <div class="G">Kharā kaṭukā vedanā vedayanti”.</div> </td> </tr> </table> </div>
</div>
<div class="q" id="p_23J_1824"> <div class="divNumber">503.</div> <div class="p"> <table class="singleColumn"> <tr> <td> <div class="pN">1824</div> <div class="G">“Viditāni te mahārāja,</div> </td> </tr> <tr> <td> <div class="G">āvāsaṁ pāpakamminaṁ;</div> </td> </tr> <tr> <td> <div class="G">Ṭhānāni luddakammānaṁ,</div> </td> </tr> <tr> <td> <div class="G">dussīlānañca yā gati;</div> </td> </tr> <tr> <td> <div class="G">Uyyāhi dāni rājīsi,</div> </td> </tr> <tr> <td> <div class="G">devarājassa santike.</div> </td> </tr> </table> </div>
</div>
<div class="CENTER" id="p_23J_1825">
<span class="pN">1825</span>( )</div>
<div class="q" id="p_23J_1826"> <div class="divNumber">504.</div> <div class="p"> <table class="singleColumn"> <tr> <td> <div class="pN">1826</div> <div class="G">Pañcathūpaṁ dissatidaṁ vimānaṁ,</div> </td> </tr> <tr> <td> <div class="G">Mālāpiḷandhā sayanassa majjhe;</div> </td> </tr> <tr> <td> <div class="G">Tatthacchati nārī mahānubhāvā,</div> </td> </tr> <tr> <td> <div class="G">Uccāvacaṁ iddhi vikubbamānā”.</div> </td> </tr> </table> </div>
</div>
<div class="q" id="p_23J_1827"> <div class="divNumber">505.</div> <div class="p"> <table class="singleColumn"> <tr> <td> <div class="pN">1827</div> <div class="G">“Vittī hi maṁ vindati sūta disvā,</div> </td> </tr> <tr> <td> <div class="G">Pucchāmi taṁ mātali devasārathi;</div> </td> </tr> <tr> <td> <div class="G">Ayaṁ nu nārī kimakāsi sādhuṁ,</div> </td> </tr> <tr> <td> <div class="G">Yā modati saggapattā vimāne”.</div> </td> </tr> </table> </div>
</div>
<div class="q" id="p_23J_1828"> <div class="divNumber">506.</div> <div class="p"> <table class="singleColumn"> <tr> <td> <div class="pN">1828</div> <div class="G">Tassa puṭṭho viyākāsi,</div> </td> </tr> <tr> <td> <div class="G">mātali devasārathi;</div> </td> </tr> <tr> <td> <div class="G">Vipākaṁ puññakammānaṁ,</div> </td> </tr> <tr> <td> <div class="G">jānaṁ akkhāsijānato.</div> </td> </tr> </table> </div>
</div>
<div class="q" id="p_23J_1829"> <div class="divNumber">507.</div> <div class="p"> <table class="singleColumn"> <tr> <td> <div class="pN">1829</div> <div class="G">“Yadi te sutā bīraṇī jīvaloke,</div> </td> </tr> <tr> <td> <div class="G">Āmāyadāsī ahu brāhmaṇassa;</div> </td> </tr> <tr> <td> <div class="G">Sā pattakāle atithiṁ viditvā,</div> </td> </tr> <tr> <td> <div class="G">Mātāva puttaṁ sakimābhinandī;</div> </td> </tr> <tr> <td> <div class="G">Saṁyamā saṁvibhāgā ca,</div> </td> </tr> <tr> <td> <div class="G">Sā vimānasmi modati.</div> </td> </tr> </table> </div>
</div>
<div class="q" id="p_23J_1830"> <div class="divNumber">508.</div> <div class="p"> <table class="singleColumn"> <tr> <td> <div class="pN">1830</div> <div class="G">Daddallamānā ābhenti,</div> </td> </tr> <tr> <td> <div class="G">vimānā satta nimmitā;</div> </td> </tr> <tr> <td> <div class="G">Tattha yakkho mahiddhiko,</div> </td> </tr> <tr> <td> <div class="G">sabbābharaṇabhūsito;</div> </td> </tr> <tr> <td> <div class="G">Samantā anupariyāti,</div> </td> </tr> <tr> <td> <div class="G">nārīgaṇapurakkhato”.</div> </td> </tr> </table> </div>
</div>
<div class="q" id="p_23J_1831"> <div class="divNumber">509.</div> <div class="p"> <table class="singleColumn"> <tr> <td> <div class="pN">1831</div> <div class="G">“Vittī hi maṁ vindati sūta disvā,</div> </td> </tr> <tr> <td> <div class="G">Pucchāmi taṁ mātali devasārathi;</div> </td> </tr> <tr> <td> <div class="G">Ayaṁ nu macco kimakāsi sādhuṁ,</div> </td> </tr> <tr> <td> <div class="G">Yo modati saggapatto vimāne”.</div> </td> </tr> </table> </div>
</div>
<div class="q" id="p_23J_1832"> <div class="divNumber">510.</div> <div class="p"> <table class="singleColumn"> <tr> <td> <div class="pN">1832</div> <div class="G">Tassa puṭṭho viyākāsi,</div> </td> </tr> <tr> <td> <div class="G">mātali devasārathi;</div> </td> </tr> <tr> <td> <div class="G">Vipākaṁ puññakammānaṁ,</div> </td> </tr> <tr> <td> <div class="G">jānaṁ akkhāsijānato.</div> </td> </tr> </table> </div>
</div>
<div class="q" id="p_23J_1833"> <div class="divNumber">511.</div> <div class="p"> <table class="singleColumn"> <tr> <td> <div class="pN">1833</div> <div class="G">“Soṇadinno gahapati,</div> </td> </tr> <tr> <td> <div class="G">esa dānapatī ahu;</div> </td> </tr> <tr> <td> <div class="G">Esa pabbajituddissa,</div> </td> </tr> <tr> <td> <div class="G">vihāre satta kārayi.</div> </td> </tr> </table> </div>
</div>
<div class="q" id="p_23J_1834"> <div class="divNumber">512.</div> <div class="p"> <table class="singleColumn"> <tr> <td> <div class="pN">1834</div> <div class="G">Sakkaccaṁ te upaṭṭhāsi,</div> </td> </tr> <tr> <td> <div class="G">bhikkhavo tattha vāsike;</div> </td> </tr> <tr> <td> <div class="G">Acchādanañca bhattañca,</div> </td> </tr> <tr> <td> <div class="G">senāsanaṁ padīpiyaṁ;</div> </td> </tr> <tr> <td> <div class="G">Adāsi ujubhūtesu,</div> </td> </tr> <tr> <td> <div class="G">vippasannena cetasā.</div> </td> </tr> </table> </div>
</div>
<div class="q" id="p_23J_1835"> <div class="divNumber">513.</div> <div class="p"> <table class="singleColumn"> <tr> <td> <div class="pN">1835</div> <div class="G">Cātuddasiṁ pañcadasiṁ,</div> </td> </tr> <tr> <td> <div class="G">Yā ca pakkhassa aṭṭhamī;</div> </td> </tr> <tr> <td> <div class="G">Pāṭihāriyapakkhañca,</div> </td> </tr> <tr> <td> <div class="G">Aṭṭhaṅgasusamāhitaṁ.</div> </td> </tr> </table> </div>
</div>
<div class="q" id="p_23J_1836"> <div class="divNumber">514.</div> <div class="p"> <table class="singleColumn"> <tr> <td> <div class="pN">1836</div> <div class="G">Uposathaṁ upavasī,</div> </td> </tr> <tr> <td> <div class="G">sadā sīlesu saṁvuto;</div> </td> </tr> <tr> <td> <div class="G">Saṁyamā saṁvibhāgā ca,</div> </td> </tr> <tr> <td> <div class="G">so vimānasmi modati.</div> </td> </tr> </table> </div>
</div>
<div class="q" id="p_23J_1837"> <div class="divNumber">515.</div> <div class="p"> <table class="singleColumn"> <tr> <td> <div class="pN">1837</div> <div class="G">Pabhāsati midaṁ byamhaṁ,</div> </td> </tr> <tr> <td> <div class="G">phalikāsu sunimmitaṁ;</div> </td> </tr> <tr> <td> <div class="G">Nārīvaragaṇākiṇṇaṁ,</div> </td> </tr> <tr> <td> <div class="G">kūṭāgāravarocitaṁ;</div> </td> </tr> <tr> <td> <div class="G">Upetaṁ annapānehi,</div> </td> </tr> <tr> <td> <div class="G">naccagītehi cūbhayaṁ”.</div> </td> </tr> </table> </div>
</div>
<div class="q" id="p_23J_1838"> <div class="divNumber">516.</div> <div class="p"> <table class="singleColumn"> <tr> <td> <div class="pN">1838</div> <div class="G">“Vittī hi maṁ vindati sūta disvā,</div> </td> </tr> <tr> <td> <div class="G">Pucchāmi taṁ mātali devasārathi;</div> </td> </tr> <tr> <td> <div class="G">Ime nu maccā kimakaṁsu sādhuṁ,</div> </td> </tr> <tr> <td> <div class="G">Ye modare saggapattā vimāne”.</div> </td> </tr> </table> </div>
</div>
<div class="q" id="p_23J_1839"> <div class="divNumber">517.</div> <div class="p"> <table class="singleColumn"> <tr> <td> <div class="pN">1839</div> <div class="G">Tassa puṭṭho viyākāsi,</div> </td> </tr> <tr> <td> <div class="G">mātali devasārathi;</div> </td> </tr> <tr> <td> <div class="G">Vipākaṁ puññakammānaṁ,</div> </td> </tr> <tr> <td> <div class="G">jānaṁ akkhāsijānato.</div> </td> </tr> </table> </div>
</div>
<div class="q" id="p_23J_1840"> <div class="divNumber">518.</div> <div class="p"> <table class="singleColumn"> <tr> <td> <div class="pN">1840</div> <div class="G">“Yā kāci nāriyo idha jīvaloke,</div> </td> </tr> <tr> <td> <div class="G">Sīlavantiyo upāsikā;</div> </td> </tr> <tr> <td> <div class="G">Dāne ratā niccaṁ pasannacittā,</div> </td> </tr> <tr> <td> <div class="G">Sacce ṭhitā uposathe appamattā;</div> </td> </tr> <tr> <td> <div class="G">Saṁyamā saṁvibhāgā ca,</div> </td> </tr> <tr> <td> <div class="G">Tā vimānasmi modare”.</div> </td> </tr> </table> </div>
</div>
<div class="q" id="p_23J_1841"> <div class="divNumber">519.</div> <div class="p"> <table class="singleColumn"> <tr> <td> <div class="pN">1841</div> <div class="G">“Pabhāsati midaṁ byamhaṁ,</div> </td> </tr> <tr> <td> <div class="G">veḷuriyāsu nimmitaṁ;</div> </td> </tr> <tr> <td> <div class="G">Upetaṁ bhūmibhāgehi,</div> </td> </tr> <tr> <td> <div class="G">vibhattaṁ bhāgaso mitaṁ.</div> </td> </tr> </table> </div>
</div>
<div class="q" id="p_23J_1842"> <div class="divNumber">520.</div> <div class="p"> <table class="singleColumn"> <tr> <td> <div class="pN">1842</div> <div class="G">Āḷambarā mudiṅgā ca,</div> </td> </tr> <tr> <td> <div class="G">naccagītā suvāditā;</div> </td> </tr> <tr> <td> <div class="G">Dibbā saddā niccharanti,</div> </td> </tr> <tr> <td> <div class="G">savanīyā manoramā.</div> </td> </tr> </table> </div>
</div>
<div class="q" id="p_23J_1843"> <div class="divNumber">521.</div> <div class="p"> <table class="singleColumn"> <tr> <td> <div class="pN">1843</div> <div class="G">Nāhaṁ evaṁgataṁ jātu,</div> </td> </tr> <tr> <td> <div class="G">evaṁsuruciraṁ pure;</div> </td> </tr> <tr> <td> <div class="G">Saddaṁ samabhijānāmi,</div> </td> </tr> <tr> <td> <div class="G">diṭṭhaṁ vā yadi vā sutaṁ.</div> </td> </tr> </table> </div>
</div>
<div class="q" id="p_23J_1844"> <div class="divNumber">522.</div> <div class="p"> <table class="singleColumn"> <tr> <td> <div class="pN">1844</div> <div class="G">Vittī hi maṁ vindati sūta disvā,</div> </td> </tr> <tr> <td> <div class="G">Pucchāmi taṁ mātali devasārathi;</div> </td> </tr> <tr> <td> <div class="G">Ime nu maccā kimakaṁsu sādhuṁ,</div> </td> </tr> <tr> <td> <div class="G">Ye modare saggapattā vimāne”.</div> </td> </tr> </table> </div>
</div>
<div class="q" id="p_23J_1845"> <div class="divNumber">523.</div> <div class="p"> <table class="singleColumn"> <tr> <td> <div class="pN">1845</div> <div class="G">Tassa puṭṭho viyākāsi,</div> </td> </tr> <tr> <td> <div class="G">mātali devasārathi;</div> </td> </tr> <tr> <td> <div class="G">Vipākaṁ puññakammānaṁ,</div> </td> </tr> <tr> <td> <div class="G">jānaṁ akkhāsijānato.</div> </td> </tr> </table> </div>
</div>
<div class="q" id="p_23J_1846"> <div class="divNumber">524.</div> <div class="p"> <table class="singleColumn"> <tr> <td> <div class="pN">1846</div> <div class="G">“Ye keci maccā idha jīvaloke,</div> </td> </tr> <tr> <td> <div class="G">Sīlavantā upāsakā;</div> </td> </tr> <tr> <td> <div class="G">Ārāme udapāne ca,</div> </td> </tr> <tr> <td> <div class="G">Papā saṅkamanāni ca;</div> </td> </tr> <tr> <td> <div class="G">Arahante sītibhūte,</div> </td> </tr> <tr> <td> <div class="G">Sakkaccaṁ paṭipādayuṁ.</div> </td> </tr> </table> </div>
</div>
<div class="q" id="p_23J_1847"> <div class="divNumber">525.</div> <div class="p"> <table class="singleColumn"> <tr> <td> <div class="pN">1847</div> <div class="G">Cīvaraṁ piṇḍapātañca,</div> </td> </tr> <tr> <td> <div class="G">paccayaṁ sayanāsanaṁ;</div> </td> </tr> <tr> <td> <div class="G">Adaṁsu ujubhūtesu,</div> </td> </tr> <tr> <td> <div class="G">vippasannena cetasā.</div> </td> </tr> </table> </div>
</div>
<div class="q" id="p_23J_1848"> <div class="divNumber">526.</div> <div class="p"> <table class="singleColumn"> <tr> <td> <div class="pN">1848</div> <div class="G">Cātuddasiṁ pañcadasiṁ,</div> </td> </tr> <tr> <td> <div class="G">yā ca pakkhassa aṭṭhamī;</div> </td> </tr> <tr> <td> <div class="G">Pāṭihāriyapakkhañca,</div> </td> </tr> <tr> <td> <div class="G">aṭṭhaṅgasusamāhitaṁ.</div> </td> </tr> </table> </div>
</div>
<div class="q" id="p_23J_1849"> <div class="divNumber">527.</div> <div class="p"> <table class="singleColumn"> <tr> <td> <div class="pN">1849</div> <div class="G">Uposathaṁ upavasuṁ,</div> </td> </tr> <tr> <td> <div class="G">sadā sīlesu saṁvutā;</div> </td> </tr> <tr> <td> <div class="G">Saṁyamā saṁvibhāgā ca,</div> </td> </tr> <tr> <td> <div class="G">te vimānasmi modare”.</div> </td> </tr> </table> </div>
</div>
<div class="q" id="p_23J_1850"> <div class="divNumber">528.</div> <div class="p"> <table class="singleColumn"> <tr> <td> <div class="pN">1850</div> <div class="G">“Pabhāsati midaṁ byamhaṁ,</div> </td> </tr> <tr> <td> <div class="G">phalikāsu sunimmitaṁ;</div> </td> </tr> <tr> <td> <div class="G">Nārīvaragaṇākiṇṇaṁ,</div> </td> </tr> <tr> <td> <div class="G">kūṭāgāravarocitaṁ.</div> </td> </tr> </table> </div>
</div>
<div class="q" id="p_23J_1851"> <div class="divNumber">529.</div> <div class="p"> <table class="singleColumn"> <tr> <td> <div class="pN">1851</div> <div class="G">Upetaṁ annapānehi,</div> </td> </tr> <tr> <td> <div class="G">naccagītehi cūbhayaṁ;</div> </td> </tr> <tr> <td> <div class="G">Najjo cānupariyāti,</div> </td> </tr> <tr> <td> <div class="G">nānāpupphadumāyutā.</div> </td> </tr> </table> </div>
</div>
<div class="q" id="p_23J_1852"> <div class="divNumber">530.</div> <div class="p"> <table class="singleColumn"> <tr> <td> <div class="pN">1852</div> <div class="G">Vittī hi maṁ vindati sūta disvā,</div> </td> </tr> <tr> <td> <div class="G">Pucchāmi taṁ mātali devasārathi;</div> </td> </tr> <tr> <td> <div class="G">Ayaṁ nu macco kimakāsi sādhuṁ,</div> </td> </tr> <tr> <td> <div class="G">Yo modatī saggapatto vimāne”.</div> </td> </tr> </table> </div>
</div>
<div class="q" id="p_23J_1853"> <div class="divNumber">531.</div> <div class="p"> <table class="singleColumn"> <tr> <td> <div class="pN">1853</div> <div class="G">Tassa puṭṭho viyākāsi,</div> </td> </tr> <tr> <td> <div class="G">mātali devasārathi;</div> </td> </tr> <tr> <td> <div class="G">Vipākaṁ puññakammānaṁ,</div> </td> </tr> <tr> <td> <div class="G">jānaṁ akkhāsijānato.</div> </td> </tr> </table> </div>
</div>
<div class="q" id="p_23J_1854"> <div class="divNumber">532.</div> <div class="p"> <table class="singleColumn"> <tr> <td> <div class="pN">1854</div> <div class="G">“Mithilāyaṁ gahapati,</div> </td> </tr> <tr> <td> <div class="G">esa dānapatī ahu;</div> </td> </tr> <tr> <td> <div class="G">Ārāme udapāne ca,</div> </td> </tr> <tr> <td> <div class="G">papā saṅkamanāni ca;</div> </td> </tr> <tr> <td> <div class="G">Arahante sītibhūte,</div> </td> </tr> <tr> <td> <div class="G">sakkaccaṁ paṭipādayi.</div> </td> </tr> </table> </div>
</div>
<div class="q" id="p_23J_1855"> <div class="divNumber">533.</div> <div class="p"> <table class="singleColumn"> <tr> <td> <div class="pN">1855</div> <div class="G">Cīvaraṁ piṇḍapātañca,</div> </td> </tr> <tr> <td> <div class="G">paccayaṁ sayanāsanaṁ;</div> </td> </tr> <tr> <td> <div class="G">Adāsi ujubhūtesu,</div> </td> </tr> <tr> <td> <div class="G">vippasannena cetasā.</div> </td> </tr> </table> </div>
</div>
<div class="q" id="p_23J_1856"> <div class="divNumber">534.</div> <div class="p"> <table class="singleColumn"> <tr> <td> <div class="pN">1856</div> <div class="G">Cātuddasiṁ pañcadasiṁ,</div> </td> </tr> <tr> <td> <div class="G">yā ca pakkhassa aṭṭhamī;</div> </td> </tr> <tr> <td> <div class="G">Pāṭihāriyapakkhañca,</div> </td> </tr> <tr> <td> <div class="G">aṭṭhaṅgasusamāhitaṁ.</div> </td> </tr> </table> </div>
</div>
<div class="q" id="p_23J_1857"> <div class="divNumber">535.</div> <div class="p"> <table class="singleColumn"> <tr> <td> <div class="pN">1857</div> <div class="G">Uposathaṁ upavasī,</div> </td> </tr> <tr> <td> <div class="G">sadā sīlesu saṁvuto;</div> </td> </tr> <tr> <td> <div class="G">Saṁyamā saṁvibhāgā ca,</div> </td> </tr> <tr> <td> <div class="G">so vimānasmi modati”.</div> </td> </tr> </table> </div>
</div>
<div class="q" id="p_23J_1858"> <div class="divNumber">536.</div> <div class="p"> <table class="singleColumn"> <tr> <td> <div class="pN">1858</div> <div class="G">“Pabhāsati midaṁ byamhaṁ,</div> </td> </tr> <tr> <td> <div class="G">phalikāsu sunimmitaṁ;</div> </td> </tr> <tr> <td> <div class="G">Nārīvaragaṇākiṇṇaṁ,</div> </td> </tr> <tr> <td> <div class="G">kūṭāgāravarocitaṁ.</div> </td> </tr> </table> </div>
</div>
<div class="q" id="p_23J_1859"> <div class="divNumber">537.</div> <div class="p"> <table class="singleColumn"> <tr> <td> <div class="pN">1859</div> <div class="G">Upetaṁ annapānehi,</div> </td> </tr> <tr> <td> <div class="G">naccagītehi cūbhayaṁ;</div> </td> </tr> <tr> <td> <div class="G">Najjo cānupariyāti,</div> </td> </tr> <tr> <td> <div class="G">nānāpupphadumāyutā.</div> </td> </tr> </table> </div>
</div>
<div class="q" id="p_23J_1860"> <div class="divNumber">538.</div> <div class="p"> <table class="singleColumn"> <tr> <td> <div class="pN">1860</div> <div class="G">Rājāyatanā kapitthā ca,</div> </td> </tr> <tr> <td> <div class="G">ambā sālā ca jambuyo;</div> </td> </tr> <tr> <td> <div class="G">Tindukā ca piyālā ca,</div> </td> </tr> <tr> <td> <div class="G">dumā niccaphalā bahū.</div> </td> </tr> </table> </div>
</div>
<div class="q" id="p_23J_1861"> <div class="divNumber">539.</div> <div class="p"> <table class="singleColumn"> <tr> <td> <div class="pN">1861</div> <div class="G">Vittī hi maṁ vindati sūta disvā,</div> </td> </tr> <tr> <td> <div class="G">Pucchāmi taṁ mātali devasārathi;</div> </td> </tr> <tr> <td> <div class="G">Ayaṁ nu macco kimakāsi sādhuṁ,</div> </td> </tr> <tr> <td> <div class="G">Yo modatī saggapatto vimāne”.</div> </td> </tr> </table> </div>
</div>
<div class="q" id="p_23J_1862"> <div class="divNumber">540.</div> <div class="p"> <table class="singleColumn"> <tr> <td> <div class="pN">1862</div> <div class="G">Tassa puṭṭho viyākāsi,</div> </td> </tr> <tr> <td> <div class="G">mātali devasārathi;</div> </td> </tr> <tr> <td> <div class="G">Vipākaṁ puññakammānaṁ,</div> </td> </tr> <tr> <td> <div class="G">jānaṁ akkhāsijānato.</div> </td> </tr> </table> </div>
</div>
<div class="q" id="p_23J_1863"> <div class="divNumber">541.</div> <div class="p"> <table class="singleColumn"> <tr> <td> <div class="pN">1863</div> <div class="G">“Mithilāyaṁ gahapati,</div> </td> </tr> <tr> <td> <div class="G">esa dānapatī ahu;</div> </td> </tr> <tr> <td> <div class="G">Ārāme udapāne ca,</div> </td> </tr> <tr> <td> <div class="G">papā saṅkamanāni ca;</div> </td> </tr> <tr> <td> <div class="G">Arahante sītibhūte,</div> </td> </tr> <tr> <td> <div class="G">sakkaccaṁ paṭipādayi.</div> </td> </tr> </table> </div>
</div>
<div class="q" id="p_23J_1864"> <div class="divNumber">542.</div> <div class="p"> <table class="singleColumn"> <tr> <td> <div class="pN">1864</div> <div class="G">Cīvaraṁ piṇḍapātañca,</div> </td> </tr> <tr> <td> <div class="G">paccayaṁ sayanāsanaṁ;</div> </td> </tr> <tr> <td> <div class="G">Adāsi ujubhūtesu,</div> </td> </tr> <tr> <td> <div class="G">vippasannena cetasā.</div> </td> </tr> </table> </div>
</div>
<div class="q" id="p_23J_1865"> <div class="divNumber">543.</div> <div class="p"> <table class="singleColumn"> <tr> <td> <div class="pN">1865</div> <div class="G">Cātuddasiṁ pañcadasiṁ,</div> </td> </tr> <tr> <td> <div class="G">yā ca pakkhassa aṭṭhamī;</div> </td> </tr> <tr> <td> <div class="G">Pāṭihāriyapakkhañca,</div> </td> </tr> <tr> <td> <div class="G">aṭṭhaṅgasusamāhitaṁ.</div> </td> </tr> </table> </div>
</div>
<div class="q" id="p_23J_1866"> <div class="divNumber">544.</div> <div class="p"> <table class="singleColumn"> <tr> <td> <div class="pN">1866</div> <div class="G">Uposathaṁ upavasī,</div> </td> </tr> <tr> <td> <div class="G">sadā sīlesu saṁvuto;</div> </td> </tr> <tr> <td> <div class="G">Saṁyamā saṁvibhāgā ca,</div> </td> </tr> <tr> <td> <div class="G">so vimānasmi modati”.</div> </td> </tr> </table> </div>
</div>
<div class="q" id="p_23J_1867"> <div class="divNumber">545.</div> <div class="p"> <table class="singleColumn"> <tr> <td> <div class="pN">1867</div> <div class="G">“Pabhāsati midaṁ byamhaṁ,</div> </td> </tr> <tr> <td> <div class="G">veḷuriyāsu nimmitaṁ;</div> </td> </tr> <tr> <td> <div class="G">Upetaṁ bhūmibhāgehi,</div> </td> </tr> <tr> <td> <div class="G">vibhattaṁ bhāgaso mitaṁ.</div> </td> </tr> </table> </div>
</div>
<div class="q" id="p_23J_1868"> <div class="divNumber">546.</div> <div class="p"> <table class="singleColumn"> <tr> <td> <div class="pN">1868</div> <div class="G">Āḷambarā mudiṅgā ca,</div> </td> </tr> <tr> <td> <div class="G">naccagītā suvāditā;</div> </td> </tr> <tr> <td> <div class="G">Dibyā saddā niccharanti,</div> </td> </tr> <tr> <td> <div class="G">savanīyā manoramā.</div> </td> </tr> </table> </div>
</div>
<div class="q" id="p_23J_1869"> <div class="divNumber">547.</div> <div class="p"> <table class="singleColumn"> <tr> <td> <div class="pN">1869</div> <div class="G">Nāhaṁ evaṁgataṁ jātu,</div> </td> </tr> <tr> <td> <div class="G">evaṁsuruciraṁ pure;</div> </td> </tr> <tr> <td> <div class="G">Saddaṁ samabhijānāmi,</div> </td> </tr> <tr> <td> <div class="G">diṭṭhaṁ vā yadi vā sutaṁ.</div> </td> </tr> </table> </div>
</div>
<div class="q" id="p_23J_1870"> <div class="divNumber">548.</div> <div class="p"> <table class="singleColumn"> <tr> <td> <div class="pN">1870</div> <div class="G">Vittī hi maṁ vindati sūta disvā,</div> </td> </tr> <tr> <td> <div class="G">Pucchāmi taṁ mātali devasārathi;</div> </td> </tr> <tr> <td> <div class="G">Ayaṁ nu macco kimakāsi sādhuṁ,</div> </td> </tr> <tr> <td> <div class="G">Yo modatī saggapatto vimāne”.</div> </td> </tr> </table> </div>
</div>
<div class="q" id="p_23J_1871"> <div class="divNumber">549.</div> <div class="p"> <table class="singleColumn"> <tr> <td> <div class="pN">1871</div> <div class="G">Tassa puṭṭho viyākāsi,</div> </td> </tr> <tr> <td> <div class="G">mātali devasārathi;</div> </td> </tr> <tr> <td> <div class="G">Vipākaṁ puññakammānaṁ,</div> </td> </tr> <tr> <td> <div class="G">jānaṁ akkhāsijānato.</div> </td> </tr> </table> </div>
</div>
<div class="q" id="p_23J_1872"> <div class="divNumber">550.</div> <div class="p"> <table class="singleColumn"> <tr> <td> <div class="pN">1872</div> <div class="G">“Bārāṇasiyaṁ gahapati,</div> </td> </tr> <tr> <td> <div class="G">esa dānapatī ahu;</div> </td> </tr> <tr> <td> <div class="G">Ārāme udapāne ca,</div> </td> </tr> <tr> <td> <div class="G">papā saṅkamanāni ca;</div> </td> </tr> <tr> <td> <div class="G">Arahante sītibhūte,</div> </td> </tr> <tr> <td> <div class="G">sakkaccaṁ paṭipādayi.</div> </td> </tr> </table> </div>
</div>
<div class="q" id="p_23J_1873"> <div class="divNumber">551.</div> <div class="p"> <table class="singleColumn"> <tr> <td> <div class="pN">1873</div> <div class="G">Cīvaraṁ piṇḍapātañca,</div> </td> </tr> <tr> <td> <div class="G">paccayaṁ sayanāsanaṁ;</div> </td> </tr> <tr> <td> <div class="G">Adāsi ujubhūtesu,</div> </td> </tr> <tr> <td> <div class="G">vippasannena cetasā.</div> </td> </tr> </table> </div>
</div>
<div class="q" id="p_23J_1874"> <div class="divNumber">552.</div> <div class="p"> <table class="singleColumn"> <tr> <td> <div class="pN">1874</div> <div class="G">Cātuddasiṁ pañcadasiṁ,</div> </td> </tr> <tr> <td> <div class="G">yā ca pakkhassa aṭṭhamī;</div> </td> </tr> <tr> <td> <div class="G">Pāṭihāriyapakkhañca,</div> </td> </tr> <tr> <td> <div class="G">aṭṭhaṅgasusamāhitaṁ.</div> </td> </tr> </table> </div>
</div>
<div class="q" id="p_23J_1875"> <div class="divNumber">553.</div> <div class="p"> <table class="singleColumn"> <tr> <td> <div class="pN">1875</div> <div class="G">Uposathaṁ upavasī,</div> </td> </tr> <tr> <td> <div class="G">sadā sīlesu saṁvuto;</div> </td> </tr> <tr> <td> <div class="G">Saṁyamā saṁvibhāgā ca,</div> </td> </tr> <tr> <td> <div class="G">so vimānasmi modati”.</div> </td> </tr> </table> </div>
</div>
<div class="q" id="p_23J_1876"> <div class="divNumber">554.</div> <div class="p"> <table class="singleColumn"> <tr> <td> <div class="pN">1876</div> <div class="G">“Yathā udayamādicco,</div> </td> </tr> <tr> <td> <div class="G">hoti lohitako mahā;</div> </td> </tr> <tr> <td> <div class="G">Tathūpamaṁ idaṁ byamhaṁ,</div> </td> </tr> <tr> <td> <div class="G">jātarūpassa nimmitaṁ.</div> </td> </tr> </table> </div>
</div>
<div class="q" id="p_23J_1877"> <div class="divNumber">555.</div> <div class="p"> <table class="singleColumn"> <tr> <td> <div class="pN">1877</div> <div class="G">Vittī hi maṁ vindati sūta disvā,</div> </td> </tr> <tr> <td> <div class="G">Pucchāmi taṁ mātali devasārathi;</div> </td> </tr> <tr> <td> <div class="G">Ayaṁ nu macco kimakāsi sādhuṁ,</div> </td> </tr> <tr> <td> <div class="G">Yo modatī saggapatto vimāne”.</div> </td> </tr> </table> </div>
</div>
<div class="q" id="p_23J_1878"> <div class="divNumber">556.</div> <div class="p"> <table class="singleColumn"> <tr> <td> <div class="pN">1878</div> <div class="G">Tassa puṭṭho viyākāsi,</div> </td> </tr> <tr> <td> <div class="G">mātali devasārathi;</div> </td> </tr> <tr> <td> <div class="G">Vipākaṁ puññakammānaṁ,</div> </td> </tr> <tr> <td> <div class="G">jānaṁ akkhāsijānato.</div> </td> </tr> </table> </div>
</div>
<div class="q" id="p_23J_1879"> <div class="divNumber">557.</div> <div class="p"> <table class="singleColumn"> <tr> <td> <div class="pN">1879</div> <div class="G">“Sāvatthiyaṁ gahapati,</div> </td> </tr> <tr> <td> <div class="G">esa dānapatī ahu;</div> </td> </tr> <tr> <td> <div class="G">Ārāme udapāne ca,</div> </td> </tr> <tr> <td> <div class="G">papā saṅkamanāni ca;</div> </td> </tr> <tr> <td> <div class="G">Arahante sītibhūte,</div> </td> </tr> <tr> <td> <div class="G">sakkaccaṁ paṭipādayi.</div> </td> </tr> </table> </div>
</div>
<div class="q" id="p_23J_1880"> <div class="divNumber">558.</div> <div class="p"> <table class="singleColumn"> <tr> <td> <div class="pN">1880</div> <div class="G">Cīvaraṁ piṇḍapātañca,</div> </td> </tr> <tr> <td> <div class="G">paccayaṁ sayanāsanaṁ;</div> </td> </tr> <tr> <td> <div class="G">Adāsi ujubhūtesu,</div> </td> </tr> <tr> <td> <div class="G">vippasannena cetasā.</div> </td> </tr> </table> </div>
</div>
<div class="q" id="p_23J_1881"> <div class="divNumber">559.</div> <div class="p"> <table class="singleColumn"> <tr> <td> <div class="pN">1881</div> <div class="G">Cātuddasiṁ pañcadasiṁ,</div> </td> </tr> <tr> <td> <div class="G">yā ca pakkhassa aṭṭhamī;</div> </td> </tr> <tr> <td> <div class="G">Pāṭihāriyapakkhañca,</div> </td> </tr> <tr> <td> <div class="G">aṭṭhaṅgasusamāhitaṁ.</div> </td> </tr> </table> </div>
</div>
<div class="q" id="p_23J_1882"> <div class="divNumber">560.</div> <div class="p"> <table class="singleColumn"> <tr> <td> <div class="pN">1882</div> <div class="G">Uposathaṁ upavasī,</div> </td> </tr> <tr> <td> <div class="G">sadā sīlesu saṁvuto;</div> </td> </tr> <tr> <td> <div class="G">Saṁyamā saṁvibhāgā ca,</div> </td> </tr> <tr> <td> <div class="G">so vimānasmi modati”.</div> </td> </tr> </table> </div>
</div>
<div class="q" id="p_23J_1883"> <div class="divNumber">561.</div> <div class="p"> <table class="singleColumn"> <tr> <td> <div class="pN">1883</div> <div class="G">“Vehāyasāme bahukā,</div> </td> </tr> <tr> <td> <div class="G">jātarūpassa nimmitā;</div> </td> </tr> <tr> <td> <div class="G">Daddallamānā ābhenti,</div> </td> </tr> <tr> <td> <div class="G">vijjuvabbhaghanantare.</div> </td> </tr> </table> </div>
</div>
<div class="q" id="p_23J_1884"> <div class="p"> <table class="singleColumn"> <tr> <td> <div class="pN">1884</div> <div class="G">( )</div> </td> </tr> </table> </div>
</div>
<div class="q" id="p_23J_1885"> <div class="divNumber">562.</div> <div class="p"> <table class="singleColumn"> <tr> <td> <div class="pN">1885</div> <div class="G">Vittī hi maṁ vindati sūta disvā,</div> </td> </tr> <tr> <td> <div class="G">Pucchāmi taṁ mātali devasārathi;</div> </td> </tr> <tr> <td> <div class="G">Ime nu maccā kimakaṁsu sādhuṁ,</div> </td> </tr> <tr> <td> <div class="G">Ye modare saggapattā vimāne”.</div> </td> </tr> </table> </div>
</div>
<div class="q" id="p_23J_1886"> <div class="divNumber">563.</div> <div class="p"> <table class="singleColumn"> <tr> <td> <div class="pN">1886</div> <div class="G">Tassa puṭṭho viyākāsi,</div> </td> </tr> <tr> <td> <div class="G">mātali devasārathi;</div> </td> </tr> <tr> <td> <div class="G">Vipākaṁ puññakammānaṁ,</div> </td> </tr> <tr> <td> <div class="G">jānaṁ akkhāsijānato.</div> </td> </tr> </table> </div>
</div>
<div class="q" id="p_23J_1887"> <div class="divNumber">564.</div> <div class="p"> <table class="singleColumn"> <tr> <td> <div class="pN">1887</div> <div class="G">“Saddhāya suniviṭṭhāya,</div> </td> </tr> <tr> <td> <div class="G">saddhamme suppavedite;</div> </td> </tr> <tr> <td> <div class="G">Akaṁsu satthu vacanaṁ,</div> </td> </tr> <tr> <td> <div class="G">sammāsambuddhasāsane;</div> </td> </tr> <tr> <td> <div class="G">Tesaṁ etāni ṭhānāni,</div> </td> </tr> <tr> <td> <div class="G">yāni tvaṁ rāja passasi.</div> </td> </tr> </table> </div>
</div>
<div class="q" id="p_23J_1888"> <div class="divNumber">565.</div> <div class="p"> <table class="singleColumn"> <tr> <td> <div class="pN">1888</div> <div class="G">Viditāni te mahārāja,</div> </td> </tr> <tr> <td> <div class="G">āvāsaṁ pāpakamminaṁ;</div> </td> </tr> <tr> <td> <div class="G">Atho kalyāṇakammānaṁ,</div> </td> </tr> <tr> <td> <div class="G">ṭhānāni viditāni te;</div> </td> </tr> <tr> <td> <div class="G">Uyyāhi dāni rājīsi,</div> </td> </tr> <tr> <td> <div class="G">devarājassa santike”.</div> </td> </tr> </table> </div>
</div>
<div class="q" id="p_23J_1889"> <div class="divNumber">566.</div> <div class="p"> <table class="singleColumn"> <tr> <td> <div class="pN">1889</div> <div class="G">Sahassayuttaṁ hayavāhiṁ,</div> </td> </tr> <tr> <td> <div class="G">dibbayānamadhiṭṭhito;</div> </td> </tr> <tr> <td> <div class="G">Yāyamāno mahārājā,</div> </td> </tr> <tr> <td> <div class="G">addā sīdantare nage;</div> </td> </tr> <tr> <td> <div class="G">Disvānāmantayī sūtaṁ,</div> </td> </tr> <tr> <td> <div class="G">“ime ke nāma pabbatā”.</div> </td> </tr> </table> </div>
</div>
<div class="q" id="p_23J_1890"> <div class="divNumber">567.</div> <div class="p"> <table class="singleColumn"> <tr> <td> <div class="pN">1890</div> <div class="G">Tassa puṭṭho viyākāsi,</div> </td> </tr> <tr> <td> <div class="G">mātali devasārathi;</div> </td> </tr> <tr> <td> <div class="G">Vipākaṁ puññakammānaṁ,</div> </td> </tr> <tr> <td> <div class="G">jānaṁ akkhāsijānato.</div> </td> </tr> </table> </div>
</div>
<div class="q" id="p_23J_1891"> <div class="divNumber">568.</div> <div class="p"> <table class="singleColumn"> <tr> <td> <div class="pN">1891</div> <div class="G">“Sudassano karavīko,</div> </td> </tr> <tr> <td> <div class="G">īsadharo yugandharo;</div> </td> </tr> <tr> <td> <div class="G">Nemindharo vinatako,</div> </td> </tr> <tr> <td> <div class="G">assakaṇṇo girī brahā.</div> </td> </tr> </table> </div>
</div>
<div class="q" id="p_23J_1892"> <div class="divNumber">569.</div> <div class="p"> <table class="singleColumn"> <tr> <td> <div class="pN">1892</div> <div class="G">Ete sīdantare nagā,</div> </td> </tr> <tr> <td> <div class="G">anupubbasamuggatā;</div> </td> </tr> <tr> <td> <div class="G">Mahārājānamāvāsā,</div> </td> </tr> <tr> <td> <div class="G">yāni tvaṁ rāja passasi”.</div> </td> </tr> </table> </div>
</div>
<div class="q" id="p_23J_1893"> <div class="divNumber">570.</div> <div class="p"> <table class="singleColumn"> <tr> <td> <div class="pN">1893</div> <div class="G">“Anekarūpaṁ ruciraṁ,</div> </td> </tr> <tr> <td> <div class="G">nānācitraṁ pakāsati;</div> </td> </tr> <tr> <td> <div class="G">Ākiṇṇaṁ indasadisehi,</div> </td> </tr> <tr> <td> <div class="G">byaggheheva surakkhitaṁ.</div> </td> </tr> </table> </div>
</div>
<div class="q" id="p_23J_1894"> <div class="divNumber">571.</div> <div class="p"> <table class="singleColumn"> <tr> <td> <div class="pN">1894</div> <div class="G">Vittī hi maṁ vindati sūta disvā,</div> </td> </tr> <tr> <td> <div class="G">Pucchāmi taṁ mātali devasārathi;</div> </td> </tr> <tr> <td> <div class="G">Imaṁ nu dvāraṁ kimabhaññamāhu,</div> </td> </tr> <tr> <td> <div class="G">Manorama dissati dūratova”.</div> </td> </tr> </table> </div>
</div>
<div class="q" id="p_23J_1895"> <div class="divNumber">572.</div> <div class="p"> <table class="singleColumn"> <tr> <td> <div class="pN">1895</div> <div class="G">Tassa puṭṭho viyākāsi,</div> </td> </tr> <tr> <td> <div class="G">mātali devasārathi;</div> </td> </tr> <tr> <td> <div class="G">Vipākaṁ puññakammānaṁ,</div> </td> </tr> <tr> <td> <div class="G">jānaṁ akkhāsijānato.</div> </td> </tr> </table> </div>
</div>
<div class="q" id="p_23J_1896"> <div class="divNumber">573.</div> <div class="p"> <table class="singleColumn"> <tr> <td> <div class="pN">1896</div> <div class="G">“Citrakūṭoti yaṁ āhu,</div> </td> </tr> <tr> <td> <div class="G">devarājapavesanaṁ;</div> </td> </tr> <tr> <td> <div class="G">Sudassanassa girino,</div> </td> </tr> <tr> <td> <div class="G">dvārañhetaṁ pakāsati.</div> </td> </tr> </table> </div>
</div>
<div class="q" id="p_23J_1897"> <div class="divNumber">574.</div> <div class="p"> <table class="singleColumn"> <tr> <td> <div class="pN">1897</div> <div class="G">Anekarūpaṁ ruciraṁ,</div> </td> </tr> <tr> <td> <div class="G">nānācitraṁ pakāsati;</div> </td> </tr> <tr> <td> <div class="G">Ākiṇṇaṁ indasadisehi,</div> </td> </tr> <tr> <td> <div class="G">byaggheheva surakkhitaṁ;</div> </td> </tr> <tr> <td> <div class="G">Pavisetena rājīsi,</div> </td> </tr> <tr> <td> <div class="G">arajaṁ bhūmimakkama”.</div> </td> </tr> </table> </div>
</div>
<div class="q" id="p_23J_1898"> <div class="divNumber">575.</div> <div class="p"> <table class="singleColumn"> <tr> <td> <div class="pN">1898</div> <div class="G">Sahassayuttaṁ hayavāhiṁ,</div> </td> </tr> <tr> <td> <div class="G">dibbayānamadhiṭṭhito;</div> </td> </tr> <tr> <td> <div class="G">Yāyamāno mahārājā,</div> </td> </tr> <tr> <td> <div class="G">addā devasabhaṁ idaṁ.</div> </td> </tr> </table> </div>
</div>
<div class="q" id="p_23J_1899"> <div class="divNumber">576.</div> <div class="p"> <table class="singleColumn"> <tr> <td> <div class="pN">1899</div> <div class="G">“Yathā sarade ākāse,</div> </td> </tr> <tr> <td> <div class="G">nīlobhāso padissati;</div> </td> </tr> <tr> <td> <div class="G">Tathūpamaṁ idaṁ byamhaṁ,</div> </td> </tr> <tr> <td> <div class="G">veḷuriyāsu nimmitaṁ.</div> </td> </tr> </table> </div>
</div>
<div class="q" id="p_23J_1900"> <div class="divNumber">577.</div> <div class="p"> <table class="singleColumn"> <tr> <td> <div class="pN">1900</div> <div class="G">Vittī hi maṁ vindati sūta disvā,</div> </td> </tr> <tr> <td> <div class="G">Pucchāmi taṁ mātali devasārathi;</div> </td> </tr> <tr> <td> <div class="G">Imaṁ nu byamhaṁ kimabhaññamāhu,</div> </td> </tr> <tr> <td> <div class="G">Manorama dissati dūratova”.</div> </td> </tr> </table> </div>
</div>
<div class="q" id="p_23J_1901"> <div class="divNumber">578.</div> <div class="p"> <table class="singleColumn"> <tr> <td> <div class="pN">1901</div> <div class="G">Tassa puṭṭho viyākāsi,</div> </td> </tr> <tr> <td> <div class="G">mātali devasārathi;</div> </td> </tr> <tr> <td> <div class="G">Vipākaṁ puññakammānaṁ,</div> </td> </tr> <tr> <td> <div class="G">jānaṁ akkhāsijānato.</div> </td> </tr> </table> </div>
</div>
<div class="q" id="p_23J_1902"> <div class="divNumber">579.</div> <div class="p"> <table class="singleColumn"> <tr> <td> <div class="pN">1902</div> <div class="G">“Sudhammā iti yaṁ āhu,</div> </td> </tr> <tr> <td> <div class="G">passesā dissate sabhā;</div> </td> </tr> <tr> <td> <div class="G">Veḷuriyārucirā citrā,</div> </td> </tr> <tr> <td> <div class="G">dhārayanti sunimmitā.</div> </td> </tr> </table> </div>
</div>
<div class="q" id="p_23J_1903"> <div class="divNumber">580.</div> <div class="p"> <table class="singleColumn"> <tr> <td> <div class="pN">1903</div> <div class="G">Aṭṭhaṁsā sukatā thambhā,</div> </td> </tr> <tr> <td> <div class="G">sabbe veḷuriyāmayā;</div> </td> </tr> <tr> <td> <div class="G">Yattha devā tāvatiṁsā,</div> </td> </tr> <tr> <td> <div class="G">sabbe indapurohitā.</div> </td> </tr> </table> </div>
</div>
<div class="q" id="p_23J_1904"> <div class="divNumber">581.</div> <div class="p"> <table class="singleColumn"> <tr> <td> <div class="pN">1904</div> <div class="G">Atthaṁ devamanussānaṁ,</div> </td> </tr> <tr> <td> <div class="G">cintayantā samacchare;</div> </td> </tr> <tr> <td> <div class="G">Pavisetena rājīsi,</div> </td> </tr> <tr> <td> <div class="G">devānaṁ anumodanaṁ”.</div> </td> </tr> </table> </div>
</div>
<div class="q" id="p_23J_1905"> <div class="divNumber">582.</div> <div class="p"> <table class="singleColumn"> <tr> <td> <div class="pN">1905</div> <div class="G">Taṁ devā paṭinandiṁsu,</div> </td> </tr> <tr> <td> <div class="G">disvā rājānamāgataṁ;</div> </td> </tr> <tr> <td> <div class="G">“Svāgataṁ te mahārāja,</div> </td> </tr> <tr> <td> <div class="G">atho te adurāgataṁ;</div> </td> </tr> <tr> <td> <div class="G">Nisīda dāni rājīsi,</div> </td> </tr> <tr> <td> <div class="G">devarājassa santike”.</div> </td> </tr> </table> </div>
</div>
<div class="q" id="p_23J_1906"> <div class="divNumber">583.</div> <div class="p"> <table class="singleColumn"> <tr> <td> <div class="pN">1906</div> <div class="G">Sakkopi paṭinandittha,</div> </td> </tr> <tr> <td> <div class="G">vedehaṁ mithilaggahaṁ;</div> </td> </tr> <tr> <td> <div class="G">Nimantayittha kāmehi,</div> </td> </tr> <tr> <td> <div class="G">āsanena ca vāsavo.</div> </td> </tr> </table> </div>
</div>
<div class="q" id="p_23J_1907"> <div class="divNumber">584.</div> <div class="p"> <table class="singleColumn"> <tr> <td> <div class="pN">1907</div> <div class="G">“Sādhu khosi anuppatto,</div> </td> </tr> <tr> <td> <div class="G">āvāsaṁ vasavattinaṁ;</div> </td> </tr> <tr> <td> <div class="G">Vasa devesu rājīsi,</div> </td> </tr> <tr> <td> <div class="G">sabbakāmasamiddhisu;</div> </td> </tr> <tr> <td> <div class="G">Tāvatiṁsesu devesu,</div> </td> </tr> <tr> <td> <div class="G">bhuñja kāme amānuse”.</div> </td> </tr> </table> </div>
</div>
<div class="q" id="p_23J_1908"> <div class="divNumber">585.</div> <div class="p"> <table class="singleColumn"> <tr> <td> <div class="pN">1908</div> <div class="G">“Yathā yācitakaṁ yānaṁ,</div> </td> </tr> <tr> <td> <div class="G">yathā yācitakaṁ dhanaṁ;</div> </td> </tr> <tr> <td> <div class="G">Evaṁsampadamevetaṁ,</div> </td> </tr> <tr> <td> <div class="G">yaṁ parato dānapaccayā.</div> </td> </tr> </table> </div>
</div>
<div class="q" id="p_23J_1909"> <div class="divNumber">586.</div> <div class="p"> <table class="singleColumn"> <tr> <td> <div class="pN">1909</div> <div class="G">Na cāhametamicchāmi,</div> </td> </tr> <tr> <td> <div class="G">yaṁ parato dānapaccayā;</div> </td> </tr> <tr> <td> <div class="G">Sayaṁkatāni puññāni,</div> </td> </tr> <tr> <td> <div class="G">taṁ me āveṇikaṁ dhanaṁ.</div> </td> </tr> </table> </div>
</div>
<div class="q" id="p_23J_1910"> <div class="divNumber">587.</div> <div class="p"> <table class="singleColumn"> <tr> <td> <div class="pN">1910</div> <div class="G">Sohaṁ gantvā manussesu,</div> </td> </tr> <tr> <td> <div class="G">kāhāmi kusalaṁ bahuṁ;</div> </td> </tr> <tr> <td> <div class="G">Dānena samacariyāya,</div> </td> </tr> <tr> <td> <div class="G">saṁyamena damena ca;</div> </td> </tr> <tr> <td> <div class="G">Yaṁ katvā sukhito hoti,</div> </td> </tr> <tr> <td> <div class="G">na ca pacchānutappati”.</div> </td> </tr> </table> </div>
</div>
<div class="q" id="p_23J_1911"> <div class="divNumber">588.</div> <div class="p"> <table class="singleColumn"> <tr> <td> <div class="pN">1911</div> <div class="G">“Bahūpakāro no bhavaṁ,</div> </td> </tr> <tr> <td> <div class="G">mātali devasārathi;</div> </td> </tr> <tr> <td> <div class="G">Yo me kalyāṇakammānaṁ,</div> </td> </tr> <tr> <td> <div class="G">pāpānaṁ paṭidassayi”.</div> </td> </tr> </table> </div>
</div>
<div class="q" id="p_23J_1912"> <div class="divNumber">589.</div> <div class="p"> <table class="singleColumn"> <tr> <td> <div class="pN">1912</div> <div class="G">Idaṁ vatvā nimirājā,</div> </td> </tr> <tr> <td> <div class="G">vedeho mithilaggaho;</div> </td> </tr> <tr> <td> <div class="G">Puthuyaññaṁ yajitvāna,</div> </td> </tr> <tr> <td> <div class="G">saṁyamaṁ ajjhupāgamīti.</div> </td> </tr> </table> </div>
</div>
<div class="CENTER" id="p_23J_1913">
<span class="pN">1913</span>Nimijātakaṁ catutthaṁ.</div>
</html>

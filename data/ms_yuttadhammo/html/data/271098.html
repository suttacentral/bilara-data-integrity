<html>
<div class="i">2.1.1.1 Mūlanaya</div>
<div class="h">Niddesa</div>
<div class="h">Mūlavāraniddesa</div>
<div class="h">Kusalapada nayacatukka</div>
<div class="h">Mūlanaya</div>
<div class="q" id="p_33Y1_102"> <div class="divNumber">50.</div> <div class="p">
<span class="pN">102</span>»  Ye keci kusalā dhammā, sabbe te kusalamūlāti? Tīṇeva kusalamūlāni. Avasesā kusalā dhammā na kusalamūlā. </div>
</div>
<div class="q" id="p_33Y1_103"> <div class="p">
<span class="pN">103</span>«  Ye vā pana kusalamūlā, sabbe te dhammā kusalāti? Āmantā. </div>
</div>
<div class="q" id="p_33Y1_104"> <div class="divNumber">51.</div> <div class="p">
<span class="pN">104</span>»  Ye keci kusalā dhammā, sabbe te kusalamūlena ekamūlāti? Āmantā. </div>
</div>
<div class="q" id="p_33Y1_105"> <div class="p">
<span class="pN">105</span>«  Ye vā pana kusalamūlena ekamūlā, sabbe te dhammā kusalāti? </div>
</div>
<div class="q" id="p_33Y1_106"> <div class="p">
<span class="pN">106</span>Kusalasamuṭṭhānaṁ rūpaṁ kusalamūlena ekamūlaṁ, na kusalaṁ. Kusalaṁ kusalamūlena ekamūlañceva kusalañca. </div>
</div>
<div class="q" id="p_33Y1_107"> <div class="divNumber">52.</div> <div class="p">
<span class="pN">107</span>»  Ye keci kusalamūlena ekamūlā dhammā, sabbe te kusalamūlena aññamaññamūlāti? </div>
</div>
<div class="q" id="p_33Y1_108"> <div class="p">
<span class="pN">108</span>Mūlāni yāni ekato uppajjanti kusalamūlāni ekamūlāni ceva aññamaññamūlāni ca. Avasesā kusalamūlasahajātā dhammā kusalamūlena ekamūlā, na ca aññamaññamūlā. </div>
</div>
<div class="q" id="p_33Y1_109"> <div class="p">
<span class="pN">109</span>«  Ye vā pana kusalamūlena aññamaññamūlā, sabbe te dhammā kusalāti? Āmantā. (1) </div>
</div>
</html>

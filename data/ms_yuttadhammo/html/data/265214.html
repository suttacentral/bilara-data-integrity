<html>
<div class="i"> Atthi</div>
<div class="h">Mahantaraduka</div>
<div class="h">Cittaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Atthi</div>
<div class="q" id="p_38P2_2523"> <div class="divNumber">83.</div> <div class="p">
<span class="pN">2523</span>Citto dhammo nocittassa dhammassa atthipaccayena paccayo— sahajātaṁ, pacchājātaṁ. (Saṁkhittaṁ.) (1) </div>
</div>
<div class="q" id="p_38P2_2524"> <div class="p">
<span class="pN">2524</span>Nocitto dhammo nocittassa dhammassa atthipaccayena paccayo— sahajātaṁ, purejātaṁ, pacchājātaṁ, āhāraṁ, indriyaṁ. (Saṁkhittaṁ.) (1) </div>
</div>
<div class="q" id="p_38P2_2525"> <div class="p">
<span class="pN">2525</span>Nocitto dhammo cittassa dhammassa atthipaccayena paccayo— sahajātaṁ, purejātaṁ. <span class="bold">Sahajātā</span>— nocittā khandhā cittassa atthipaccayena paccayo; paṭisandhikkhaṇe…pe… paṭisandhikkhaṇe vatthu cittassa atthipaccayena paccayo. <span class="bold">Purejātaṁ</span>— cakkhuṁ…pe… vatthuṁ aniccato…pe…. (Purejātasadisaṁ, saṁkhittaṁ.) (2) </div>
</div>
<div class="q" id="p_38P2_2526"> <div class="p">
<span class="pN">2526</span>Nocitto dhammo cittassa ca nocittassa ca dhammassa atthipaccayena paccayo— sahajātaṁ, purejātaṁ. <span class="bold">Sahajāto</span>— nocitto eko khandho dvinnaṁ khandhānaṁ cittassa ca cittasamuṭṭhānānañca rūpānaṁ atthipaccayena paccayo; paṭisandhikkhaṇe nocitto eko khandho…pe… paṭisandhikkhaṇe vatthu cittassa sampayuttakānañca khandhānaṁ atthipaccayena paccayo. <span class="bold">Purejātaṁ</span>— cakkhuṁ…pe… vatthuṁ…pe…. (Purejātasadisaṁ, saṁkhittaṁ.) (3) </div>
</div>
<div class="q" id="p_38P2_2527"> <div class="divNumber">84.</div> <div class="p">
<span class="pN">2527</span>Citto ca nocitto ca dhammā nocittassa dhammassa atthipaccayena paccayo— sahajātaṁ, purejātaṁ, pacchājātaṁ, āhāraṁ, indriyaṁ. <span class="bold">Sahajāto</span>— nocitto eko khandho ca cittañca dvinnaṁ khandhānaṁ cittasamuṭṭhānānañca rūpānaṁ atthipaccayena paccayo; dve khandhā ca…pe…. <span class="bold">Sahajātaṁ</span>— cittañca vatthuñca nocittānaṁ khandhānaṁ atthipaccayena paccayo (paṭisandhikkhaṇepi dve). <span class="bold">Sahajātaṁ</span>— cittañca sampayuttakā ca khandhā cittasamuṭṭhānānaṁ rūpānaṁ atthipaccayena paccayo. <span class="bold">Sahajātaṁ</span>— cittañca mahābhūtā ca cittasamuṭṭhānānaṁ rūpānaṁ atthipaccayena paccayo (paṭisandhikkhaṇepi dve). <span class="bold">Pacchājātaṁ</span>— cittañca sampayuttakā ca khandhā purejātassa imassa kāyassa atthipaccayena paccayo. <span class="bold">Pacchājātaṁ</span>— cittañca sampayuttakā ca khandhā kabaḷīkāro āhāro ca imassa kāyassa atthipaccayena paccayo. <span class="bold">Pacchājātaṁ</span>— cittañca sampayuttakā ca khandhā rūpajīvitindriyañca kaṭattārūpānaṁ atthipaccayena paccayo. (1) </div>
</div>
</html>

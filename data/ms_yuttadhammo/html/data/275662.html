<html>
<div class="i">3.4.10 Vādīsutta</div>
<div class="h">Tatiyapaṇṇāsaka</div>
<div class="h">Puggalavagga</div>
<div class="h">Vādīsutta</div>
<div class="q" id="p_15A4_877"> <div class="divNumber">140.</div> <div class="p">
<span class="pN">877</span>“Cattārome, bhikkhave, vādī. Katame cattāro? Atthi, bhikkhave, vādī atthato pariyādānaṁ gacchati, no byañjanato; atthi, bhikkhave, vādī byañjanato pariyādānaṁ gacchati, no atthato; atthi, bhikkhave, vādī atthato ca byañjanato ca pariyādānaṁ gacchati; atthi, bhikkhave, vādī nevatthato no byañjanato pariyādānaṁ gacchati. Ime kho, bhikkhave, cattāro vādī. Aṭṭhānametaṁ, bhikkhave, anavakāso yaṁ catūhi paṭisambhidāhi samannāgato atthato vā byañjanato vā pariyādānaṁ gaccheyyā”ti. </div>
</div>
<div class="CENTER" id="p_15A4_878">
<span class="pN">878</span>Dasamaṁ.</div>
<div class="CENTER" id="p_15A4_879">
<span class="pN">879</span>Puggalavaggo catuttho.</div>
<div class="SUMMARY" id="p_15A4_880">
<span class="pN">880</span><span class="firstLetter">T</span>assuddānaṁ</div>
<div class="q" id="p_15A4_881"> <div class="p"> <table class="singleColumn"> <tr> <td> <div class="pN">881</div> <div class="G">Saṁyojanaṁ paṭibhāno,</div> </td> </tr> <tr> <td> <div class="G">ugghaṭitaññu uṭṭhānaṁ;</div> </td> </tr> <tr> <td> <div class="G">Sāvajjo dve ca sīlāni,</div> </td> </tr> <tr> <td> <div class="G">nikaṭṭha dhamma vādī cāti.</div> </td> </tr> </table> </div>
</div>
</html>

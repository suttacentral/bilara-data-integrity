<html>
<div class="i">5.1.10 Yasadattattheragāthā</div>
<div class="h">Pañcakanipāta</div>
<div class="h">Paṭhamavagga</div>
<div class="h">Yasadattattheragāthā</div>
<div class="q" id="p_19Th1_621"> <div class="divNumber">360.</div> <div class="p"> <table class="singleColumn"> <tr> <td> <div class="pN">621</div> <div class="G">“Upārambhacitto dummedho,</div> </td> </tr> <tr> <td> <div class="G">suṇāti jinasāsanaṁ;</div> </td> </tr> <tr> <td> <div class="G">Ārakā hoti saddhammā,</div> </td> </tr> <tr> <td> <div class="G">nabhaso pathavī yathā.</div> </td> </tr> </table> </div>
</div>
<div class="q" id="p_19Th1_622"> <div class="divNumber">361.</div> <div class="p"> <table class="singleColumn"> <tr> <td> <div class="pN">622</div> <div class="G">Upārambhacitto dummedho,</div> </td> </tr> <tr> <td> <div class="G">suṇāti jinasāsanaṁ;</div> </td> </tr> <tr> <td> <div class="G">Parihāyati saddhammā,</div> </td> </tr> <tr> <td> <div class="G">kāḷapakkheva candimā.</div> </td> </tr> </table> </div>
</div>
<div class="q" id="p_19Th1_623"> <div class="divNumber">362.</div> <div class="p"> <table class="singleColumn"> <tr> <td> <div class="pN">623</div> <div class="G">Upārambhacitto dummedho,</div> </td> </tr> <tr> <td> <div class="G">suṇāti jinasāsanaṁ;</div> </td> </tr> <tr> <td> <div class="G">Parisussati saddhamme,</div> </td> </tr> <tr> <td> <div class="G">maccho appodake yathā.</div> </td> </tr> </table> </div>
</div>
<div class="q" id="p_19Th1_624"> <div class="divNumber">363.</div> <div class="p"> <table class="singleColumn"> <tr> <td> <div class="pN">624</div> <div class="G">Upārambhacitto dummedho,</div> </td> </tr> <tr> <td> <div class="G">suṇāti jinasāsanaṁ;</div> </td> </tr> <tr> <td> <div class="G">Na virūhati saddhamme,</div> </td> </tr> <tr> <td> <div class="G">khette bījaṁva pūtikaṁ.</div> </td> </tr> </table> </div>
</div>
<div class="q" id="p_19Th1_625"> <div class="divNumber">364.</div> <div class="p"> <table class="singleColumn"> <tr> <td> <div class="pN">625</div> <div class="G">Yo ca tuṭṭhena cittena,</div> </td> </tr> <tr> <td> <div class="G">suṇāti jinasāsanaṁ;</div> </td> </tr> <tr> <td> <div class="G">Khepetvā āsave sabbe,</div> </td> </tr> <tr> <td> <div class="G">sacchikatvā akuppataṁ;</div> </td> </tr> <tr> <td> <div class="G">Pappuyya paramaṁ santiṁ,</div> </td> </tr> <tr> <td> <div class="G">parinibbātināsavo”ti.</div> </td> </tr> </table> </div>
</div>
<div class="CENTER" id="p_19Th1_626">
<span class="pN">626</span>…  Yasadatto thero… .</div>
</html>

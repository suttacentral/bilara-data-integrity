<html>
<div class="i">1.7.7.3 Yānasikkhāpada</div>
<div class="h">
Mahāvibhaṅga
</div>
<div class="h">
Sekhiyakaṇḍa
</div>
<div class="h">
Pādukavagga
</div>
<div class="h">
Yānasikkhāpada
</div>
<div class="q" id="p_2V_2012">
<div class="divNumber">
640.
</div>
<div class="p">
<span class="pN">2012</span>Tena samayena buddho bhagavā sāvatthiyaṁ viharati jetavane anāthapiṇḍikassa ārāme. Tena kho pana samayena chabbaggiyā bhikkhū yānagatassa dhammaṁ desenti…pe….
</div>
</div>
<div class="q" id="p_2V_2013">
<div class="p">
<span class="pN">2013</span><span class="bold">“Na yānagatassa agilānassa dhammaṁ desessāmīti sikkhā karaṇīyā”</span>ti. (<span class="italic">63</span>:<span class="bold">208</span>)
</div>
</div>
<div class="q" id="p_2V_2014">
<div class="p">
<span class="pN">2014</span><span class="bold">Yānaṁ</span> nāma vayhaṁ ratho sakaṭaṁ sandamānikā sivikā pāṭaṅkī.
</div>
</div>
<div class="q" id="p_2V_2015">
<div class="p">
<span class="pN">2015</span>Na yānagatassa agilānassa dhammo desetabbo. Yo anādariyaṁ paṭicca yānagatassa agilānassa dhammaṁ deseti, āpatti dukkaṭassa.
</div>
</div>
<div class="q" id="p_2V_2016">
<div class="p">
<span class="pN">2016</span>Anāpatti— asañcicca…pe… ādikammikassāti.
</div>
</div>
<div class="CENTER" id="p_2V_2017">
<span class="pN">2017</span>Tatiyasikkhāpadaṁ niṭṭhitaṁ.
</div>
</html>

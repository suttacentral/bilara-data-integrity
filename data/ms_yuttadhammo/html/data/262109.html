<html>
<div class="i"> Namagga</div>
<div class="h">Kusalattika</div>
<div class="h">Paṭiccavāra</div>
<div class="h">Paccayapaccanīya</div>
<div class="h">Vibhaṅgavāra</div>
<div class="h">Namagga</div>
<div class="q" id="p_36P1_242"> <div class="divNumber">47.</div> <div class="p">
<span class="pN">242</span>Abyākataṁ dhammaṁ paṭicca abyākato dhammo uppajjati namaggapaccayā— ahetukaṁ vipākābyākataṁ kiriyābyākataṁ ekaṁ khandhaṁ paṭicca tayo khandhā cittasamuṭṭhānañca rūpaṁ, tayo khandhe paṭicca eko khandho cittasamuṭṭhānañca rūpaṁ, dve khandhe paṭicca dve khandhā cittasamuṭṭhānañca rūpaṁ; ahetukapaṭisandhikkhaṇe vipākābyākataṁ ekaṁ khandhaṁ paṭicca tayo khandhā kaṭattā ca rūpaṁ, tayo khandhe paṭicca eko khandho kaṭattā ca rūpaṁ, dve khandhe paṭicca dve khandhā kaṭattā ca rūpaṁ. Khandhe paṭicca vatthu, vatthuṁ paṭicca khandhā. Ekaṁ mahābhūtaṁ paṭicca tayo mahābhūtā, tayo mahābhūte paṭicca ekaṁ mahābhūtaṁ, dve mahābhūte paṭicca dve mahābhūtā; mahābhūte paṭicca cittasamuṭṭhānaṁ rūpaṁ kaṭattārūpaṁ upādārūpaṁ; bāhiraṁ… āhārasamuṭṭhānaṁ… utusamuṭṭhānaṁ… asaññasattānaṁ ekaṁ mahābhūtaṁ paṭicca tayo mahābhūtā…pe… mahābhūte paṭicca kaṭattārūpaṁ upādārūpaṁ. (1) </div>
</div>
</html>

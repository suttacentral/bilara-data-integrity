<html>
<div class="i">12.1.6 Dutiyasamaṇabrāhmaṇasutta</div>
<div class="h">Saccasaṁyutta</div>
<div class="h">Samādhivagga</div>
<div class="h">Dutiyasamaṇabrāhmaṇasutta</div>
<div class="q" id="p_14S5_2184"> <div class="divNumber">1076.</div> <div class="p">
<span class="pN">2184</span>“Ye hi keci, bhikkhave, atītamaddhānaṁ samaṇā vā brāhmaṇā vā yathābhūtaṁ abhisambuddhaṁ pakāsesuṁ, sabbe te cattāri ariyasaccāni yathābhūtaṁ abhisambuddhaṁ pakāsesuṁ. Ye hi keci, bhikkhave, anāgatamaddhānaṁ samaṇā vā brāhmaṇā vā yathābhūtaṁ abhisambuddhaṁ pakāsessanti, sabbe te cattāri ariyasaccāni yathābhūtaṁ abhisambuddhaṁ pakāsessanti. Ye hi keci, bhikkhave, etarahi samaṇā vā brāhmaṇā vā yathābhūtaṁ abhisambuddhaṁ pakāsenti, sabbe te cattāri ariyasaccāni yathābhūtaṁ abhisambuddhaṁ pakāsenti. </div>
</div>
<div class="q" id="p_14S5_2185"> <div class="p">
<span class="pN">2185</span>Katamāni cattāri? Dukkhaṁ ariyasaccaṁ…pe…  dukkhanirodhagāminī paṭipadā ariyasaccaṁ. Ye hi keci, bhikkhave, atītamaddhānaṁ samaṇā vā brāhmaṇā vā yathābhūtaṁ abhisambuddhaṁ pakāsesuṁ…pe…  pakāsessanti…pe…  pakāsenti, sabbe te imāni cattāri ariyasaccāni yathābhūtaṁ abhisambuddhaṁ pakāsenti. </div>
</div>
<div class="q" id="p_14S5_2186"> <div class="p">
<span class="pN">2186</span>Tasmātiha, bhikkhave, ‘idaṁ dukkhan’ti yogo karaṇīyo…pe…  ‘ayaṁ dukkhanirodhagāminī paṭipadā’ti yogo karaṇīyo”ti. </div>
</div>
<div class="CENTER" id="p_14S5_2187">
<span class="pN">2187</span>Chaṭṭhaṁ.</div>
</html>

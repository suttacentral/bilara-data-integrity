<html>
<div class="i"> Anantarādi</div>
<div class="h">Piṭṭhiduka</div>
<div class="h">Sappītikaduka</div>
<div class="h">Pañhāvāra</div>
<div class="h">Paccayānulomādi</div>
<div class="h">Vibhaṅgavāra</div>
<div class="h">Anantarādi</div>
<div class="q" id="p_38P2_4415"> <div class="divNumber">156.</div> <div class="p">
<span class="pN">4415</span>Sappītiko dhammo sappītikassa dhammassa anantarapaccayena paccayo—  purimā purimā sappītikā khandhā pacchimānaṁ pacchimānaṁ sappītikānaṁ khandhānaṁ anantarapaccayena paccayo. (Mūlaṁ kātabbaṁ.) Purimā purimā sappītikā khandhā pacchimāya pacchimāya pītiyā anantarapaccayena paccayo—  sappītikaṁ cuticittaṁ appītikassa upapatticittassa, sappītikaṁ bhavaṅgaṁ āvajjanāya, sappītikā khandhā appītikassa vuṭṭhānassa, pītisahagatā vipākamanoviññāṇadhātu kiriyamanoviññāṇadhātuyā, sappītikaṁ bhavaṅgaṁ appītikassa bhavaṅgassa, sappītikaṁ kusalākusalaṁ appītikassa vuṭṭhānassa, kiriyaṁ vuṭṭhānassa, phalaṁ vuṭṭhānassa anantarapaccayena paccayo. (Mūlaṁ kātabbaṁ.) Purimā purimā sappītikā khandhā pacchimānaṁ pacchimānaṁ sappītikānaṁ khandhānaṁ pītiyā ca anantarapaccayena paccayo. (3) </div>
</div>
<div class="q" id="p_38P2_4416"> <div class="divNumber">157.</div> <div class="p">
<span class="pN">4416</span>Appītiko dhammo appītikassa dhammassa anantarapaccayena paccayo—  purimā purimā pīti pacchimāya pacchimāya pītiyā anantarapaccayena paccayo; purimā purimā appītikā khandhā pacchimānaṁ pacchimānaṁ appītikānaṁ khandhānaṁ anantarapaccayena paccayo; anulomaṁ gotrabhussa…pe…  appītikāya phalasamāpattiyā pītiyā ca anantarapaccayena paccayo. (Mūlaṁ kātabbaṁ.) Purimā purimā pīti pacchimānaṁ pacchimānaṁ sappītikānaṁ khandhānaṁ anantarapaccayena paccayo; appītikaṁ cuticittaṁ sappītikassa upapatticittassa, āvajjanā sappītikānaṁ khandhānaṁ, appītikā khandhā sappītikassa vuṭṭhānassa, vipākamanodhātu sappītikāya vipākamanoviññāṇadhātuyā, appītikaṁ bhavaṅgaṁ sappītikassa bhavaṅgassa, appītikaṁ kusalākusalaṁ sappītikassa vuṭṭhānassa, kiriyaṁ vuṭṭhānassa, phalaṁ vuṭṭhānassa anantarapaccayena paccayo; nirodhā vuṭṭhahantassa nevasaññānāsaññāyatanaṁ sappītikāya phalasamāpattiyā anantarapaccayena paccayo. (2) </div>
</div>
<div class="q" id="p_38P2_4417"> <div class="p">
<span class="pN">4417</span>Appītiko dhammo sappītikassa ca appītikassa ca dhammassa anantarapaccayena paccayo—  purimā purimā pīti pacchimānaṁ pacchimānaṁ sappītikānaṁ khandhānaṁ pītiyā ca anantarapaccayena paccayo. (3) </div>
</div>
<div class="q" id="p_38P2_4418"> <div class="divNumber">158.</div> <div class="p">
<span class="pN">4418</span>Sappītiko ca appītiko ca dhammā sappītikassa dhammassa anantarapaccayena paccayo—  purimā purimā sappītikā khandhā ca pīti ca pacchimānaṁ pacchimānaṁ sappītikānaṁ khandhānaṁ anantarapaccayena paccayo. (1) </div>
</div>
<div class="q" id="p_38P2_4419"> <div class="p">
<span class="pN">4419</span>Sappītiko ca appītiko ca dhammā appītikassa dhammassa anantarapaccayena paccayo—  purimā purimā sappītikā khandhā ca pīti ca pacchimāya pacchimāya pītiyā anantarapaccayena paccayo; sappītikaṁ cuticittañca pīti ca appītikassa upapatticittassa…  sappītikaṁ bhavaṅgañca pīti ca āvajjanāya…  sappītikā khandhā ca pīti ca appītikassa vuṭṭhānassa…  sappītikā vipākamanoviññāṇadhātu ca pīti ca kiriyamanoviññāṇadhātuyā…  sappītikaṁ bhavaṅgañca pīti ca appītikassa bhavaṅgassa…  sappītikaṁ kusalākusalañca pīti ca appītikassa vuṭṭhānassa…  kiriyañca pīti ca vuṭṭhānassa…  phalañca pīti ca vuṭṭhānassa anantarapaccayena paccayo. (2) </div>
</div>
<div class="q" id="p_38P2_4420"> <div class="p">
<span class="pN">4420</span>Sappītiko ca appītiko ca dhammā sappītikassa ca appītikassa ca dhammassa anantarapaccayena paccayo—  purimā purimā sappītikā khandhā ca pīti ca pacchimānaṁ pacchimānaṁ sappītikānaṁ khandhānaṁ pītiyā ca anantarapaccayena paccayo. (3) </div>
</div>
<div class="q" id="p_38P2_4421"> <div class="p">
<span class="pN">4421</span>Samanantarapaccayena paccayo…  nava…  sahajātapaccayena paccayo…  nava…  aññamaññapaccayena paccayo…  nava…  nissayapaccayena paccayo…  nava. </div>
</div>
</html>

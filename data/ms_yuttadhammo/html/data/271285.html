<html>
<div class="i">2.2.1.1 Anulomapuggala</div>
<div class="h">Pavattivāra</div>
<div class="h">Nirodhavāra</div>
<div class="h">Paccuppannavāra</div>
<div class="h">Anulomapuggala</div>
<div class="q" id="p_33Y3_1054"> <div class="divNumber">120.</div> <div class="p">
<span class="pN">1054</span>» Yassa cakkhāyatanaṁ nirujjhati tassa sotāyatanaṁ nirujjhatīti? </div>
</div>
<div class="q" id="p_33Y3_1055"> <div class="p">
<span class="pN">1055</span>Sacakkhukānaṁ asotakānaṁ cavantānaṁ tesaṁ cakkhāyatanaṁ nirujjhati, no ca tesaṁ sotāyatanaṁ nirujjhati. Sacakkhukānaṁ sasotakānaṁ cavantānaṁ tesaṁ cakkhāyatanañca nirujjhati sotāyatanañca nirujjhati. </div>
</div>
<div class="q" id="p_33Y3_1056"> <div class="p">
<span class="pN">1056</span>« Yassa vā pana sotāyatanaṁ nirujjhati tassa cakkhāyatanaṁ nirujjhatīti? </div>
</div>
<div class="q" id="p_33Y3_1057"> <div class="p">
<span class="pN">1057</span>Sasotakānaṁ acakkhukānaṁ cavantānaṁ tesaṁ sotāyatanaṁ nirujjhati, no ca tesaṁ cakkhāyatanaṁ nirujjhati. Sasotakānaṁ sacakkhukānaṁ cavantānaṁ tesaṁ sotāyatanañca nirujjhati cakkhāyatanañca nirujjhati. </div>
</div>
<div class="q" id="p_33Y3_1058"> <div class="p">
<span class="pN">1058</span>» Yassa cakkhāyatanaṁ nirujjhati tassa ghānāyatanaṁ nirujjhatīti? </div>
</div>
<div class="q" id="p_33Y3_1059"> <div class="p">
<span class="pN">1059</span>Sacakkhukānaṁ aghānakānaṁ cavantānaṁ tesaṁ cakkhāyatanaṁ nirujjhati, no ca tesaṁ ghānāyatanaṁ nirujjhati. Sacakkhukānaṁ saghānakānaṁ cavantānaṁ tesaṁ cakkhāyatanañca nirujjhati ghānāyatanañca nirujjhati. </div>
</div>
<div class="q" id="p_33Y3_1060"> <div class="p">
<span class="pN">1060</span>« Yassa vā pana ghānāyatanaṁ nirujjhati tassa cakkhāyatanaṁ nirujjhatīti? </div>
</div>
<div class="q" id="p_33Y3_1061"> <div class="p">
<span class="pN">1061</span>Saghānakānaṁ acakkhukānaṁ cavantānaṁ tesaṁ ghānāyatanaṁ nirujjhati, no ca tesaṁ cakkhāyatanaṁ nirujjhati. Saghānakānaṁ sacakkhukānaṁ cavantānaṁ tesaṁ ghānāyatanañca nirujjhati cakkhāyatanañca nirujjhati. </div>
</div>
<div class="q" id="p_33Y3_1062"> <div class="p">
<span class="pN">1062</span>» Yassa cakkhāyatanaṁ nirujjhati tassa rūpāyatanaṁ nirujjhatīti? Āmantā. </div>
</div>
<div class="q" id="p_33Y3_1063"> <div class="p">
<span class="pN">1063</span>« Yassa vā pana rūpāyatanaṁ nirujjhati tassa cakkhāyatanaṁ nirujjhatīti? </div>
</div>
<div class="q" id="p_33Y3_1064"> <div class="p">
<span class="pN">1064</span>Sarūpakānaṁ acakkhukānaṁ cavantānaṁ tesaṁ rūpāyatanaṁ nirujjhati, no ca tesaṁ cakkhāyatanaṁ nirujjhati. Sacakkhukānaṁ cavantānaṁ tesaṁ rūpāyatanañca nirujjhati cakkhāyatanañca nirujjhati. </div>
</div>
<div class="q" id="p_33Y3_1065"> <div class="p">
<span class="pN">1065</span>» Yassa cakkhāyatanaṁ nirujjhati tassa manāyatanaṁ nirujjhatīti? Āmantā. </div>
</div>
<div class="q" id="p_33Y3_1066"> <div class="p">
<span class="pN">1066</span>« Yassa vā pana manāyatanaṁ nirujjhati tassa cakkhāyatanaṁ nirujjhatīti? </div>
</div>
<div class="q" id="p_33Y3_1067"> <div class="p">
<span class="pN">1067</span>Sacittakānaṁ acakkhukānaṁ cavantānaṁ tesaṁ manāyatanaṁ nirujjhati, no ca tesaṁ cakkhāyatanaṁ nirujjhati. Sacakkhukānaṁ cavantānaṁ tesaṁ manāyatanañca nirujjhati cakkhāyatanañca nirujjhati. </div>
</div>
<div class="q" id="p_33Y3_1068"> <div class="p">
<span class="pN">1068</span>» Yassa cakkhāyatanaṁ nirujjhati tassa dhammāyatanaṁ nirujjhatīti? Āmantā. </div>
</div>
<div class="q" id="p_33Y3_1069"> <div class="p">
<span class="pN">1069</span>« Yassa vā pana dhammāyatanaṁ nirujjhati tassa cakkhāyatanaṁ nirujjhatīti? </div>
</div>
<div class="q" id="p_33Y3_1070"> <div class="p">
<span class="pN">1070</span>Acakkhukānaṁ cavantānaṁ tesaṁ dhammāyatanaṁ nirujjhati, no ca tesaṁ cakkhāyatanaṁ nirujjhati. Sacakkhukānaṁ cavantānaṁ tesaṁ dhammāyatanañca nirujjhati cakkhāyatanañca nirujjhati. (Cakkhāyatanamūlakaṁ.) </div>
</div>
<div class="q" id="p_33Y3_1071"> <div class="divNumber">121.</div> <div class="p">
<span class="pN">1071</span>» Yassa ghānāyatanaṁ nirujjhati tassa rūpāyatanaṁ nirujjhatīti? Āmantā. </div>
</div>
<div class="q" id="p_33Y3_1072"> <div class="p">
<span class="pN">1072</span>« Yassa vā pana rūpāyatanaṁ nirujjhati tassa ghānāyatanaṁ nirujjhatīti? </div>
</div>
<div class="q" id="p_33Y3_1073"> <div class="p">
<span class="pN">1073</span>Sarūpakānaṁ aghānakānaṁ cavantānaṁ tesaṁ rūpāyatanaṁ nirujjhati, no ca tesaṁ ghānāyatanaṁ nirujjhati. Saghānakānaṁ cavantānaṁ tesaṁ rūpāyatanañca nirujjhati ghānāyatanañca nirujjhati. </div>
</div>
<div class="q" id="p_33Y3_1074"> <div class="p">
<span class="pN">1074</span>» Yassa ghānāyatanaṁ nirujjhati tassa manāyatanaṁ nirujjhatīti? Āmantā. </div>
</div>
<div class="q" id="p_33Y3_1075"> <div class="p">
<span class="pN">1075</span>« Yassa vā pana manāyatanaṁ nirujjhati tassa ghānāyatanaṁ nirujjhatīti? </div>
</div>
<div class="q" id="p_33Y3_1076"> <div class="p">
<span class="pN">1076</span>Sacittakānaṁ aghānakānaṁ cavantānaṁ tesaṁ manāyatanaṁ nirujjhati, no ca tesaṁ ghānāyatanaṁ nirujjhati. Saghānakānaṁ cavantānaṁ tesaṁ manāyatanañca nirujjhati ghānāyatanañca nirujjhati. </div>
</div>
<div class="q" id="p_33Y3_1077"> <div class="p">
<span class="pN">1077</span>» Yassa ghānāyatanaṁ nirujjhati tassa dhammāyatanaṁ nirujjhatīti? Āmantā. </div>
</div>
<div class="q" id="p_33Y3_1078"> <div class="p">
<span class="pN">1078</span>« Yassa vā pana dhammāyatanaṁ nirujjhati tassa ghānāyatanaṁ nirujjhatīti? </div>
</div>
<div class="q" id="p_33Y3_1079"> <div class="p">
<span class="pN">1079</span>Aghānakānaṁ cavantānaṁ tesaṁ dhammāyatanaṁ nirujjhati, no ca tesaṁ ghānāyatanaṁ nirujjhati. Saghānakānaṁ cavantānaṁ tesaṁ dhammāyatanañca nirujjhati ghānāyatanañca nirujjhati. (Ghānāyatanamūlakaṁ.) </div>
</div>
<div class="q" id="p_33Y3_1080"> <div class="divNumber">122.</div> <div class="p">
<span class="pN">1080</span>» Yassa rūpāyatanaṁ nirujjhati tassa manāyatanaṁ nirujjhatīti? </div>
</div>
<div class="q" id="p_33Y3_1081"> <div class="p">
<span class="pN">1081</span>Acittakānaṁ cavantānaṁ tesaṁ rūpāyatanaṁ nirujjhati, no ca tesaṁ manāyatanaṁ nirujjhati. Sarūpakānaṁ sacittakānaṁ cavantānaṁ tesaṁ rūpāyatanañca nirujjhati manāyatanañca nirujjhati. </div>
</div>
<div class="q" id="p_33Y3_1082"> <div class="p">
<span class="pN">1082</span>« Yassa vā pana manāyatanaṁ nirujjhati tassa rūpāyatanaṁ nirujjhatīti? </div>
</div>
<div class="q" id="p_33Y3_1083"> <div class="p">
<span class="pN">1083</span>Arūpakānaṁ cavantānaṁ tesaṁ manāyatanaṁ nirujjhati, no ca tesaṁ rūpāyatanaṁ nirujjhati. Sarūpakānaṁ sacittakānaṁ cavantānaṁ tesaṁ manāyatanañca nirujjhati rūpāyatanañca nirujjhati. </div>
</div>
<div class="q" id="p_33Y3_1084"> <div class="p">
<span class="pN">1084</span>» Yassa rūpāyatanaṁ nirujjhati tassa dhammāyatanaṁ nirujjhatīti? Āmantā. </div>
</div>
<div class="q" id="p_33Y3_1085"> <div class="p">
<span class="pN">1085</span>« Yassa vā pana dhammāyatanaṁ nirujjhati tassa rūpāyatanaṁ nirujjhatīti? </div>
</div>
<div class="q" id="p_33Y3_1086"> <div class="p">
<span class="pN">1086</span>Arūpakānaṁ cavantānaṁ tesaṁ dhammāyatanaṁ nirujjhati, no ca tesaṁ rūpāyatanaṁ nirujjhati. Sarūpakānaṁ cavantānaṁ tesaṁ dhammāyatanañca nirujjhati rūpāyatanañca nirujjhati. </div>
</div>
<div class="q" id="p_33Y3_1087"> <div class="divNumber">123.</div> <div class="p">
<span class="pN">1087</span>» Yassa manāyatanaṁ nirujjhati tassa dhammāyatanaṁ nirujjhatīti? Āmantā. </div>
</div>
<div class="q" id="p_33Y3_1088"> <div class="p">
<span class="pN">1088</span>« Yassa vā pana dhammāyatanaṁ nirujjhati tassa manāyatanaṁ nirujjhatīti? </div>
</div>
<div class="q" id="p_33Y3_1089"> <div class="p">
<span class="pN">1089</span>Acittakānaṁ cavantānaṁ tesaṁ dhammāyatanaṁ nirujjhati, no ca tesaṁ manāyatanaṁ nirujjhati. Sacittakānaṁ cavantānaṁ tesaṁ dhammāyatanañca nirujjhati manāyatanañca nirujjhati. </div>
</div>
</html>

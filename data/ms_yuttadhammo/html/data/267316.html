<html>
<div class="i">19.2 Bandhujīvakattheraapadāna</div>
<div class="h">Kuṭajapupphiyavagga</div>
<div class="h">Bandhujīvakattheraapadāna</div>
<div class="q" id="p_20Ap1_2588"> <div class="divNumber">6.</div> <div class="p"> <table class="singleColumn"> <tr> <td> <div class="pN">2588</div> <div class="G">“Siddhattho nāma sambuddho,</div> </td> </tr> <tr> <td> <div class="G">sayambhū sabbhi vaṇṇito;</div> </td> </tr> <tr> <td> <div class="G">Samādhiṁ so samāpanno,</div> </td> </tr> <tr> <td> <div class="G">nisīdi pabbatantare.</div> </td> </tr> </table> </div>
</div>
<div class="q" id="p_20Ap1_2589"> <div class="divNumber">7.</div> <div class="p"> <table class="singleColumn"> <tr> <td> <div class="pN">2589</div> <div class="G">Jātassare gavesanto,</div> </td> </tr> <tr> <td> <div class="G">dakajaṁ pupphamuttamaṁ;</div> </td> </tr> <tr> <td> <div class="G">Bandhujīvakapupphāni,</div> </td> </tr> <tr> <td> <div class="G">addasaṁ samanantaraṁ.</div> </td> </tr> </table> </div>
</div>
<div class="q" id="p_20Ap1_2590"> <div class="divNumber">8.</div> <div class="p"> <table class="singleColumn"> <tr> <td> <div class="pN">2590</div> <div class="G">Ubho hatthehi paggayha,</div> </td> </tr> <tr> <td> <div class="G">upāgacchiṁ mahāmuniṁ;</div> </td> </tr> <tr> <td> <div class="G">Pasannacitto sumano,</div> </td> </tr> <tr> <td> <div class="G">siddhatthassābhiropayiṁ.</div> </td> </tr> </table> </div>
</div>
<div class="q" id="p_20Ap1_2591"> <div class="divNumber">9.</div> <div class="p"> <table class="singleColumn"> <tr> <td> <div class="pN">2591</div> <div class="G">Catunnavutito kappe,</div> </td> </tr> <tr> <td> <div class="G">yaṁ pupphamabhiropayiṁ;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">buddhapūjāyidaṁ phalaṁ.</div> </td> </tr> </table> </div>
</div>
<div class="q" id="p_20Ap1_2592"> <div class="divNumber">10.</div> <div class="p"> <table class="singleColumn"> <tr> <td> <div class="pN">2592</div> <div class="G">Ito cātuddase kappe,</div> </td> </tr> <tr> <td> <div class="G">eko āsiṁ janādhipo;</div> </td> </tr> <tr> <td> <div class="G">Samuddakappo nāmena,</div> </td> </tr> <tr> <td> <div class="G">cakkavattī mahabbalo.</div> </td> </tr> </table> </div>
</div>
<div class="q" id="p_20Ap1_2593"> <div class="divNumber">11.</div> <div class="p"> <table class="singleColumn"> <tr> <td> <div class="pN">2593</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_2594"> <div class="p">
<span class="pN">2594</span>Itthaṁ sudaṁ āyasmā bandhujīvako thero imā gāthāyo abhāsitthāti. </div>
</div>
<div class="CENTER" id="p_20Ap1_2595">
<span class="pN">2595</span>Bandhujīvakattherassāpadānaṁ dutiyaṁ.</div>
</html>

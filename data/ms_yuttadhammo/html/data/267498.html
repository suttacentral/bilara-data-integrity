<html>
<div class="i">37.4 Kesarapupphiyattheraapadāna</div>
<div class="h">Mandāravapupphiyavagga</div>
<div class="h">Kesarapupphiyattheraapadāna</div>
<div class="q" id="p_20Ap1_4050"> <div class="divNumber">12.</div> <div class="p"> <table class="singleColumn"> <tr> <td> <div class="pN">4050</div> <div class="G">“Vijjādharo tadā āsiṁ,</div> </td> </tr> <tr> <td> <div class="G">himavantamhi pabbate;</div> </td> </tr> <tr> <td> <div class="G">Addasaṁ virajaṁ buddhaṁ,</div> </td> </tr> <tr> <td> <div class="G">caṅkamantaṁ mahāyasaṁ.</div> </td> </tr> </table> </div>
</div>
<div class="q" id="p_20Ap1_4051"> <div class="divNumber">13.</div> <div class="p"> <table class="singleColumn"> <tr> <td> <div class="pN">4051</div> <div class="G">Tīṇi kesarapupphāni,</div> </td> </tr> <tr> <td> <div class="G">sīse katvānahaṁ tadā;</div> </td> </tr> <tr> <td> <div class="G">Upasaṅkamma sambuddhaṁ,</div> </td> </tr> <tr> <td> <div class="G">vessabhuṁ abhipūjayiṁ.</div> </td> </tr> </table> </div>
</div>
<div class="q" id="p_20Ap1_4052"> <div class="divNumber">14.</div> <div class="p"> <table class="singleColumn"> <tr> <td> <div class="pN">4052</div> <div class="G">Ekattiṁse ito kappe,</div> </td> </tr> <tr> <td> <div class="G">yaṁ kammamakariṁ tadā;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">buddhapūjāyidaṁ phalaṁ.</div> </td> </tr> </table> </div>
</div>
<div class="q" id="p_20Ap1_4053"> <div class="divNumber">15.</div> <div class="p"> <table class="singleColumn"> <tr> <td> <div class="pN">4053</div> <div class="G">Paṭisambhidā catasso,</div> </td> </tr> <tr> <td> <div class="G">…pe…</div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_4054"> <div class="p">
<span class="pN">4054</span>Itthaṁ sudaṁ āyasmā kesarapupphiyo thero imā gāthāyo abhāsitthāti. </div>
</div>
<div class="CENTER" id="p_20Ap1_4055">
<span class="pN">4055</span>Kesarapupphiyattherassāpadānaṁ catutthaṁ.</div>
</html>

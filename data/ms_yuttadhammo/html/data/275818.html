<html>
<div class="i">1.2.8 Dutiyahitasutta</div>
<div class="h">Paṭhamapaṇṇāsaka</div>
<div class="h">Balavagga</div>
<div class="h">Dutiyahitasutta</div>
<div class="q" id="p_16A5_65"> <div class="divNumber">18.</div> <div class="p">
<span class="pN">65</span>“Pañcahi, bhikkhave, dhammehi samannāgato bhikkhu parahitāya paṭipanno hoti, no attahitāya. Katamehi pañcahi? Idha, bhikkhave, bhikkhu attanā na sīlasampanno hoti, paraṁ sīlasampadāya samādapeti; attanā na samādhisampanno hoti, paraṁ samādhisampadāya samādapeti; attanā na paññāsampanno hoti, paraṁ paññāsampadāya samādapeti; attanā na vimuttisampanno hoti, paraṁ vimuttisampadāya samādapeti; attanā na vimuttiñāṇadassanasampanno hoti, paraṁ vimuttiñāṇadassanasampadāya samādapeti. Imehi kho, bhikkhave, pañcahi dhammehi samannāgato bhikkhu parahitāya paṭipanno hoti, no attahitāyā”ti. </div>
</div>
<div class="CENTER" id="p_16A5_66">
<span class="pN">66</span>Aṭṭhamaṁ.</div>
</html>

<html>
<div class="i">2.1.2.10 Uppannuppādavāra</div>
<div class="h">Niddesa</div>
<div class="h">Suddhacittasāmañña</div>
<div class="h">Dhammavāra</div>
<div class="h">Uppannuppādavāra</div>
<div class="q" id="p_34Y8_468"> <div class="divNumber">99.</div> <div class="p">
<span class="pN">468</span>»  Yaṁ cittaṁ uppannaṁ taṁ cittaṁ uppajjitthāti? No. </div>
</div>
<div class="q" id="p_34Y8_469"> <div class="p">
<span class="pN">469</span>«  Yaṁ vā pana cittaṁ uppajjittha taṁ cittaṁ uppannanti? No. </div>
</div>
<div class="q" id="p_34Y8_470"> <div class="p">
<span class="pN">470</span>»  Yaṁ cittaṁ na uppannaṁ taṁ cittaṁ na uppajjitthāti? </div>
</div>
<div class="q" id="p_34Y8_471"> <div class="p">
<span class="pN">471</span>Atītaṁ cittaṁ na uppannaṁ, no ca taṁ cittaṁ na uppajjittha. Anāgataṁ cittaṁ na ceva uppannaṁ na ca uppajjittha. </div>
</div>
<div class="q" id="p_34Y8_472"> <div class="p">
<span class="pN">472</span>«  Yaṁ vā pana cittaṁ na uppajjittha taṁ cittaṁ na uppannanti? </div>
</div>
<div class="q" id="p_34Y8_473"> <div class="p">
<span class="pN">473</span>Paccuppannaṁ cittaṁ na uppajjittha, no ca taṁ cittaṁ na uppannaṁ. Anāgataṁ cittaṁ na ceva uppajjittha na ca uppannaṁ. </div>
</div>
<div class="q" id="p_34Y8_474"> <div class="divNumber">100.</div> <div class="p">
<span class="pN">474</span>»  Yaṁ cittaṁ uppannaṁ taṁ cittaṁ uppajjissatīti? No. </div>
</div>
<div class="q" id="p_34Y8_475"> <div class="p">
<span class="pN">475</span>«  Yaṁ vā pana cittaṁ uppajjissati taṁ cittaṁ uppannanti? No. </div>
</div>
<div class="q" id="p_34Y8_476"> <div class="p">
<span class="pN">476</span>»  Yaṁ cittaṁ na uppannaṁ taṁ cittaṁ na uppajjissatīti? </div>
</div>
<div class="q" id="p_34Y8_477"> <div class="p">
<span class="pN">477</span>Anāgataṁ cittaṁ na uppannaṁ, no ca taṁ cittaṁ na uppajjissati. Atītaṁ cittaṁ na ceva uppannaṁ na ca uppajjissati. </div>
</div>
<div class="q" id="p_34Y8_478"> <div class="p">
<span class="pN">478</span>«  Yaṁ vā pana cittaṁ na uppajjissati taṁ cittaṁ na uppannanti? </div>
</div>
<div class="q" id="p_34Y8_479"> <div class="p">
<span class="pN">479</span>Paccuppannaṁ cittaṁ na uppajjissati, no ca taṁ cittaṁ na uppannaṁ. Atītaṁ cittaṁ na ceva uppajjissati na ca uppannaṁ. </div>
</div>
</html>

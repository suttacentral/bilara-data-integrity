<html>
<div class="i"> Hetu</div>
<div class="h">Piṭṭhiduka</div>
<div class="h">Rūpāvacaraduka</div>
<div class="h">Paṭiccavāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Hetu</div>
<div class="q" id="p_38P2_4582"> <div class="divNumber">226.</div> <div class="p">
<span class="pN">4582</span>Rūpāvacaraṁ dhammaṁ paṭicca rūpāvacaro dhammo uppajjati hetupaccayā— rūpāvacaraṁ ekaṁ khandhaṁ paṭicca tayo khandhā…pe… dve khandhe…pe… paṭisandhikkhaṇe…pe…. Rūpāvacaraṁ dhammaṁ paṭicca narūpāvacaro dhammo uppajjati hetupaccayā— rūpāvacare khandhe paṭicca cittasamuṭṭhānaṁ rūpaṁ; paṭisandhikkhaṇe…pe…. Rūpāvacaraṁ dhammaṁ paṭicca rūpāvacaro ca narūpāvacaro ca dhammā uppajjanti hetupaccayā— rūpāvacaraṁ ekaṁ khandhaṁ paṭicca tayo khandhā cittasamuṭṭhānañca rūpaṁ…pe… dve khandhe…pe… paṭisandhikkhaṇe…pe…. (3) </div>
</div>
<div class="q" id="p_38P2_4583"> <div class="divNumber">227.</div> <div class="p">
<span class="pN">4583</span>Narūpāvacaraṁ dhammaṁ paṭicca narūpāvacaro dhammo uppajjati hetupaccayā— narūpāvacaraṁ ekaṁ khandhaṁ paṭicca tayo khandhā cittasamuṭṭhānañca rūpaṁ…pe… dve khandhe…pe… paṭisandhikkhaṇe…pe… ekaṁ mahābhūtaṁ…pe…. Narūpāvacaraṁ dhammaṁ paṭicca rūpāvacaro dhammo uppajjati hetupaccayā— paṭisandhikkhaṇe vatthuṁ paṭicca rūpāvacarā khandhā. Narūpāvacaraṁ dhammaṁ paṭicca rūpāvacaro ca narūpāvacaro ca dhammā uppajjanti hetupaccayā— paṭisandhikkhaṇe vatthuṁ paṭicca rūpāvacarā khandhā, mahābhūte paṭicca kaṭattārūpaṁ. (3) </div>
</div>
<div class="q" id="p_38P2_4584"> <div class="divNumber">228.</div> <div class="p">
<span class="pN">4584</span>Rūpāvacarañca narūpāvacarañca dhammaṁ paṭicca rūpāvacaro dhammo uppajjati hetupaccayā— paṭisandhikkhaṇe rūpāvacaraṁ ekaṁ khandhañca vatthuñca paṭicca tayo khandhā…pe… dve khandhe ca…pe…. Rūpāvacarañca narūpāvacarañca dhammaṁ paṭicca narūpāvacaro dhammo uppajjati hetupaccayā— rūpāvacare khandhe ca mahābhūte ca paṭicca cittasamuṭṭhānaṁ rūpaṁ; paṭisandhikkhaṇe rūpāvacare khandhe ca mahābhūte ca paṭicca kaṭattārūpaṁ. Rūpāvacarañca narūpāvacarañca dhammaṁ paṭicca rūpāvacaro ca narūpāvacaro ca dhammā uppajjanti hetupaccayā— paṭisandhikkhaṇe rūpāvacaraṁ ekaṁ khandhañca vatthuñca paṭicca tayo khandhā…pe… dve khandhe ca…pe… rūpāvacare khandhe ca mahābhūte ca paṭicca kaṭattārūpaṁ. (Saṁkhittaṁ.) (3) </div>
</div>
</html>

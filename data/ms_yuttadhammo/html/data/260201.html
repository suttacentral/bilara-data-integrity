<html>
<div class="i">2.3.6.1 Anulomapuggala</div>
<div class="h">Pavattivāra</div>
<div class="h">Uppādanirodhavāra</div>
<div class="h">Atītānāgatavāra</div>
<div class="h">Anulomapuggala</div>
<div class="q" id="p_34Y6_674"> <div class="divNumber">158.</div> <div class="p">
<span class="pN">674</span>»  Yassa kāyasaṅkhāro uppajjittha tassa vacīsaṅkhāro nirujjhissatīti? </div>
</div>
<div class="q" id="p_34Y6_675"> <div class="p">
<span class="pN">675</span>Savitakkasavicārapacchimacittassa bhaṅgakkhaṇe avitakkaavicārapacchimacittasamaṅgīnaṁ yassa cittassa anantarā avitakkaavicāraṁ pacchimacittaṁ uppajjissati tesaṁ kāyasaṅkhāro uppajjittha, no ca tesaṁ vacīsaṅkhāro nirujjhissati. Itaresaṁ tesaṁ kāyasaṅkhāro ca uppajjittha vacīsaṅkhāro ca nirujjhissati. </div>
</div>
<div class="q" id="p_34Y6_676"> <div class="p">
<span class="pN">676</span>«  Yassa vā pana vacīsaṅkhāro nirujjhissati tassa kāyasaṅkhāro uppajjitthāti? Āmantā. </div>
</div>
<div class="q" id="p_34Y6_677"> <div class="p">
<span class="pN">677</span>»  Yassa kāyasaṅkhāro uppajjittha tassa cittasaṅkhāro nirujjhissatīti? </div>
</div>
<div class="q" id="p_34Y6_678"> <div class="p">
<span class="pN">678</span>Pacchimacittassa bhaṅgakkhaṇe tesaṁ kāyasaṅkhāro uppajjittha, no ca tesaṁ cittasaṅkhāro nirujjhissati. Itaresaṁ tesaṁ kāyasaṅkhāro ca uppajjittha cittasaṅkhāro ca nirujjhissati. </div>
</div>
<div class="q" id="p_34Y6_679"> <div class="p">
<span class="pN">679</span>«  Yassa vā pana cittasaṅkhāro nirujjhissati tassa kāyasaṅkhāro uppajjitthāti? Āmantā. </div>
</div>
<div class="q" id="p_34Y6_680"> <div class="p">
<span class="pN">680</span>(Yathā nirodhavāre atītānāgatā pucchā anulomampi paccanīkampi evaṁ uppādanirodhavārepi atītānāgatā pucchā anulomampi paccanīkampi vibhajitabbaṁ asammohantena nirodhavārena sadisaṁ, natthi nānākaraṇaṁ.) </div>
</div>
<div class="ENDH3" id="p_34Y6_681">
<span class="pN">681</span>Uppādanirodhavāro.</div>
</html>

<html>
<div class="i"> Hetu</div>
<div class="h">Piṭṭhiduka</div>
<div class="h">Sappītikaduka</div>
<div class="h">Pañhāvāra</div>
<div class="h">Paccayānulomādi</div>
<div class="h">Vibhaṅgavāra</div>
<div class="h">Hetu</div>
<div class="q" id="p_38P2_4400"> <div class="divNumber">149.</div> <div class="p">
<span class="pN">4400</span>Sappītiko dhammo sappītikassa dhammassa hetupaccayena paccayo— sappītikā hetū sampayuttakānaṁ khandhānaṁ hetupaccayena paccayo; paṭisandhikkhaṇe…pe…. Sappītiko dhammo appītikassa dhammassa hetupaccayena paccayo— sappītikā hetū pītiyā ca cittasamuṭṭhānānañca rūpānaṁ hetupaccayena paccayo; paṭisandhikkhaṇe…pe…. (Mūlaṁ kātabbaṁ.) Sappītikā hetū sampayuttakānaṁ khandhānaṁ pītiyā ca cittasamuṭṭhānānañca rūpānaṁ hetupaccayena paccayo; paṭisandhikkhaṇe…pe…. (3) </div>
</div>
<div class="q" id="p_38P2_4401"> <div class="p">
<span class="pN">4401</span>Appītiko dhammo appītikassa dhammassa hetupaccayena paccayo— appītikā hetū sampayuttakānaṁ khandhānaṁ cittasamuṭṭhānānañca rūpānaṁ hetupaccayena paccayo; paṭisandhikkhaṇe…pe…. (1) </div>
</div>
</html>

<html>
<div class="i">5.9 Yatthavāra, pucchāvāra</div>
<div class="h">Samathabheda</div>
<div class="h">Yatthavāra, pucchāvāra</div>
<div class="q" id="p_5V_1311"> <div class="divNumber">304.</div> <div class="p">
<span class="pN">1311</span>Yattha yebhuyyasikā labbhati, tattha sammukhāvinayo labbhati; yattha sammukhāvinayo labbhati, tattha yebhuyyasikā labbhati. Na tattha sativinayo labbhati, na tattha amūḷhavinayo labbhati, na tattha paṭiññātakaraṇaṁ labbhati, na tattha tassapāpiyasikā labbhati, na tattha tiṇavatthārako labbhati. (1) </div>
</div>
<div class="q" id="p_5V_1312"> <div class="p">
<span class="pN">1312</span>Yattha sativinayo labbhati, tattha sammukhāvinayo labbhati; yattha sammukhāvinayo labbhati, tattha sativinayo labbhati. Na tattha amūḷhavinayo labbhati, na tattha paṭiññātakaraṇaṁ labbhati, na tattha tassapāpiyasikā labbhati, na tattha tiṇavatthārako labbhati, na tattha yebhuyyasikā labbhati. (2) </div>
</div>
<div class="q" id="p_5V_1313"> <div class="p">
<span class="pN">1313</span>Yattha amūḷhavinayo labbhati, tattha sammukhāvinayo labbhati; yattha sammukhāvinayo labbhati, tattha amūḷhavinayo labbhati. Na tattha paṭiññātakaraṇaṁ labbhati, na tattha tassapāpiyasikā labbhati, na tattha tiṇavatthārako labbhati, na tattha yebhuyyasikā labbhati, na tattha sativinayo labbhati. (3) </div>
</div>
<div class="q" id="p_5V_1314"> <div class="p">
<span class="pN">1314</span>Yattha paṭiññātakaraṇaṁ labbhati, tattha sammukhāvinayo labbhati; yattha sammukhāvinayo labbhati, tattha paṭiññātakaraṇaṁ labbhati. Na tattha tassapāpiyasikā labbhati, na tattha tiṇavatthārako labbhati, na tattha yebhuyyasikā labbhati, na tattha sativinayo labbhati, na tattha amūḷhavinayo labbhati. (4) </div>
</div>
<div class="q" id="p_5V_1315"> <div class="p">
<span class="pN">1315</span>Yattha tassapāpiyasikā labbhati, tattha sammukhāvinayo labbhati; yattha sammukhāvinayo labbhati, tattha tassapāpiyasikā labbhati. Na tattha tiṇavatthārako labbhati, na tattha yebhuyyasikā labbhati, na tattha sativinayo labbhati, na tattha amūḷhavinayo labbhati, na tattha paṭiññātakaraṇaṁ labbhati. (5) </div>
</div>
<div class="q" id="p_5V_1316"> <div class="p">
<span class="pN">1316</span>Yattha tiṇavatthārako labbhati, tattha sammukhāvinayo labbhati; yattha sammukhāvinayo labbhati, tattha tiṇavatthārako labbhati. Na tattha yebhuyyasikā labbhati, na tattha sativinayo labbhati, na tattha amūḷhavinayo labbhati, na tattha paṭiññātakaraṇaṁ labbhati, na tattha tassapāpiyasikā labbhati. (6) </div>
</div>
<div class="q" id="p_5V_1317"> <div class="p">
<span class="pN">1317</span>Yattha yebhuyyasikā tattha sammukhāvinayo; yattha sammukhāvinayo tattha yebhuyyasikā. Na tattha sativinayo, na tattha amūḷhavinayo, na tattha paṭiññātakaraṇaṁ, na tattha tassapāpiyasikā, na tattha tiṇavatthārako. (7) </div>
</div>
<div class="q" id="p_5V_1318"> <div class="p">
<span class="pN">1318</span>Yattha sativinayo tattha sammukhāvinayo; yattha sammukhāvinayo tattha sativinayo. Na tattha amūḷhavinayo, na tattha paṭiññātakaraṇaṁ, na tattha tassapāpiyasikā, na tattha tiṇavatthārako, na tattha yebhuyyasikā. Sammukhāvinayaṁ kātuna mūlaṁ…pe… . (8) </div>
</div>
<div class="q" id="p_5V_1319"> <div class="p">
<span class="pN">1319</span>Yattha tiṇavatthārako tattha sammukhāvinayo; yattha sammukhāvinayo tattha tiṇavatthārako. Na tattha yebhuyyasikā, na tattha sativinayo, na tattha amūḷhavinayo, na tattha paṭiññātakaraṇaṁ, na tattha tassapāpiyasikā. (9) </div>
</div>
<div class="CENTER" id="p_5V_1320">
<span class="pN">1320</span>Cakkapeyyālaṁ.<br> Yatthavāro niṭṭhito cuddasamo.</div>
</html>

<html>
<div class="i">2.1.3.6 Paccanīkapuggalokāsa</div>
<div class="h">Pavattivāra</div>
<div class="h">Uppādavāra</div>
<div class="h">Anāgatavāra</div>
<div class="h">Paccanīkapuggalokāsa</div>
<div class="q" id="p_35Y10_2828"> <div class="divNumber">326.</div> <div class="p">
<span class="pN">2828</span>»  Yassa yattha cakkhundriyaṁ na uppajjissati tassa tattha sotindriyaṁ na uppajjissatīti? Āmantā. </div>
</div>
<div class="q" id="p_35Y10_2829"> <div class="p">
<span class="pN">2829</span>«  Yassa vā pana yattha sotindriyaṁ na uppajjissati tassa tattha cakkhundriyaṁ na uppajjissatīti? Āmantā. </div>
</div>
<div class="q" id="p_35Y10_2830"> <div class="p">
<span class="pN">2830</span>»  Yassa yattha cakkhundriyaṁ na uppajjissati tassa tattha ghānindriyaṁ na uppajjissatīti? Āmantā. </div>
</div>
<div class="q" id="p_35Y10_2831"> <div class="p">
<span class="pN">2831</span>«  Yassa vā pana yattha ghānindriyaṁ na uppajjissati tassa tattha cakkhundriyaṁ na uppajjissatīti? </div>
</div>
<div class="q" id="p_35Y10_2832"> <div class="p">
<span class="pN">2832</span>Rūpāvacarānaṁ tesaṁ tattha ghānindriyaṁ na uppajjissati, no ca tesaṁ tattha cakkhundriyaṁ na uppajjissati. Pañcavokāre pacchimabhavikānaṁ asaññasattānaṁ arūpānaṁ tesaṁ tattha ghānindriyañca na uppajjissati cakkhundriyañca na uppajjissati. </div>
</div>
<div class="q" id="p_35Y10_2833"> <div class="p">
<span class="pN">2833</span>»  Yassa yattha cakkhundriyaṁ na uppajjissati tassa tattha itthindriyaṁ na uppajjissatīti? Āmantā. </div>
</div>
<div class="q" id="p_35Y10_2834"> <div class="p">
<span class="pN">2834</span>«  Yassa vā pana yattha itthindriyaṁ na uppajjissati tassa tattha cakkhundriyaṁ na uppajjissatīti? </div>
</div>
<div class="q" id="p_35Y10_2835"> <div class="p">
<span class="pN">2835</span>Rūpāvacarānaṁ ye ca purisā eteneva bhāvena katici bhave dassetvā parinibbāyissanti tesaṁ tattha itthindriyaṁ na uppajjissati, no ca tesaṁ tattha cakkhundriyaṁ na uppajjissati. Pañcavokāre pacchimabhavikānaṁ asaññasattānaṁ arūpānaṁ tesaṁ tattha itthindriyañca na uppajjissati cakkhundriyañca na uppajjissati. </div>
</div>
<div class="q" id="p_35Y10_2836"> <div class="p">
<span class="pN">2836</span>»  Yassa yattha cakkhundriyaṁ na uppajjissati tassa tattha purisindriyaṁ na uppajjissatīti? Āmantā. </div>
</div>
<div class="q" id="p_35Y10_2837"> <div class="p">
<span class="pN">2837</span>«  Yassa vā pana yattha purisindriyaṁ na uppajjissati tassa tattha cakkhundriyaṁ na uppajjissatīti? </div>
</div>
<div class="q" id="p_35Y10_2838"> <div class="p">
<span class="pN">2838</span>Rūpāvacarānaṁ yā ca itthiyo eteneva bhāvena katici bhave dassetvā parinibbāyissanti tesaṁ tattha purisindriyaṁ na uppajjissati, no ca tesaṁ tattha cakkhundriyaṁ na uppajjissati. Pañcavokāre pacchimabhavikānaṁ asaññasattānaṁ arūpānaṁ tesaṁ tattha purisindriyañca na uppajjissati cakkhundriyañca na uppajjissati. </div>
</div>
<div class="q" id="p_35Y10_2839"> <div class="p">
<span class="pN">2839</span>»  Yassa yattha cakkhundriyaṁ na uppajjissati tassa tattha jīvitindriyaṁ na uppajjissatīti? </div>
</div>
<div class="q" id="p_35Y10_2840"> <div class="p">
<span class="pN">2840</span>Asaññasattānaṁ arūpānaṁ tesaṁ tattha cakkhundriyaṁ na uppajjissati, no ca tesaṁ tattha jīvitindriyaṁ na uppajjissati. Pacchimabhavikānaṁ tesaṁ tattha cakkhundriyañca na uppajjissati jīvitindriyañca na uppajjissati. </div>
</div>
<div class="q" id="p_35Y10_2841"> <div class="p">
<span class="pN">2841</span>«  Yassa vā pana yattha jīvitindriyaṁ na uppajjissati tassa tattha cakkhundriyaṁ na uppajjissatīti? Āmantā. </div>
</div>
<div class="q" id="p_35Y10_2842"> <div class="p">
<span class="pN">2842</span>»  Yassa yattha cakkhundriyaṁ na uppajjissati tassa tattha somanassindriyaṁ na uppajjissatīti? Āmantā. </div>
</div>
<div class="q" id="p_35Y10_2843"> <div class="p">
<span class="pN">2843</span>«  Yassa vā pana yattha somanassindriyaṁ na uppajjissati tassa tattha cakkhundriyaṁ na uppajjissatīti? </div>
</div>
<div class="q" id="p_35Y10_2844"> <div class="p">
<span class="pN">2844</span>Ye sacakkhukā upekkhāya upapajjitvā parinibbāyissanti tesaṁ tattha somanassindriyaṁ na uppajjissati, no ca tesaṁ tattha cakkhundriyaṁ na uppajjissati. Pañcavokāre pacchimabhavikānaṁ asaññasattānaṁ arūpānaṁ tesaṁ tattha somanassindriyañca na uppajjissati cakkhundriyañca na uppajjissati. </div>
</div>
<div class="q" id="p_35Y10_2845"> <div class="p">
<span class="pN">2845</span>»  Yassa yattha cakkhundriyaṁ na uppajjissati tassa tattha upekkhindriyaṁ na uppajjissatīti? </div>
</div>
<div class="q" id="p_35Y10_2846"> <div class="p">
<span class="pN">2846</span>Arūpānaṁ tesaṁ tattha cakkhundriyaṁ na uppajjissati, no ca tesaṁ tattha upekkhindriyaṁ na uppajjissati. Pacchimabhavikānaṁ asaññasattānaṁ tesaṁ tattha cakkhundriyañca na uppajjissati upekkhindriyañca na uppajjissati. </div>
</div>
<div class="q" id="p_35Y10_2847"> <div class="p">
<span class="pN">2847</span>«  Yassa vā pana yattha upekkhindriyaṁ na uppajjissati tassa tattha cakkhundriyaṁ na uppajjissatīti? </div>
</div>
<div class="q" id="p_35Y10_2848"> <div class="p">
<span class="pN">2848</span>Ye sacakkhukā somanassena upapajjitvā parinibbāyissanti tesaṁ tattha upekkhindriyaṁ na uppajjissati, no ca tesaṁ tattha cakkhundriyaṁ na uppajjissati. Pacchimabhavikānaṁ asaññasattānaṁ tesaṁ tattha upekkhindriyañca na uppajjissati cakkhundriyañca na uppajjissati. </div>
</div>
<div class="q" id="p_35Y10_2849"> <div class="p">
<span class="pN">2849</span>»  Yassa yattha cakkhundriyaṁ na uppajjissati tassa tattha saddhindriyaṁ…pe…  paññindriyaṁ…pe…  manindriyaṁ na uppajjissatīti? </div>
</div>
<div class="q" id="p_35Y10_2850"> <div class="p">
<span class="pN">2850</span>Arūpānaṁ tesaṁ tattha cakkhundriyaṁ na uppajjissati, no ca tesaṁ tattha manindriyaṁ na uppajjissati. Pacchimabhavikānaṁ asaññasattānaṁ tesaṁ tattha cakkhundriyañca na uppajjissati manindriyañca na uppajjissati. </div>
</div>
<div class="q" id="p_35Y10_2851"> <div class="p">
<span class="pN">2851</span>«  Yassa vā pana yattha manindriyaṁ na uppajjissati tassa tattha cakkhundriyaṁ na uppajjissatīti? Āmantā. (Cakkhundriyamūlakaṁ.) </div>
</div>
<div class="q" id="p_35Y10_2852"> <div class="divNumber">327.</div> <div class="p">
<span class="pN">2852</span>»  Yassa yattha ghānindriyaṁ na uppajjissati tassa tattha itthindriyaṁ na uppajjissatīti? Āmantā. </div>
</div>
<div class="q" id="p_35Y10_2853"> <div class="p">
<span class="pN">2853</span>«  Yassa vā pana yattha itthindriyaṁ na uppajjissati tassa tattha ghānindriyaṁ na uppajjissatīti? </div>
</div>
<div class="q" id="p_35Y10_2854"> <div class="p">
<span class="pN">2854</span>Ye purisā eteneva bhāvena katici bhave dassetvā parinibbāyissanti tesaṁ tattha itthindriyaṁ na uppajjissati, no ca tesaṁ tattha ghānindriyaṁ na uppajjissati. Kāmāvacare pacchimabhavikānaṁ rūpāvacarānaṁ arūpāvacarānaṁ tesaṁ tattha itthindriyañca na uppajjissati ghānindriyañca na uppajjissati. </div>
</div>
<div class="q" id="p_35Y10_2855"> <div class="p">
<span class="pN">2855</span>»  Yassa yattha ghānindriyaṁ na uppajjissati tassa tattha purisindriyaṁ na uppajjissatīti? Āmantā. </div>
</div>
<div class="q" id="p_35Y10_2856"> <div class="p">
<span class="pN">2856</span>«  Yassa vā pana yattha purisindriyaṁ na uppajjissati tassa tattha ghānindriyaṁ na uppajjissatīti? </div>
</div>
<div class="q" id="p_35Y10_2857"> <div class="p">
<span class="pN">2857</span>Yā itthiyo eteneva bhāvena katici bhave dassetvā parinibbāyissanti tāsaṁ tattha purisindriyaṁ na uppajjissati, no ca tāsaṁ tattha ghānindriyaṁ na uppajjissati. Kāmāvacare pacchimabhavikānaṁ rūpāvacarānaṁ arūpāvacarānaṁ tesaṁ tattha purisindriyañca na uppajjissati ghānindriyañca na uppajjissati. </div>
</div>
<div class="q" id="p_35Y10_2858"> <div class="p">
<span class="pN">2858</span>»  Yassa yattha ghānindriyaṁ na uppajjissati tassa tattha jīvitindriyaṁ na uppajjissatīti? </div>
</div>
<div class="q" id="p_35Y10_2859"> <div class="p">
<span class="pN">2859</span>Rūpāvacarānaṁ arūpāvacarānaṁ tesaṁ tattha ghānindriyaṁ na uppajjissati, no ca tesaṁ tattha jīvitindriyaṁ na uppajjissati. Pacchimabhavikānaṁ tesaṁ tattha ghānindriyañca na uppajjissati jīvitindriyañca na uppajjissati. </div>
</div>
<div class="q" id="p_35Y10_2860"> <div class="p">
<span class="pN">2860</span>«  Yassa vā pana yattha jīvitindriyaṁ na uppajjissati tassa tattha ghānindriyaṁ na uppajjissatīti? Āmantā. </div>
</div>
<div class="q" id="p_35Y10_2861"> <div class="p">
<span class="pN">2861</span>»  Yassa yattha ghānindriyaṁ na uppajjissati tassa tattha somanassindriyaṁ na uppajjissatīti? </div>
</div>
<div class="q" id="p_35Y10_2862"> <div class="p">
<span class="pN">2862</span>Rūpāvacarānaṁ tesaṁ tattha ghānindriyaṁ na uppajjissati, no ca tesaṁ tattha somanassindriyaṁ na uppajjissati. Pañcavokāre pacchimabhavikānaṁ asaññasattānaṁ arūpānaṁ tesaṁ tattha ghānindriyañca na uppajjissati somanassindriyañca na uppajjissati. </div>
</div>
<div class="q" id="p_35Y10_2863"> <div class="p">
<span class="pN">2863</span>«  Yassa vā pana yattha somanassindriyaṁ na uppajjissati tassa tattha ghānindriyaṁ na uppajjissatīti? </div>
</div>
<div class="q" id="p_35Y10_2864"> <div class="p">
<span class="pN">2864</span>Ye saghānakā upekkhāya upapajjitvā parinibbāyissanti tesaṁ tattha somanassindriyaṁ na uppajjissati, no ca tesaṁ tattha ghānindriyaṁ na uppajjissati. Pañcavokāre pacchimabhavikānaṁ asaññasattānaṁ arūpānaṁ tesaṁ tattha somanassindriyañca na uppajjissati ghānindriyañca na uppajjissati. </div>
</div>
<div class="q" id="p_35Y10_2865"> <div class="p">
<span class="pN">2865</span>»  Yassa yattha ghānindriyaṁ na uppajjissati tassa tattha upekkhindriyaṁ na uppajjissatīti? </div>
</div>
<div class="q" id="p_35Y10_2866"> <div class="p">
<span class="pN">2866</span>Rūpāvacarānaṁ arūpāvacarānaṁ tesaṁ tattha ghānindriyaṁ na uppajjissati, no ca tesaṁ tattha upekkhindriyaṁ na uppajjissati. Pacchimabhavikānaṁ asaññasattānaṁ tesaṁ tattha ghānindriyañca na uppajjissati upekkhindriyañca na uppajjissati. </div>
</div>
<div class="q" id="p_35Y10_2867"> <div class="p">
<span class="pN">2867</span>«  Yassa vā pana yattha upekkhindriyaṁ na uppajjissati tassa tattha ghānindriyaṁ na uppajjissatīti? </div>
</div>
<div class="q" id="p_35Y10_2868"> <div class="p">
<span class="pN">2868</span>Ye saghānakā somanassena upapajjitvā parinibbāyissanti tesaṁ tattha upekkhindriyaṁ na uppajjissati, no ca tesaṁ tattha ghānindriyaṁ na uppajjissati. Pacchimabhavikānaṁ asaññasattānaṁ tesaṁ tattha upekkhindriyañca na uppajjissati ghānindriyañca na uppajjissati. </div>
</div>
<div class="q" id="p_35Y10_2869"> <div class="p">
<span class="pN">2869</span>»  Yassa yattha ghānindriyaṁ na uppajjissati tassa tattha saddhindriyaṁ…pe…  paññindriyaṁ…pe…  manindriyaṁ na uppajjissatīti? </div>
</div>
<div class="q" id="p_35Y10_2870"> <div class="p">
<span class="pN">2870</span>Rūpāvacarānaṁ arūpāvacarānaṁ tesaṁ tattha ghānindriyaṁ na uppajjissati, no ca tesaṁ tattha manindriyaṁ na uppajjissati. Pacchimabhavikānaṁ asaññasattānaṁ tesaṁ tattha ghānindriyañca na uppajjissati manindriyañca na uppajjissati. </div>
</div>
<div class="q" id="p_35Y10_2871"> <div class="p">
<span class="pN">2871</span>«  Yassa vā pana yattha manindriyaṁ na uppajjissati tassa tattha ghānindriyaṁ na uppajjissatīti? Āmantā. (Ghānindriyamūlakaṁ.) </div>
</div>
<div class="q" id="p_35Y10_2872"> <div class="divNumber">328.</div> <div class="p">
<span class="pN">2872</span>»  Yassa yattha itthindriyaṁ na uppajjissati tassa tattha purisindriyaṁ na uppajjissatīti? </div>
</div>
<div class="q" id="p_35Y10_2873"> <div class="p">
<span class="pN">2873</span>Ye purisā eteneva bhāvena katici bhave dassetvā parinibbāyissanti tesaṁ tattha itthindriyaṁ na uppajjissati, no ca tesaṁ tattha purisindriyaṁ na uppajjissati. Kāmāvacare pacchimabhavikānaṁ rūpāvacarānaṁ arūpāvacarānaṁ tesaṁ tattha itthindriyañca na uppajjissati purisindriyañca na uppajjissati. </div>
</div>
<div class="q" id="p_35Y10_2874"> <div class="p">
<span class="pN">2874</span>«  Yassa vā pana yattha purisindriyaṁ na uppajjissati tassa tattha itthindriyaṁ na uppajjissatīti? </div>
</div>
<div class="q" id="p_35Y10_2875"> <div class="p">
<span class="pN">2875</span>Yā itthiyo eteneva bhāvena katici bhave dassetvā parinibbāyissanti tāsaṁ tattha purisindriyaṁ na uppajjissati, no ca tāsaṁ tattha itthindriyaṁ na uppajjissati. Kāmāvacare pacchimabhavikānaṁ rūpāvacarānaṁ arūpāvacarānaṁ tesaṁ tattha purisindriyañca na uppajjissati itthindriyañca na uppajjissati. </div>
</div>
<div class="q" id="p_35Y10_2876"> <div class="p">
<span class="pN">2876</span>»  Yassa yattha itthindriyaṁ na uppajjissati tassa tattha jīvitindriyaṁ na uppajjissatīti? </div>
</div>
<div class="q" id="p_35Y10_2877"> <div class="p">
<span class="pN">2877</span>Rūpāvacarānaṁ arūpāvacarānaṁ ye ca purisā eteneva bhāvena katici bhave dassetvā parinibbāyissanti tesaṁ tattha itthindriyaṁ na uppajjissati, no ca tesaṁ tattha jīvitindriyaṁ na uppajjissati. Pacchimabhavikānaṁ tesaṁ tattha itthindriyañca na uppajjissati jīvitindriyañca na uppajjissati. </div>
</div>
<div class="q" id="p_35Y10_2878"> <div class="p">
<span class="pN">2878</span>«  Yassa vā pana yattha jīvitindriyaṁ na uppajjissati tassa tattha itthindriyaṁ na uppajjissatīti? Āmantā. </div>
</div>
<div class="q" id="p_35Y10_2879"> <div class="p">
<span class="pN">2879</span>»  Yassa yattha itthindriyaṁ na uppajjissati tassa tattha somanassindriyaṁ na uppajjissatīti? </div>
</div>
<div class="q" id="p_35Y10_2880"> <div class="p">
<span class="pN">2880</span>Rūpāvacarānaṁ ye ca purisā eteneva bhāvena katici bhave dassetvā somanassena upapajjitvā parinibbāyissanti tesaṁ tattha itthindriyaṁ na uppajjissati, no ca tesaṁ tattha somanassindriyaṁ na uppajjissati. Pañcavokāre pacchimabhavikānaṁ asaññasattānaṁ arūpānaṁ ye ca purisā eteneva bhāvena katici bhave dassetvā upekkhāya upapajjitvā parinibbāyissanti tesaṁ tattha itthindriyañca na uppajjissati somanassindriyañca na uppajjissati. </div>
</div>
<div class="q" id="p_35Y10_2881"> <div class="p">
<span class="pN">2881</span>«  Yassa vā pana yattha somanassindriyaṁ na uppajjissati tassa tattha itthindriyaṁ na uppajjissatīti? </div>
</div>
<div class="q" id="p_35Y10_2882"> <div class="p">
<span class="pN">2882</span>Yā itthiyo eteneva bhāvena katici bhave dassetvā upekkhāya upapajjitvā parinibbāyissanti tāsaṁ tattha somanassindriyaṁ na uppajjissati, no ca tāsaṁ tattha itthindriyaṁ na uppajjissati. Pañcavokāre pacchimabhavikānaṁ asaññasattānaṁ arūpānaṁ ye ca purisā eteneva bhāvena katici bhave dassetvā upekkhāya upapajjitvā parinibbāyissanti tesaṁ tattha somanassindriyañca na uppajjissati itthindriyañca na uppajjissati. </div>
</div>
<div class="q" id="p_35Y10_2883"> <div class="p">
<span class="pN">2883</span>»  Yassa yattha itthindriyaṁ na uppajjissati tassa tattha upekkhindriyaṁ na uppajjissatīti? </div>
</div>
<div class="q" id="p_35Y10_2884"> <div class="p">
<span class="pN">2884</span>Rūpāvacarānaṁ arūpāvacarānaṁ ye ca purisā eteneva bhāvena katici bhave dassetvā upekkhāya upapajjitvā parinibbāyissanti tesaṁ tattha itthindriyaṁ na uppajjissati, no ca tesaṁ tattha upekkhindriyaṁ na uppajjissati. Pacchimabhavikānaṁ asaññasattānaṁ ye ca purisā eteneva bhāvena katici bhave dassetvā somanassena upapajjitvā parinibbāyissanti tesaṁ tattha itthindriyañca na uppajjissati upekkhindriyañca na uppajjissati. </div>
</div>
<div class="q" id="p_35Y10_2885"> <div class="p">
<span class="pN">2885</span>«  Yassa vā pana yattha upekkhindriyaṁ na uppajjissati tassa tattha itthindriyaṁ na uppajjissatīti? </div>
</div>
<div class="q" id="p_35Y10_2886"> <div class="p">
<span class="pN">2886</span>Yā itthiyo eteneva bhāvena katici bhave dassetvā somanassena upapajjitvā parinibbāyissanti tāsaṁ tattha upekkhindriyaṁ na uppajjissati, no ca tāsaṁ tattha itthindriyaṁ na uppajjissati. Pacchimabhavikānaṁ asaññasattānaṁ ye ca purisā eteneva bhāvena katici bhave dassetvā somanassena upapajjitvā parinibbāyissanti tesaṁ tattha upekkhindriyañca na uppajjissati itthindriyañca na uppajjissati. </div>
</div>
<div class="q" id="p_35Y10_2887"> <div class="p">
<span class="pN">2887</span>»  Yassa yattha itthindriyaṁ na uppajjissati tassa tattha saddhindriyaṁ…pe…  paññindriyaṁ…pe…  manindriyaṁ na uppajjissatīti? </div>
</div>
<div class="q" id="p_35Y10_2888"> <div class="p">
<span class="pN">2888</span>Rūpāvacarānaṁ arūpāvacarānaṁ ye ca purisā eteneva bhāvena katici bhave dassetvā parinibbāyissanti tesaṁ tattha itthindriyaṁ na uppajjissati, no ca tesaṁ tattha manindriyaṁ na uppajjissati. Pacchimabhavikānaṁ asaññasattānaṁ tesaṁ tattha itthindriyañca na uppajjissati manindriyañca na uppajjissati. </div>
</div>
<div class="q" id="p_35Y10_2889"> <div class="p">
<span class="pN">2889</span>«  Yassa vā pana yattha manindriyaṁ na uppajjissati tassa tattha itthindriyaṁ na uppajjissatīti? Āmantā. (Itthindriyamūlakaṁ.) </div>
</div>
<div class="q" id="p_35Y10_2890"> <div class="divNumber">329.</div> <div class="p">
<span class="pN">2890</span>»  Yassa yattha purisindriyaṁ na uppajjissati tassa tattha jīvitindriyaṁ na uppajjissatīti? </div>
</div>
<div class="q" id="p_35Y10_2891"> <div class="p">
<span class="pN">2891</span>Rūpāvacarānaṁ arūpāvacarānaṁ yā ca itthiyo eteneva bhāvena katici bhave dassetvā parinibbāyissanti tesaṁ tattha purisindriyaṁ na uppajjissati, no ca tesaṁ tattha jīvitindriyaṁ na uppajjissati. Pacchimabhavikānaṁ tesaṁ tattha purisindriyañca na uppajjissati jīvitindriyañca na uppajjissati. </div>
</div>
<div class="q" id="p_35Y10_2892"> <div class="p">
<span class="pN">2892</span>«  Yassa vā pana yattha jīvitindriyaṁ na uppajjissati tassa tattha purisindriyaṁ na uppajjissatīti? Āmantā. </div>
</div>
<div class="q" id="p_35Y10_2893"> <div class="p">
<span class="pN">2893</span>»  Yassa yattha purisindriyaṁ na uppajjissati tassa tattha somanassindriyaṁ na uppajjissatīti? </div>
</div>
<div class="q" id="p_35Y10_2894"> <div class="p">
<span class="pN">2894</span>Rūpāvacarānaṁ yā ca itthiyo eteneva bhāvena katici bhave dassetvā somanassena upapajjitvā parinibbāyissanti tesaṁ tattha purisindriyaṁ na uppajjissati, no ca tesaṁ tattha somanassindriyaṁ na uppajjissati. Pañcavokāre pacchimabhavikānaṁ asaññasattānaṁ arūpānaṁ yā ca itthiyo eteneva bhāvena katici bhave dassetvā upekkhāya upapajjitvā parinibbāyissanti tesaṁ tattha purisindriyañca na uppajjissati somanassindriyañca na uppajjissati. </div>
</div>
<div class="q" id="p_35Y10_2895"> <div class="p">
<span class="pN">2895</span>«  Yassa vā pana yattha somanassindriyaṁ na uppajjissati tassa tattha purisindriyaṁ na uppajjissatīti? </div>
</div>
<div class="q" id="p_35Y10_2896"> <div class="p">
<span class="pN">2896</span>Ye purisā eteneva bhāvena katici bhave dassetvā upekkhāya upapajjitvā parinibbāyissanti tesaṁ tattha somanassindriyaṁ na uppajjissati, no ca tesaṁ tattha purisindriyaṁ na uppajjissati. Pañcavokāre pacchimabhavikānaṁ asaññasattānaṁ arūpānaṁ yā ca itthiyo eteneva bhāvena katici bhave dassetvā upekkhāya upapajjitvā parinibbāyissanti tesaṁ tattha somanassindriyañca na uppajjissati purisindriyañca na uppajjissati. </div>
</div>
<div class="q" id="p_35Y10_2897"> <div class="p">
<span class="pN">2897</span>»  Yassa yattha purisindriyaṁ na uppajjissati tassa tattha upekkhindriyaṁ na uppajjissatīti? </div>
</div>
<div class="q" id="p_35Y10_2898"> <div class="p">
<span class="pN">2898</span>Rūpāvacarānaṁ arūpāvacarānaṁ yā ca itthiyo eteneva bhāvena katici bhave dassetvā upekkhāya upapajjitvā parinibbāyissanti tesaṁ tattha purisindriyaṁ na uppajjissati, no ca tesaṁ tattha upekkhindriyaṁ na uppajjissati. Pacchimabhavikānaṁ asaññasattānaṁ yā ca itthiyo eteneva bhāvena katici bhave dassetvā somanassena upapajjitvā parinibbāyissanti tesaṁ tattha purisindriyañca na uppajjissati upekkhindriyañca na uppajjissati. </div>
</div>
<div class="q" id="p_35Y10_2899"> <div class="p">
<span class="pN">2899</span>«  Yassa vā pana yattha upekkhindriyaṁ na uppajjissati tassa tattha purisindriyaṁ na uppajjissatīti? </div>
</div>
<div class="q" id="p_35Y10_2900"> <div class="p">
<span class="pN">2900</span>Ye purisā eteneva bhāvena katici bhave dassetvā somanassena upapajjitvā parinibbāyissanti tesaṁ tattha upekkhindriyaṁ na uppajjissati, no ca tesaṁ tattha purisindriyaṁ na uppajjissati. Pacchimabhavikānaṁ asaññasattānaṁ yā ca itthiyo eteneva bhāvena katici bhave dassetvā somanassena upapajjitvā parinibbāyissanti tesaṁ tattha upekkhindriyañca na uppajjissati purisindriyañca na uppajjissati. </div>
</div>
<div class="q" id="p_35Y10_2901"> <div class="p">
<span class="pN">2901</span>»  Yassa yattha purisindriyaṁ na uppajjissati tassa tattha saddhindriyaṁ…pe…  paññindriyaṁ…pe…  manindriyaṁ na uppajjissatīti? </div>
</div>
<div class="q" id="p_35Y10_2902"> <div class="p">
<span class="pN">2902</span>Rūpāvacarānaṁ arūpāvacarānaṁ yā ca itthiyo eteneva bhāvena katici bhave dassetvā parinibbāyissanti tesaṁ tattha purisindriyaṁ na uppajjissati, no ca tesaṁ tattha manindriyaṁ na uppajjissati. Pacchimabhavikānaṁ asaññasattānaṁ tesaṁ tattha purisindriyañca na uppajjissati manindriyañca na uppajjissati. </div>
</div>
<div class="q" id="p_35Y10_2903"> <div class="p">
<span class="pN">2903</span>«  Yassa vā pana yattha manindriyaṁ na uppajjissati tassa tattha purisindriyaṁ na uppajjissatīti? Āmantā. (Purisindriyamūlakaṁ.) </div>
</div>
<div class="q" id="p_35Y10_2904"> <div class="divNumber">330.</div> <div class="p">
<span class="pN">2904</span>»  Yassa yattha jīvitindriyaṁ na uppajjissati tassa tattha somanassindriyaṁ na uppajjissatīti? Āmantā. </div>
</div>
<div class="q" id="p_35Y10_2905"> <div class="p">
<span class="pN">2905</span>«  Yassa vā pana yattha somanassindriyaṁ na uppajjissati tassa tattha jīvitindriyaṁ na uppajjissatīti? </div>
</div>
<div class="q" id="p_35Y10_2906"> <div class="p">
<span class="pN">2906</span>Yassa cittassa anantarā upekkhāsampayuttapacchimacittaṁ uppajjissati asaññasattānaṁ tesaṁ tattha somanassindriyaṁ na uppajjissati, no ca tesaṁ tattha jīvitindriyaṁ na uppajjissati. Pacchimacittasamaṅgīnaṁ tesaṁ tattha somanassindriyañca na uppajjissati jīvitindriyañca na uppajjissati. </div>
</div>
<div class="q" id="p_35Y10_2907"> <div class="p">
<span class="pN">2907</span>»  Yassa yattha jīvitindriyaṁ na uppajjissati tassa tattha upekkhindriyaṁ na uppajjissatīti? Āmantā. </div>
</div>
<div class="q" id="p_35Y10_2908"> <div class="p">
<span class="pN">2908</span>«  Yassa vā pana yattha upekkhindriyaṁ na uppajjissati tassa tattha jīvitindriyaṁ na uppajjissatīti? </div>
</div>
<div class="q" id="p_35Y10_2909"> <div class="p">
<span class="pN">2909</span>Yassa cittassa anantarā somanassasampayuttapacchimacittaṁ uppajjissati asaññasattānaṁ tesaṁ tattha upekkhindriyaṁ na uppajjissati, no ca tesaṁ tattha jīvitindriyaṁ na uppajjissati. Pacchimacittasamaṅgīnaṁ tesaṁ tattha upekkhindriyañca na uppajjissati jīvitindriyañca na uppajjissati. </div>
</div>
<div class="q" id="p_35Y10_2910"> <div class="p">
<span class="pN">2910</span>»  Yassa yattha jīvitindriyaṁ na uppajjissati tassa tattha saddhindriyaṁ…pe…  paññindriyaṁ…pe…  manindriyaṁ na uppajjissatīti? Āmantā. </div>
</div>
<div class="q" id="p_35Y10_2911"> <div class="p">
<span class="pN">2911</span>«  Yassa vā pana yattha manindriyaṁ na uppajjissati tassa tattha jīvitindriyaṁ na uppajjissatīti? </div>
</div>
<div class="q" id="p_35Y10_2912"> <div class="p">
<span class="pN">2912</span>Asaññasattānaṁ tesaṁ tattha manindriyaṁ na uppajjissati, no ca tesaṁ tattha jīvitindriyaṁ na uppajjissati. Pacchimacittasamaṅgīnaṁ tesaṁ tattha manindriyañca na uppajjissati jīvitindriyañca na uppajjissati. (Jīvitindriyamūlakaṁ.) </div>
</div>
<div class="q" id="p_35Y10_2913"> <div class="divNumber">331.</div> <div class="p">
<span class="pN">2913</span>»  Yassa yattha somanassindriyaṁ na uppajjissati tassa tattha upekkhindriyaṁ na uppajjissatīti? </div>
</div>
<div class="q" id="p_35Y10_2914"> <div class="p">
<span class="pN">2914</span>Yassa cittassa anantarā upekkhāsampayuttapacchimacittaṁ uppajjissati tesaṁ tattha somanassindriyaṁ na uppajjissati, no ca tesaṁ tattha upekkhindriyaṁ na uppajjissati. Pacchimacittasamaṅgīnaṁ asaññasattānaṁ tesaṁ tattha somanassindriyañca na uppajjissati upekkhindriyañca na uppajjissati. </div>
</div>
<div class="q" id="p_35Y10_2915"> <div class="p">
<span class="pN">2915</span>«  Yassa vā pana yattha upekkhindriyaṁ na uppajjissati tassa tattha somanassindriyaṁ na uppajjissatīti? </div>
</div>
<div class="q" id="p_35Y10_2916"> <div class="p">
<span class="pN">2916</span>Yassa cittassa anantarā somanassasampayuttapacchimacittaṁ uppajjissati tesaṁ tattha upekkhindriyaṁ na uppajjissati, no ca tesaṁ tattha somanassindriyaṁ na uppajjissati. Pacchimacittasamaṅgīnaṁ asaññasattānaṁ tesaṁ tattha upekkhindriyañca na uppajjissati somanassindriyañca na uppajjissati. </div>
</div>
<div class="q" id="p_35Y10_2917"> <div class="p">
<span class="pN">2917</span>»  Yassa yattha somanassindriyaṁ na uppajjissati tassa tattha saddhindriyaṁ…pe…  paññindriyaṁ…pe…  manindriyaṁ na uppajjissatīti? </div>
</div>
<div class="q" id="p_35Y10_2918"> <div class="p">
<span class="pN">2918</span>Yassa cittassa anantarā upekkhāsampayuttapacchimacittaṁ uppajjissati tesaṁ tattha somanassindriyaṁ na uppajjissati, no ca tesaṁ tattha manindriyaṁ na uppajjissati. Pacchimacittasamaṅgīnaṁ asaññasattānaṁ tesaṁ tattha somanassindriyañca na uppajjissati manindriyañca na uppajjissati. </div>
</div>
<div class="q" id="p_35Y10_2919"> <div class="p">
<span class="pN">2919</span>«  Yassa vā pana yattha manindriyaṁ na uppajjissati tassa tattha somanassindriyaṁ na uppajjissatīti? Āmantā. (Somanassindriyamūlakaṁ.) </div>
</div>
<div class="q" id="p_35Y10_2920"> <div class="divNumber">332.</div> <div class="p">
<span class="pN">2920</span>»  Yassa yattha upekkhindriyaṁ na uppajjissati tassa tattha saddhindriyaṁ…pe…  paññindriyaṁ…pe…  manindriyaṁ na uppajjissatīti? </div>
</div>
<div class="q" id="p_35Y10_2921"> <div class="p">
<span class="pN">2921</span>Yassa cittassa anantarā somanassasampayuttapacchimacittaṁ uppajjissati tesaṁ tattha upekkhindriyaṁ na uppajjissati, no ca tesaṁ tattha manindriyaṁ na uppajjissati. Pacchimacittasamaṅgīnaṁ asaññasattānaṁ tesaṁ tattha upekkhindriyañca na uppajjissati manindriyañca na uppajjissati. </div>
</div>
<div class="q" id="p_35Y10_2922"> <div class="p">
<span class="pN">2922</span>«  Yassa vā pana yattha manindriyaṁ na uppajjissati tassa tattha upekkhindriyaṁ na uppajjissatīti? Āmantā. (Upekkhindriyamūlakaṁ.) </div>
</div>
<div class="q" id="p_35Y10_2923"> <div class="divNumber">333.</div> <div class="p">
<span class="pN">2923</span>»  Yassa yattha saddhindriyaṁ na uppajjissati tassa tattha paññindriyaṁ…pe…  manindriyaṁ na uppajjissatīti? Āmantā. </div>
</div>
<div class="q" id="p_35Y10_2924"> <div class="p">
<span class="pN">2924</span>«  Yassa vā pana yattha manindriyaṁ na uppajjissati tassa tattha saddhindriyaṁ na uppajjissatīti? Āmantā. (Saddhindriyamūlakaṁ.) </div>
</div>
<div class="q" id="p_35Y10_2925"> <div class="divNumber">334.</div> <div class="p">
<span class="pN">2925</span>»  Yassa yattha paññindriyaṁ na uppajjissati tassa tattha manindriyaṁ na uppajjissatīti? Āmantā. </div>
</div>
<div class="q" id="p_35Y10_2926"> <div class="p">
<span class="pN">2926</span>«  Yassa vā pana yattha manindriyaṁ na uppajjissati tassa tattha paññindriyaṁ na uppajjissatīti? Āmantā. (Paññindriyamūlakaṁ.) </div>
</div>
</html>

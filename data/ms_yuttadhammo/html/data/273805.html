<html>
<div class="i">7.1.5 Ahiṁsakasutta</div>
<div class="h">Brāhmaṇasaṁyutta</div>
<div class="h">Arahantavagga</div>
<div class="h">Ahiṁsakasutta</div>
<div class="q" id="p_12S1_1159"> <div class="divNumber">191.</div> <div class="p">
<span class="pN">1159</span>Sāvatthinidānaṁ. Atha kho ahiṁsakabhāradvājo brāhmaṇo yena bhagavā tenupasaṅkami; upasaṅkamitvā bhagavatā saddhiṁ sammodi. Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinno kho ahiṁsakabhāradvājo brāhmaṇo bhagavantaṁ etadavoca—  “ahiṁsakāhaṁ, bho gotama, ahiṁsakāhaṁ, bho gotamā”ti. </div>
</div>
<div class="q" id="p_12S1_1160"> <div class="p"> <table class="singleColumn"> <tr> <td> <div class="pN">1160</div> <div class="G">“Yathā nāmaṁ tathā cassa,</div> </td> </tr> <tr> <td> <div class="G">siyā kho tvaṁ ahiṁsako;</div> </td> </tr> <tr> <td> <div class="G">Yo ca kāyena vācāya,</div> </td> </tr> <tr> <td> <div class="G">manasā ca na hiṁsati;</div> </td> </tr> <tr> <td> <div class="G">Sa ve ahiṁsako hoti,</div> </td> </tr> <tr> <td> <div class="G">yo paraṁ na vihiṁsatī”ti.</div> </td> </tr> </table> </div>
</div>
<div class="q" id="p_12S1_1161"> <div class="p">
<span class="pN">1161</span>Evaṁ vutte, ahiṁsakabhāradvājo brāhmaṇo bhagavantaṁ etadavoca—  “abhikkantaṁ, bho gotama…pe…  abbhaññāsi. Aññataro ca panāyasmā ahiṁsakabhāradvājo arahataṁ ahosīti. </div>
</div>
</html>

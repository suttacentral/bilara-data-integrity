<html>
<div class="i">11.1.57 Vassavalāhakasutta</div>
<div class="h">Valāhakasaṁyutta</div>
<div class="h">Valāhakavagga</div>
<div class="h">Vassavalāhakasutta</div>
<div class="q" id="p_13S3_1231"> <div class="divNumber">606.</div> <div class="p">
<span class="pN">1231</span>Sāvatthinidānaṁ. Ekamantaṁ nisinno kho so bhikkhu bhagavantaṁ etadavoca—  “ko nu kho, bhante, hetu, ko paccayo, yenekadā devo vassatī”ti? “Santi, bhikkhu, vassavalāhakā nāma devā. Tesaṁ yadā evaṁ hoti—  ‘yannūna mayaṁ sakāya ratiyā vaseyyāmā’ti, tesaṁ taṁ cetopaṇidhimanvāya devo vassati. Ayaṁ kho, bhikkhu, hetu, ayaṁ paccayo, yenekadā devo vassatī”ti. Sattapaññāsamaṁ. </div>
</div>
<div class="CENTER" id="p_13S3_1232">
<span class="pN">1232</span>Sattapaññāsasuttantaṁ niṭṭhitaṁ.<br> Valāhakavaggo paṭhamo.</div>
<div class="SUMMARY" id="p_13S3_1233">
<span class="pN">1233</span><span class="firstLetter">T</span>assuddānaṁ</div>
<div class="q" id="p_13S3_1234"> <div class="p"> <table class="singleColumn"> <tr> <td> <div class="pN">1234</div> <div class="G">Suddhikaṁ sucaritañca,</div> </td> </tr> <tr> <td> <div class="G">dānūpakārapaññāsaṁ;</div> </td> </tr> <tr> <td> <div class="G">Sītaṁ uṇhañca abbhañca,</div> </td> </tr> <tr> <td> <div class="G">vātavassavalāhakāti.</div> </td> </tr> </table> </div>
</div>
<div class="ENDH3" id="p_13S3_1235">
<span class="pN">1235</span>Valāhakasaṁyuttaṁ samattaṁ.</div>
</html>

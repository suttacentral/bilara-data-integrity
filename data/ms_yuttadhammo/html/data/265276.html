<html>
<div class="i"> Hetu</div>
<div class="h">Mahantaraduka</div>
<div class="h">Cittasamuṭṭhānaduka</div>
<div class="h">Paccayavāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Hetu</div>
<div class="q" id="p_38P2_2806"> <div class="divNumber">201.</div> <div class="p">
<span class="pN">2806</span>Cittasamuṭṭhānaṁ dhammaṁ paccayā cittasamuṭṭhāno dhammo uppajjati hetupaccayā… tīṇi. (Paṭiccavārasadisaṁ.) </div>
</div>
<div class="q" id="p_38P2_2807"> <div class="p">
<span class="pN">2807</span>Nocittasamuṭṭhānaṁ dhammaṁ paccayā nocittasamuṭṭhāno dhammo uppajjati hetupaccayā— vatthuṁ paccayā cittaṁ; paṭisandhikkhaṇe…pe…. (Paṭiccavārasadisā.) (1) </div>
</div>
<div class="q" id="p_38P2_2808"> <div class="p">
<span class="pN">2808</span>Nocittasamuṭṭhānaṁ dhammaṁ paccayā cittasamuṭṭhāno dhammo uppajjati hetupaccayā— cittaṁ paccayā sampayuttakā khandhā cittasamuṭṭhānañca rūpaṁ, vatthuṁ paccayā cittasamuṭṭhānā khandhā. (Paṭisandhikkhaṇe dvepi kātabbā.) (1) </div>
</div>
<div class="q" id="p_38P2_2809"> <div class="p">
<span class="pN">2809</span>Nocittasamuṭṭhānaṁ dhammaṁ paccayā cittasamuṭṭhāno ca nocittasamuṭṭhāno ca dhammā uppajjanti hetupaccayā— vatthuṁ paccayā cittaṁ sampayuttakā ca khandhā; paṭisandhikkhaṇe dve. (Paṭiccavārasadisaṁ.) (3) </div>
</div>
<div class="q" id="p_38P2_2810"> <div class="divNumber">202.</div> <div class="p">
<span class="pN">2810</span>Cittasamuṭṭhānañca nocittasamuṭṭhānañca dhammaṁ paccayā cittasamuṭṭhāno dhammo uppajjati hetupaccayā— cittasamuṭṭhānaṁ ekaṁ khandhañca cittañca paccayā dve khandhā, dve khandhe…pe… cittasamuṭṭhānaṁ ekaṁ khandhañca vatthuñca paccayā dve khandhā, dve khandhe…pe…. (Paṭisandhikkhaṇe dvepi paṭiccavārasadisā.) (1) </div>
</div>
<div class="q" id="p_38P2_2811"> <div class="p">
<span class="pN">2811</span>Cittasamuṭṭhānañca nocittasamuṭṭhānañca dhammaṁ paccayā nocittasamuṭṭhāno dhammo uppajjati hetupaccayā— cittasamuṭṭhāne khandhe ca vatthuñca paccayā cittaṁ. (Paṭisandhikkhaṇe tīṇipi kātabbā paṭiccavārasadisā.) (2) </div>
</div>
<div class="q" id="p_38P2_2812"> <div class="p">
<span class="pN">2812</span>Cittasamuṭṭhānañca nocittasamuṭṭhānañca dhammaṁ paccayā cittasamuṭṭhāno ca nocittasamuṭṭhāno ca dhammā uppajjanti hetupaccayā— cittasamuṭṭhānaṁ ekaṁ khandhañca vatthuñca paccayā dve khandhā cittañca, dve khandhe…pe…. (Paṭisandhikkhaṇe dvepi kātabbā paṭiccavārasadisā.) (3) </div>
</div>
</html>

<html>
<div class="i">5.14 Posālamāṇavapucchā</div>
<div class="h">Pārāyanavagga</div>
<div class="h">Posālamāṇavapucchā</div>
<div class="q" id="p_18Sn_1318"> <div class="divNumber">1119.</div> <div class="p"> <table class="singleColumn"> <tr> <td> <div class="pN">1318</div> <div class="G">“Yo atītaṁ ādisati, <span class="gathaQuote">(iccāyasmā posālo)</span>
</div> </td> </tr> <tr> <td> <div class="G">Anejo chinnasaṁsayo;</div> </td> </tr> <tr> <td> <div class="G">Pāraguṁ sabbadhammānaṁ,</div> </td> </tr> <tr> <td> <div class="G">Atthi pañhena āgamaṁ. (1)</div> </td> </tr> </table> </div>
</div>
<div class="q" id="p_18Sn_1319"> <div class="divNumber">1120.</div> <div class="p"> <table class="singleColumn"> <tr> <td> <div class="pN">1319</div> <div class="G">Vibhūtarūpasaññissa,</div> </td> </tr> <tr> <td> <div class="G">sabbakāyappahāyino;</div> </td> </tr> <tr> <td> <div class="G">Ajjhattañca bahiddhā ca,</div> </td> </tr> <tr> <td> <div class="G">natthi kiñcīti passato;</div> </td> </tr> <tr> <td> <div class="G">Ñāṇaṁ sakkānupucchāmi,</div> </td> </tr> <tr> <td> <div class="G">kathaṁ neyyo tathāvidho”. (2)</div> </td> </tr> </table> </div>
</div>
<div class="q" id="p_18Sn_1320"> <div class="divNumber">1121.</div> <div class="p"> <table class="singleColumn"> <tr> <td> <div class="pN">1320</div> <div class="G">“Viññāṇaṭṭhitiyo sabbā, <span class="gathaQuote">(posālāti bhagavā)</span>
</div> </td> </tr> <tr> <td> <div class="G">Abhijānaṁ tathāgato;</div> </td> </tr> <tr> <td> <div class="G">Tiṭṭhantamenaṁ jānāti,</div> </td> </tr> <tr> <td> <div class="G">Vimuttaṁ tapparāyaṇaṁ. (3)</div> </td> </tr> </table> </div>
</div>
<div class="q" id="p_18Sn_1321"> <div class="divNumber">1122.</div> <div class="p"> <table class="singleColumn"> <tr> <td> <div class="pN">1321</div> <div class="G">Ākiñcaññasambhavaṁ ñatvā,</div> </td> </tr> <tr> <td> <div class="G">Nandī saṁyojanaṁ iti;</div> </td> </tr> <tr> <td> <div class="G">Evametaṁ abhiññāya,</div> </td> </tr> <tr> <td> <div class="G">Tato tattha vipassati;</div> </td> </tr> <tr> <td> <div class="G">Etaṁ ñāṇaṁ tathaṁ tassa,</div> </td> </tr> <tr> <td> <div class="G">Brāhmaṇassa vusīmato”ti. (4)</div> </td> </tr> </table> </div>
</div>
<div class="CENTER" id="p_18Sn_1322">
<span class="pN">1322</span>Posālamāṇavapucchā cuddasamā.</div>
</html>

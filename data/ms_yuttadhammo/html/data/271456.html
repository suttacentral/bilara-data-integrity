<html>
<div class="i">2.4.2.3.2 Sāsavaduka</div>
<div class="h">Niddesa</div>
<div class="h">Aṭṭhakathākaṇḍa</div>
<div class="h">Dukaatthuddhāra</div>
<div class="h">Āsavagocchaka</div>
<div class="h">Sāsavaduka</div>
<div class="q" id="p_29Dhs_2178"> <div class="divNumber">1467.</div> <div class="p">
<span class="pN">2178</span>Katame dhammā sāsavā? Tīsu bhūmīsu kusalaṁ, akusalaṁ, tīsu bhūmīsu vipāko, tīsu bhūmīsu kiriyābyākataṁ, sabbañca rūpaṁ—  ime dhammā sāsavā. </div>
</div>
<div class="q" id="p_29Dhs_2179"> <div class="divNumber">1468.</div> <div class="p">
<span class="pN">2179</span>Katame dhammā anāsavā? Cattāro maggā apariyāpannā, cattāri ca sāmaññaphalāni, nibbānañca—  ime dhammā anāsavā. </div>
</div>
</html>

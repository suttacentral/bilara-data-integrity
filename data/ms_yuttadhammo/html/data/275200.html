<html>
<div class="i">1.3.11 </div>
<div class="h">Paṭhamapaṇṇāsaka</div>
<div class="h">Bālavagga</div>
<div class="h"></div>
<div class="q" id="p_15A2_68"> <div class="divNumber">32.</div> <div class="p">
<span class="pN">68</span>“Dve me, bhikkhave, dhammā vijjābhāgiyā. Katame dve? Samatho ca vipassanā ca. Samatho, bhikkhave, bhāvito kamatthamanubhoti? Cittaṁ bhāvīyati. Cittaṁ bhāvitaṁ kamatthamanubhoti? Yo rāgo so pahīyati. Vipassanā, bhikkhave, bhāvitā kamatthamanubhoti? Paññā bhāvīyati. Paññā bhāvitā kamatthamanubhoti? Yā avijjā sā pahīyati. Rāgupakkiliṭṭhaṁ vā, bhikkhave, cittaṁ na vimuccati, avijjupakkiliṭṭhā vā paññā na bhāvīyati. Iti kho, bhikkhave, rāgavirāgā cetovimutti, avijjāvirāgā paññāvimuttī”ti. </div>
</div>
<div class="CENTER" id="p_15A2_69">
<span class="pN">69</span>Bālavaggo tatiyo.</div>
</html>

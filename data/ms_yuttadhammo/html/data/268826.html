<html>
<div class="i">16.1.7 Kāḷigodhāputtabhaddiyattheragāthā</div>
<div class="h">Vīsatinipāta</div>
<div class="h">Paṭhamavagga</div>
<div class="h">Kāḷigodhāputtabhaddiyattheragāthā</div>
<div class="q" id="p_19Th1_1184"> <div class="divNumber">842.</div> <div class="p"> <table class="singleColumn"> <tr> <td> <div class="pN">1184</div> <div class="G">“Yātaṁ me hatthigīvāya,</div> </td> </tr> <tr> <td> <div class="G">sukhumā vatthā padhāritā;</div> </td> </tr> <tr> <td> <div class="G">Sālīnaṁ odano bhutto,</div> </td> </tr> <tr> <td> <div class="G">sucimaṁsūpasecano.</div> </td> </tr> </table> </div>
</div>
<div class="q" id="p_19Th1_1185"> <div class="divNumber">843.</div> <div class="p"> <table class="singleColumn"> <tr> <td> <div class="pN">1185</div> <div class="G">Sojja bhaddo sātatiko,</div> </td> </tr> <tr> <td> <div class="G">uñchāpattāgate rato;</div> </td> </tr> <tr> <td> <div class="G">Jhāyati anupādāno,</div> </td> </tr> <tr> <td> <div class="G">putto godhāya bhaddiyo.</div> </td> </tr> </table> </div>
</div>
<div class="q" id="p_19Th1_1186"> <div class="divNumber">844.</div> <div class="p"> <table class="singleColumn"> <tr> <td> <div class="pN">1186</div> <div class="G">Paṁsukūlī sātatiko,</div> </td> </tr> <tr> <td> <div class="G">uñchāpattāgate rato;</div> </td> </tr> <tr> <td> <div class="G">Jhāyati anupādāno,</div> </td> </tr> <tr> <td> <div class="G">putto godhāya bhaddiyo.</div> </td> </tr> </table> </div>
</div>
<div class="q" id="p_19Th1_1187"> <div class="divNumber">845.</div> <div class="p"> <table class="singleColumn"> <tr> <td> <div class="pN">1187</div> <div class="G">Piṇḍapātī sātatiko,</div> </td> </tr> <tr> <td> <div class="G">…pe… </div> </td> </tr> </table> </div>
</div>
<div class="q" id="p_19Th1_1188"> <div class="divNumber">846.</div> <div class="p"> <table class="singleColumn"> <tr> <td> <div class="pN">1188</div> <div class="G">Tecīvarī sātatiko,</div> </td> </tr> <tr> <td> <div class="G">…pe… </div> </td> </tr> </table> </div>
</div>
<div class="q" id="p_19Th1_1189"> <div class="divNumber">847.</div> <div class="p"> <table class="singleColumn"> <tr> <td> <div class="pN">1189</div> <div class="G">Sapadānacārī sātatiko,</div> </td> </tr> <tr> <td> <div class="G">…pe… </div> </td> </tr> </table> </div>
</div>
<div class="q" id="p_19Th1_1190"> <div class="divNumber">848.</div> <div class="p"> <table class="singleColumn"> <tr> <td> <div class="pN">1190</div> <div class="G">Ekāsanī sātatiko,</div> </td> </tr> <tr> <td> <div class="G">…pe… </div> </td> </tr> </table> </div>
</div>
<div class="q" id="p_19Th1_1191"> <div class="divNumber">849.</div> <div class="p"> <table class="singleColumn"> <tr> <td> <div class="pN">1191</div> <div class="G">Pattapiṇḍī sātatiko,</div> </td> </tr> <tr> <td> <div class="G">…pe… </div> </td> </tr> </table> </div>
</div>
<div class="q" id="p_19Th1_1192"> <div class="divNumber">850.</div> <div class="p"> <table class="singleColumn"> <tr> <td> <div class="pN">1192</div> <div class="G">Khalupacchābhattī sātatiko,</div> </td> </tr> <tr> <td> <div class="G">…pe… </div> </td> </tr> </table> </div>
</div>
<div class="q" id="p_19Th1_1193"> <div class="divNumber">851.</div> <div class="p"> <table class="singleColumn"> <tr> <td> <div class="pN">1193</div> <div class="G">Āraññiko sātatiko,</div> </td> </tr> <tr> <td> <div class="G">…pe… </div> </td> </tr> </table> </div>
</div>
<div class="q" id="p_19Th1_1194"> <div class="divNumber">852.</div> <div class="p"> <table class="singleColumn"> <tr> <td> <div class="pN">1194</div> <div class="G">Rukkhamūliko sātatiko,</div> </td> </tr> <tr> <td> <div class="G">…pe… </div> </td> </tr> </table> </div>
</div>
<div class="q" id="p_19Th1_1195"> <div class="divNumber">853.</div> <div class="p"> <table class="singleColumn"> <tr> <td> <div class="pN">1195</div> <div class="G">Abbhokāsī sātatiko,</div> </td> </tr> <tr> <td> <div class="G">…pe… </div> </td> </tr> </table> </div>
</div>
<div class="q" id="p_19Th1_1196"> <div class="divNumber">854.</div> <div class="p"> <table class="singleColumn"> <tr> <td> <div class="pN">1196</div> <div class="G">Sosāniko sātatiko,</div> </td> </tr> <tr> <td> <div class="G">…pe… </div> </td> </tr> </table> </div>
</div>
<div class="q" id="p_19Th1_1197"> <div class="divNumber">855.</div> <div class="p"> <table class="singleColumn"> <tr> <td> <div class="pN">1197</div> <div class="G">Yathāsanthatiko sātatiko,</div> </td> </tr> <tr> <td> <div class="G">…pe… </div> </td> </tr> </table> </div>
</div>
<div class="q" id="p_19Th1_1198"> <div class="divNumber">856.</div> <div class="p"> <table class="singleColumn"> <tr> <td> <div class="pN">1198</div> <div class="G">Nesajjiko sātatiko,</div> </td> </tr> <tr> <td> <div class="G">…pe… </div> </td> </tr> </table> </div>
</div>
<div class="q" id="p_19Th1_1199"> <div class="divNumber">857.</div> <div class="p"> <table class="singleColumn"> <tr> <td> <div class="pN">1199</div> <div class="G">Appiccho sātatiko,</div> </td> </tr> <tr> <td> <div class="G">…pe… </div> </td> </tr> </table> </div>
</div>
<div class="q" id="p_19Th1_1200"> <div class="divNumber">858.</div> <div class="p"> <table class="singleColumn"> <tr> <td> <div class="pN">1200</div> <div class="G">Santuṭṭho sātatiko,</div> </td> </tr> <tr> <td> <div class="G">…pe… </div> </td> </tr> </table> </div>
</div>
<div class="q" id="p_19Th1_1201"> <div class="divNumber">859.</div> <div class="p"> <table class="singleColumn"> <tr> <td> <div class="pN">1201</div> <div class="G">Pavivitto sātatiko,</div> </td> </tr> <tr> <td> <div class="G">…pe… </div> </td> </tr> </table> </div>
</div>
<div class="q" id="p_19Th1_1202"> <div class="divNumber">860.</div> <div class="p"> <table class="singleColumn"> <tr> <td> <div class="pN">1202</div> <div class="G">Asaṁsaṭṭho sātatiko,</div> </td> </tr> <tr> <td> <div class="G">…pe… </div> </td> </tr> </table> </div>
</div>
<div class="q" id="p_19Th1_1203"> <div class="divNumber">861.</div> <div class="p"> <table class="singleColumn"> <tr> <td> <div class="pN">1203</div> <div class="G">Āraddhavīriyo sātatiko,</div> </td> </tr> <tr> <td> <div class="G">…pe… </div> </td> </tr> </table> </div>
</div>
<div class="q" id="p_19Th1_1204"> <div class="divNumber">862.</div> <div class="p"> <table class="singleColumn"> <tr> <td> <div class="pN">1204</div> <div class="G">Hitvā satapalaṁ kaṁsaṁ,</div> </td> </tr> <tr> <td> <div class="G">sovaṇṇaṁ satarājikaṁ;</div> </td> </tr> <tr> <td> <div class="G">Aggahiṁ mattikāpattaṁ,</div> </td> </tr> <tr> <td> <div class="G">idaṁ dutiyābhisecanaṁ.</div> </td> </tr> </table> </div>
</div>
<div class="q" id="p_19Th1_1205"> <div class="divNumber">863.</div> <div class="p"> <table class="singleColumn"> <tr> <td> <div class="pN">1205</div> <div class="G">Ucce maṇḍalipākāre,</div> </td> </tr> <tr> <td> <div class="G">daḷhamaṭṭālakoṭṭhake;</div> </td> </tr> <tr> <td> <div class="G">Rakkhito khaggahatthehi,</div> </td> </tr> <tr> <td> <div class="G">uttasaṁ vihariṁ pure.</div> </td> </tr> </table> </div>
</div>
<div class="q" id="p_19Th1_1206"> <div class="divNumber">864.</div> <div class="p"> <table class="singleColumn"> <tr> <td> <div class="pN">1206</div> <div class="G">Sojja bhaddo anutrāsī,</div> </td> </tr> <tr> <td> <div class="G">pahīnabhayabheravo;</div> </td> </tr> <tr> <td> <div class="G">Jhāyati vanamoggayha,</div> </td> </tr> <tr> <td> <div class="G">putto godhāya bhaddiyo.</div> </td> </tr> </table> </div>
</div>
<div class="q" id="p_19Th1_1207"> <div class="divNumber">865.</div> <div class="p"> <table class="singleColumn"> <tr> <td> <div class="pN">1207</div> <div class="G">Sīlakkhandhe patiṭṭhāya,</div> </td> </tr> <tr> <td> <div class="G">satiṁ paññañca bhāvayaṁ;</div> </td> </tr> <tr> <td> <div class="G">Pāpuṇiṁ anupubbena,</div> </td> </tr> <tr> <td> <div class="G">sabbasaṁyojanakkhayan”ti.</div> </td> </tr> </table> </div>
</div>
<div class="CENTER" id="p_19Th1_1208">
<span class="pN">1208</span>…  Bhaddiyo kāḷigodhāya putto thero… .</div>
</html>

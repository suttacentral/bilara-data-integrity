<html>
<div class="i"> Nahetu</div>
<div class="h">Mahantaraduka</div>
<div class="h">Cittaduka</div>
<div class="h">Paccayavāra</div>
<div class="h">Paccayapaccanīya</div>
<div class="h">Vibhaṅgavāra</div>
<div class="h">Nahetu</div>
<div class="q" id="p_38P2_2466"> <div class="divNumber">64.</div> <div class="p">
<span class="pN">2466</span>Cittaṁ dhammaṁ paccayā nocitto dhammo uppajjati nahetupaccayā— ahetukaṁ cittaṁ paccayā sampayuttakā khandhā cittasamuṭṭhānañca rūpaṁ; ahetukapaṭisandhikkhaṇe…pe… vicikicchāsahagataṁ uddhaccasahagataṁ cittaṁ paccayā vicikicchāsahagato uddhaccasahagato moho. (1) </div>
</div>
<div class="q" id="p_38P2_2467"> <div class="divNumber">65.</div> <div class="p">
<span class="pN">2467</span>Nocittaṁ dhammaṁ paccayā nocitto dhammo uppajjati nahetupaccayā— ahetukaṁ nocittaṁ ekaṁ khandhaṁ paccayā dve khandhā cittasamuṭṭhānañca rūpaṁ, dve khandhe…pe… ahetukapaṭisandhikkhaṇe…pe… (yāva asaññasattā), cakkhāyatanaṁ paccayā cakkhuviññāṇasahagatā khandhā…pe… kāyāyatanaṁ paccayā kāyaviññāṇasahagatā khandhā, vatthuṁ paccayā ahetukā nocittā khandhā vicikicchāsahagate uddhaccasahagate khandhe ca vatthuñca paccayā vicikicchāsahagato uddhaccasahagato moho. (1) </div>
</div>
<div class="q" id="p_38P2_2468"> <div class="p">
<span class="pN">2468</span>Nocittaṁ dhammaṁ paccayā citto dhammo uppajjati nahetupaccayā— ahetuke nocitte khandhe paccayā cittaṁ, vatthuṁ paccayā cittaṁ; ahetukapaṭisandhikkhaṇe…pe… ahetukapaṭisandhikkhaṇe vatthuṁ paccayā cittaṁ, cakkhāyatanaṁ paccayā cakkhuviññāṇaṁ…pe… kāyāyatanaṁ paccayā kāyaviññāṇaṁ. (2) </div>
</div>
<div class="q" id="p_38P2_2469"> <div class="p">
<span class="pN">2469</span>Nocittaṁ dhammaṁ paccayā citto ca nocitto ca dhammā uppajjanti nahetupaccayā— ahetukaṁ nocittaṁ ekaṁ khandhaṁ paccayā dve khandhā cittañca cittasamuṭṭhānañca rūpaṁ, dve khandhe…pe… vatthuṁ paccayā cittañca sampayuttakā ca khandhā; ahetukapaṭisandhikkhaṇe…pe… ahetukapaṭisandhikkhaṇe vatthuṁ paccayā cittañca sampayuttakā ca khandhā, cakkhāyatanaṁ paccayā cakkhuviññāṇaṁ…pe… kāyāyatanaṁ paccayā kāyaviññāṇaṁ…pe… (3) </div>
</div>
<div class="q" id="p_38P2_2470"> <div class="p">
<span class="pN">2470</span>Cittañca nocittañca dhammaṁ paccayā nocitto dhammo uppajjati nahetupaccayā— ahetukaṁ nocittaṁ ekaṁ khandhañca cittañca paccayā dve khandhā cittasamuṭṭhānañca rūpaṁ, dve khandhe ca…pe… cittañca vatthuñca paccayā nocittā khandhā; ahetukapaṭisandhikkhaṇe…pe… ahetukapaṭisandhikkhaṇe cittañca vatthuñca paccayā nocittā khandhā, cakkhāyatanañca cakkhuviññāṇañca paccayā cakkhuviññāṇasahagatā khandhā…pe… kāyāyatanaṁ ca…pe… vicikicchāsahagate uddhaccasahagate khandhe ca cittañca paccayā vicikicchāsahagato uddhaccasahagato moho. (1) (Saṁkhittaṁ.) </div>
</div>
</html>

<html>
<div class="i">6.1.1 Avāriyajātaka</div>
<div class="h">Chakkanipāta</div>
<div class="h">Avāriyavagga</div>
<div class="h">Avāriyajātaka</div>
<div class="q" id="p_22J_1318"> <div class="divNumber">1.</div> <div class="p"> <table class="singleColumn"> <tr> <td> <div class="pN">1318</div> <div class="G">“Māsu kujjha bhūmipati,</div> </td> </tr> <tr> <td> <div class="G">māsu kujjha rathesabha;</div> </td> </tr> <tr> <td> <div class="G">Kuddhaṁ appaṭikujjhanto,</div> </td> </tr> <tr> <td> <div class="G">rājā raṭṭhassa pūjito.</div> </td> </tr> </table> </div>
</div>
<div class="q" id="p_22J_1319"> <div class="divNumber">2.</div> <div class="p"> <table class="singleColumn"> <tr> <td> <div class="pN">1319</div> <div class="G">Gāme vā yadi vāraññe,</div> </td> </tr> <tr> <td> <div class="G">ninne vā yadi vā thale;</div> </td> </tr> <tr> <td> <div class="G">Sabbattha anusāsāmi,</div> </td> </tr> <tr> <td> <div class="G">māsu kujjha rathesabha”.</div> </td> </tr> </table> </div>
</div>
<div class="q" id="p_22J_1320"> <div class="divNumber">3.</div> <div class="p"> <table class="singleColumn"> <tr> <td> <div class="pN">1320</div> <div class="G">“Avāriyapitā nāma,</div> </td> </tr> <tr> <td> <div class="G">ahu gaṅgāya nāviko;</div> </td> </tr> <tr> <td> <div class="G">Pubbe janaṁ tāretvāna,</div> </td> </tr> <tr> <td> <div class="G">pacchā yācati vetanaṁ;</div> </td> </tr> <tr> <td> <div class="G">Tenassa bhaṇḍanaṁ hoti,</div> </td> </tr> <tr> <td> <div class="G">na ca bhogehi vaḍḍhati”.</div> </td> </tr> </table> </div>
</div>
<div class="q" id="p_22J_1321"> <div class="divNumber">4.</div> <div class="p"> <table class="singleColumn"> <tr> <td> <div class="pN">1321</div> <div class="G">“Atiṇṇaṁyeva yācassu,</div> </td> </tr> <tr> <td> <div class="G">apāraṁ tāta nāvika;</div> </td> </tr> <tr> <td> <div class="G">Añño hi tiṇṇassa mano,</div> </td> </tr> <tr> <td> <div class="G">añño hoti pāresino.</div> </td> </tr> </table> </div>
</div>
<div class="q" id="p_22J_1322"> <div class="divNumber">5.</div> <div class="p"> <table class="singleColumn"> <tr> <td> <div class="pN">1322</div> <div class="G">Gāme vā yadi vāraññe,</div> </td> </tr> <tr> <td> <div class="G">ninne vā yadi vā thale;</div> </td> </tr> <tr> <td> <div class="G">Sabbattha anusāsāmi,</div> </td> </tr> <tr> <td> <div class="G">māsu kujjhittha nāvika”.</div> </td> </tr> </table> </div>
</div>
<div class="q" id="p_22J_1323"> <div class="divNumber">6.</div> <div class="p"> <table class="singleColumn"> <tr> <td> <div class="pN">1323</div> <div class="G">“Yāyevānusāsaniyā,</div> </td> </tr> <tr> <td> <div class="G">rājā gāmavaraṁ adā;</div> </td> </tr> <tr> <td> <div class="G">Tāyevānusāsaniyā,</div> </td> </tr> <tr> <td> <div class="G">nāviko paharī mukhaṁ.</div> </td> </tr> </table> </div>
</div>
<div class="q" id="p_22J_1324"> <div class="divNumber">7.</div> <div class="p"> <table class="singleColumn"> <tr> <td> <div class="pN">1324</div> <div class="G">Bhattaṁ bhinnaṁ hatā bhariyā,</div> </td> </tr> <tr> <td> <div class="G">Gabbho ca patito chamā;</div> </td> </tr> <tr> <td> <div class="G">Migova jātarūpena,</div> </td> </tr> <tr> <td> <div class="G">Na tenatthaṁ abandhi sū”ti.</div> </td> </tr> </table> </div>
</div>
<div class="CENTER" id="p_22J_1325">
<span class="pN">1325</span>Avāriyajātakaṁ paṭhamaṁ.</div>
</html>

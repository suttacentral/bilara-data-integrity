<html>
<div class="i">16.5 Mandāravapupphapūjakattheraapadāna</div>
<div class="h">Bandhujīvakavagga</div>
<div class="h">Mandāravapupphapūjakattheraapadāna</div>
<div class="q" id="p_20Ap1_2385"> <div class="divNumber">25.</div> <div class="p"> <table class="singleColumn"> <tr> <td> <div class="pN">2385</div> <div class="G">“Devaputto ahaṁ santo,</div> </td> </tr> <tr> <td> <div class="G">pūjayiṁ sikhināyakaṁ;</div> </td> </tr> <tr> <td> <div class="G">Mandāravena pupphena,</div> </td> </tr> <tr> <td> <div class="G">buddhassa abhiropayiṁ.</div> </td> </tr> </table> </div>
</div>
<div class="q" id="p_20Ap1_2386"> <div class="divNumber">26.</div> <div class="p"> <table class="singleColumn"> <tr> <td> <div class="pN">2386</div> <div class="G">Sattāhaṁ chadanaṁ āsi,</div> </td> </tr> <tr> <td> <div class="G">dibbaṁ mālaṁ tathāgate;</div> </td> </tr> <tr> <td> <div class="G">Sabbe janā samāgantvā,</div> </td> </tr> <tr> <td> <div class="G">namassiṁsu tathāgataṁ.</div> </td> </tr> </table> </div>
</div>
<div class="q" id="p_20Ap1_2387"> <div class="divNumber">27.</div> <div class="p"> <table class="singleColumn"> <tr> <td> <div class="pN">2387</div> <div class="G">Ekattiṁse ito kappe,</div> </td> </tr> <tr> <td> <div class="G">yaṁ pupphamabhipūjayiṁ;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">buddhapūjāyidaṁ phalaṁ.</div> </td> </tr> </table> </div>
</div>
<div class="q" id="p_20Ap1_2388"> <div class="divNumber">28.</div> <div class="p"> <table class="singleColumn"> <tr> <td> <div class="pN">2388</div> <div class="G">Ito ca dasame kappe,</div> </td> </tr> <tr> <td> <div class="G">rājāhosiṁ jutindharo;</div> </td> </tr> <tr> <td> <div class="G">Sattaratanasampanno,</div> </td> </tr> <tr> <td> <div class="G">cakkavattī mahabbalo.</div> </td> </tr> </table> </div>
</div>
<div class="q" id="p_20Ap1_2389"> <div class="divNumber">29.</div> <div class="p"> <table class="singleColumn"> <tr> <td> <div class="pN">2389</div> <div class="G">Paṭisambhidā catasso,</div> </td> </tr> <tr> <td> <div class="G">…pe…</div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_2390"> <div class="p">
<span class="pN">2390</span>Itthaṁ sudaṁ āyasmā mandāravapupphapūjako thero imā gāthāyo abhāsitthāti. </div>
</div>
<div class="CENTER" id="p_20Ap1_2391">
<span class="pN">2391</span>Mandāravapupphapūjakattherassāpadānaṁ pañcamaṁ.</div>
</html>

<html>
<div class="i">2.1.1.8 Uppajjamānuppannavāra</div>
<div class="h">Niddesa</div>
<div class="h">Suddhacittasāmañña</div>
<div class="h">Puggalavāra</div>
<div class="h">Uppajjamānuppannavāra</div>
<div class="q" id="p_34Y8_333"> <div class="divNumber">76.</div> <div class="p">
<span class="pN">333</span>» Yassa cittaṁ uppajjamānaṁ tassa cittaṁ uppannanti? Āmantā. </div>
</div>
<div class="q" id="p_34Y8_334"> <div class="p">
<span class="pN">334</span>« Yassa vā pana cittaṁ uppannaṁ tassa cittaṁ uppajjamānanti? </div>
</div>
<div class="q" id="p_34Y8_335"> <div class="p">
<span class="pN">335</span>Cittassa bhaṅgakkhaṇe tesaṁ cittaṁ uppannaṁ, no ca tesaṁ cittaṁ uppajjamānaṁ. Cittassa uppādakkhaṇe tesaṁ cittaṁ uppannañceva uppajjamānañca. </div>
</div>
<div class="q" id="p_34Y8_336"> <div class="p">
<span class="pN">336</span>» Yassa cittaṁ na uppajjamānaṁ tassa cittaṁ na uppannanti? </div>
</div>
<div class="q" id="p_34Y8_337"> <div class="p">
<span class="pN">337</span>Cittassa bhaṅgakkhaṇe tesaṁ cittaṁ na uppajjamānaṁ, no ca tesaṁ cittaṁ na uppannaṁ. Nirodhasamāpannānaṁ asaññasattānaṁ tesaṁ cittaṁ na ceva uppajjamānaṁ na ca uppannaṁ. </div>
</div>
<div class="q" id="p_34Y8_338"> <div class="p">
<span class="pN">338</span>« Yassa vā pana cittaṁ na uppannaṁ tassa cittaṁ na uppajjamānanti? Āmantā. </div>
</div>
</html>

<html>
<div class="i">1.1.10 Āhuneyyasutta</div>
<div class="h">Paṭhamapaṇṇāsaka</div>
<div class="h">Sambodhivagga</div>
<div class="h">Āhuneyyasutta</div>
<div class="q" id="p_17A9_82"> <div class="divNumber">10.</div> <div class="p">
<span class="pN">82</span>“Navayime, bhikkhave, puggalā āhuneyyā pāhuneyyā dakkhiṇeyyā añjalikaraṇīyā anuttaraṁ puññakkhettaṁ lokassa. Katame nava? Arahā, arahattāya paṭipanno, anāgāmī, anāgāmiphalasacchikiriyāya paṭipanno, sakadāgāmī, sakadāgāmiphalasacchikiriyāya paṭipanno, sotāpanno, sotāpattiphalasacchikiriyāya paṭipanno, gotrabhū— ime kho, bhikkhave, nava puggalā āhuneyyā…pe… anuttaraṁ puññakkhettaṁ lokassā”ti. </div>
</div>
<div class="CENTER" id="p_17A9_83">
<span class="pN">83</span>Dasamaṁ.</div>
<div class="CENTER" id="p_17A9_84">
<span class="pN">84</span>Sambodhivaggo paṭhamo.</div>
<div class="SUMMARY" id="p_17A9_85">
<span class="pN">85</span><span class="firstLetter">T</span>assuddānaṁ</div>
<div class="q" id="p_17A9_86"> <div class="p"> <table class="singleColumn"> <tr> <td> <div class="pN">86</div> <div class="G">Sambodhi nissayo ceva,</div> </td> </tr> <tr> <td> <div class="G">Meghiya nandakaṁ balaṁ;</div> </td> </tr> <tr> <td> <div class="G">Sevanā sutavā sajjho,</div> </td> </tr> <tr> <td> <div class="G">Puggalo āhuneyyena cāti.</div> </td> </tr> </table> </div>
</div>
</html>

<html>
<div class="i"> Adhipati</div>
<div class="h">Mahantaraduka</div>
<div class="h">Cittasamuṭṭhānaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Adhipati</div>
<div class="q" id="p_38P2_2841"> <div class="divNumber">213.</div> <div class="p">
<span class="pN">2841</span>Cittasamuṭṭhāno dhammo cittasamuṭṭhānassa dhammassa adhipatipaccayena paccayo— ārammaṇādhipati, sahajātādhipati. <span class="bold">Ārammaṇādhipati</span>— cittasamuṭṭhāne khandhe garuṁ katvā cittasamuṭṭhānā khandhā uppajjanti. <span class="bold">Sahajātādhipati</span>— cittasamuṭṭhānādhipati sampayuttakānaṁ khandhānaṁ cittasamuṭṭhānānañca rūpānaṁ adhipatipaccayena paccayo. (Tīṇipi ārammaṇādhipati, sahajātādhipatipi kātabbā.) (3) </div>
</div>
<div class="q" id="p_38P2_2842"> <div class="p">
<span class="pN">2842</span>Nocittasamuṭṭhāno dhammo nocittasamuṭṭhānassa dhammassa adhipatipaccayena paccayo. <span class="bold">Ārammaṇādhipati</span>— ariyā maggā…pe… nibbānaṁ garuṁ katvā…pe… nocittasamuṭṭhāne khandhe garuṁ katvā assādeti abhinandati, taṁ garuṁ katvā cittaṁ uppajjati. (1) </div>
</div>
<div class="q" id="p_38P2_2843"> <div class="p">
<span class="pN">2843</span>Nocittasamuṭṭhāno dhammo cittasamuṭṭhānassa dhammassa adhipatipaccayena paccayo— ārammaṇādhipati, sahajātādhipati. <span class="bold">Ārammaṇādhipati</span>— ariyā maggā…pe… nibbānaṁ garuṁ katvā paccavekkhanti…pe… nocittasamuṭṭhāne khandhe garuṁ katvā assādeti abhinandati, taṁ garuṁ katvā rāgo uppajjati, diṭṭhi uppajjati. <span class="bold">Sahajātādhipati</span>— nocittasamuṭṭhānādhipati sampayuttakānaṁ khandhānaṁ cittasamuṭṭhānānañca rūpānaṁ adhipatipaccayena paccayo. (2) </div>
</div>
<div class="q" id="p_38P2_2844"> <div class="p">
<span class="pN">2844</span>Nocittasamuṭṭhāno dhammo cittasamuṭṭhānassa ca nocittasamuṭṭhānassa ca dhammassa adhipatipaccayena paccayo. <span class="bold">Ārammaṇādhipati</span>— ariyā maggā…pe… nibbānaṁ garuṁ katvā paccavekkhanti…pe… nocittasamuṭṭhāne khandhe garuṁ katvā…pe… cittañca sampayuttakā ca khandhā uppajjanti. (3) </div>
</div>
<div class="q" id="p_38P2_2845"> <div class="p">
<span class="pN">2845</span>Cittasamuṭṭhāno ca nocittasamuṭṭhāno ca dhammā cittasamuṭṭhānassa dhammassa adhipatipaccayena paccayo— ārammaṇādhipati… tīṇi. (Ārammaṇādhipatiyeva.) </div>
</div>
</html>

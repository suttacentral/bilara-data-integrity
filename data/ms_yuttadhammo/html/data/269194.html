<html>
<div class="i">4.1.1 Cūḷakāliṅgajātaka</div>
<div class="h">Catukkanipāta</div>
<div class="h">Kāliṅgavagga</div>
<div class="h">Cūḷakāliṅgajātaka</div>
<div class="q" id="p_22J_883"> <div class="divNumber">1.</div> <div class="p"> <table class="singleColumn"> <tr> <td> <div class="pN">883</div> <div class="G">“Vivarathimāsaṁ dvāraṁ,</div> </td> </tr> <tr> <td> <div class="G">Nagaraṁ pavisantu aruṇarājassa;</div> </td> </tr> <tr> <td> <div class="G">Sīhena susiṭṭhena,</div> </td> </tr> <tr> <td> <div class="G">Surakkhitaṁ nandisenena”.</div> </td> </tr> </table> </div>
</div>
<div class="q" id="p_22J_884"> <div class="divNumber">2.</div> <div class="p"> <table class="singleColumn"> <tr> <td> <div class="pN">884</div> <div class="G">“Jayo kaliṅgānamasayhasāhinaṁ,</div> </td> </tr> <tr> <td> <div class="G">Parājayo anayo assakānaṁ;</div> </td> </tr> <tr> <td> <div class="G">Icceva te bhāsitaṁ brahmacāri,</div> </td> </tr> <tr> <td> <div class="G">Na ujjubhūtā vitathaṁ bhaṇanti”.</div> </td> </tr> </table> </div>
</div>
<div class="q" id="p_22J_885"> <div class="divNumber">3.</div> <div class="p"> <table class="singleColumn"> <tr> <td> <div class="pN">885</div> <div class="G">“Devā musāvādamupātivattā,</div> </td> </tr> <tr> <td> <div class="G">Saccaṁ dhanaṁ paramaṁ tesu sakka;</div> </td> </tr> <tr> <td> <div class="G">Taṁ te musā bhāsitaṁ devarāja,</div> </td> </tr> <tr> <td> <div class="G">Kiṁ vā paṭicca maghavā mahinda”.</div> </td> </tr> </table> </div>
</div>
<div class="q" id="p_22J_886"> <div class="divNumber">4.</div> <div class="p"> <table class="singleColumn"> <tr> <td> <div class="pN">886</div> <div class="G">“Nanu te sutaṁ brāhmaṇa bhaññamāne,</div> </td> </tr> <tr> <td> <div class="G">Devā na issanti purisaparakkamassa;</div> </td> </tr> <tr> <td> <div class="G">Damo samādhi manaso abhejjo,</div> </td> </tr> <tr> <td> <div class="G">Abyaggatā nikkamanañca kāle;</div> </td> </tr> <tr> <td> <div class="G">Daḷhañca viriyaṁ purisaparakkamo ca,</div> </td> </tr> <tr> <td> <div class="G">Teneva āsi vijayo assakānan”ti.</div> </td> </tr> </table> </div>
</div>
<div class="CENTER" id="p_22J_887">
<span class="pN">887</span>Cūḷakāliṅgajātakaṁ paṭhamaṁ.</div>
</html>

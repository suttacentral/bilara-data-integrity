<html>
<div class="i">10.1.13 Cakkavākajātaka</div>
<div class="h">Dasakanipāta</div>
<div class="h">Catudvāravagga</div>
<div class="h">Cakkavākajātaka</div>
<div class="q" id="p_22J_2055"> <div class="divNumber">135.</div> <div class="p"> <table class="singleColumn"> <tr> <td> <div class="pN">2055</div> <div class="G">“Vaṇṇavā abhirūposi,</div> </td> </tr> <tr> <td> <div class="G">ghano sañjātarohito;</div> </td> </tr> <tr> <td> <div class="G">Cakkavāka surūposi,</div> </td> </tr> <tr> <td> <div class="G">vippasannamukhindriyo.</div> </td> </tr> </table> </div>
</div>
<div class="q" id="p_22J_2056"> <div class="divNumber">136.</div> <div class="p"> <table class="singleColumn"> <tr> <td> <div class="pN">2056</div> <div class="G">Pāṭhīnaṁ pāvusaṁ macchaṁ,</div> </td> </tr> <tr> <td> <div class="G">balajaṁ muñjarohitaṁ;</div> </td> </tr> <tr> <td> <div class="G">Gaṅgāya tīre nisinno,</div> </td> </tr> <tr> <td> <div class="G">evaṁ bhuñjasi bhojanaṁ”.</div> </td> </tr> </table> </div>
</div>
<div class="q" id="p_22J_2057"> <div class="divNumber">137.</div> <div class="p"> <table class="singleColumn"> <tr> <td> <div class="pN">2057</div> <div class="G">“Na vāhametaṁ bhuñjāmi,</div> </td> </tr> <tr> <td> <div class="G">Jaṅgalānodakāni vā;</div> </td> </tr> <tr> <td> <div class="G">Aññatra sevālapaṇakā,</div> </td> </tr> <tr> <td> <div class="G">Etaṁ me samma bhojanaṁ”.</div> </td> </tr> </table> </div>
</div>
<div class="q" id="p_22J_2058"> <div class="divNumber">138.</div> <div class="p"> <table class="singleColumn"> <tr> <td> <div class="pN">2058</div> <div class="G">“Na vāhametaṁ saddahāmi,</div> </td> </tr> <tr> <td> <div class="G">cakkavākassa bhojanaṁ;</div> </td> </tr> <tr> <td> <div class="G">Ahampi samma bhuñjāmi,</div> </td> </tr> <tr> <td> <div class="G">gāme loṇiyateliyaṁ.</div> </td> </tr> </table> </div>
</div>
<div class="q" id="p_22J_2059"> <div class="divNumber">139.</div> <div class="p"> <table class="singleColumn"> <tr> <td> <div class="pN">2059</div> <div class="G">Manussesu kataṁ bhattaṁ,</div> </td> </tr> <tr> <td> <div class="G">suciṁ maṁsūpasecanaṁ;</div> </td> </tr> <tr> <td> <div class="G">Na ca me tādiso vaṇṇo,</div> </td> </tr> <tr> <td> <div class="G">cakkavāka yathā tuvaṁ”.</div> </td> </tr> </table> </div>
</div>
<div class="q" id="p_22J_2060"> <div class="divNumber">140.</div> <div class="p"> <table class="singleColumn"> <tr> <td> <div class="pN">2060</div> <div class="G">“Sampassaṁ attani veraṁ,</div> </td> </tr> <tr> <td> <div class="G">hiṁsayaṁ mānusiṁ pajaṁ;</div> </td> </tr> <tr> <td> <div class="G">Utrasto ghasasī bhīto,</div> </td> </tr> <tr> <td> <div class="G">tena vaṇṇo tavediso.</div> </td> </tr> </table> </div>
</div>
<div class="q" id="p_22J_2061"> <div class="divNumber">141.</div> <div class="p"> <table class="singleColumn"> <tr> <td> <div class="pN">2061</div> <div class="G">Sabbalokaviruddhosi,</div> </td> </tr> <tr> <td> <div class="G">dhaṅka pāpena kammunā;</div> </td> </tr> <tr> <td> <div class="G">Laddho piṇḍo na pīṇeti,</div> </td> </tr> <tr> <td> <div class="G">tena vaṇṇo tavediso.</div> </td> </tr> </table> </div>
</div>
<div class="q" id="p_22J_2062"> <div class="divNumber">142.</div> <div class="p"> <table class="singleColumn"> <tr> <td> <div class="pN">2062</div> <div class="G">Ahampi samma bhuñjāmi,</div> </td> </tr> <tr> <td> <div class="G">ahiṁsaṁ sabbapāṇinaṁ;</div> </td> </tr> <tr> <td> <div class="G">Appossukko nirāsaṅkī,</div> </td> </tr> <tr> <td> <div class="G">asoko akutobhayo.</div> </td> </tr> </table> </div>
</div>
<div class="q" id="p_22J_2063"> <div class="divNumber">143.</div> <div class="p"> <table class="singleColumn"> <tr> <td> <div class="pN">2063</div> <div class="G">So karassu ānubhāvaṁ,</div> </td> </tr> <tr> <td> <div class="G">vītivattassu sīliyaṁ;</div> </td> </tr> <tr> <td> <div class="G">Ahiṁsāya cara loke,</div> </td> </tr> <tr> <td> <div class="G">piyo hohisi maṁmiva.</div> </td> </tr> </table> </div>
</div>
<div class="q" id="p_22J_2064"> <div class="divNumber">144.</div> <div class="p"> <table class="singleColumn"> <tr> <td> <div class="pN">2064</div> <div class="G">Yo na hanti na ghāteti,</div> </td> </tr> <tr> <td> <div class="G">na jināti na jāpaye;</div> </td> </tr> <tr> <td> <div class="G">Mettaṁso sabbabhūtesu,</div> </td> </tr> <tr> <td> <div class="G">veraṁ tassa na kenacī”ti.</div> </td> </tr> </table> </div>
</div>
<div class="CENTER" id="p_22J_2065">
<span class="pN">2065</span>Cakkavākajātakaṁ terasamaṁ.</div>
</html>

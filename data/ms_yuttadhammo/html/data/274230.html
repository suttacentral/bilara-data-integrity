<html>
<div class="i">6.1.2 Rūpasutta</div>
<div class="h">Kilesasaṁyutta</div>
<div class="h">Kilesavagga</div>
<div class="h">Rūpasutta</div>
<div class="q" id="p_13S3_1095"> <div class="divNumber">323.</div> <div class="p">
<span class="pN">1095</span>Sāvatthinidānaṁ. “Yo, bhikkhave, rūpesu chandarāgo, cittasseso upakkileso. Yo saddesu…  yo gandhesu…  yo rasesu…  yo phoṭṭhabbesu…  yo dhammesu chandarāgo, cittasseso upakkileso. Yato kho, bhikkhave, bhikkhuno imesu chasu ṭhānesu cetaso upakkileso pahīno hoti, nekkhammaninnañcassa cittaṁ hoti. Nekkhammaparibhāvitaṁ cittaṁ kammaniyaṁ khāyati, abhiññā sacchikaraṇīyesu dhammesū”ti. </div>
</div>
<div class="CENTER" id="p_13S3_1096">
<span class="pN">1096</span>Dutiyaṁ.</div>
</html>

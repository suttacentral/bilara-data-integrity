<html>
<div class="i"> Adhipati</div>
<div class="h">Piṭṭhiduka</div>
<div class="h">Sappītikaduka</div>
<div class="h">Pañhāvāra</div>
<div class="h">Paccayānulomādi</div>
<div class="h">Vibhaṅgavāra</div>
<div class="h">Adhipati</div>
<div class="q" id="p_38P2_4408"> <div class="divNumber">153.</div> <div class="p">
<span class="pN">4408</span>Sappītiko dhammo sappītikassa dhammassa adhipatipaccayena paccayo—  ārammaṇādhipati, sahajātādhipati. <span class="bold">Ārammaṇādhipati</span>—  sappītike khandhe garuṁ katvā sappītikā khandhā uppajjanti. <span class="bold">Sahajātādhipati</span>—  sappītikādhipati sampayuttakānaṁ khandhānaṁ adhipatipaccayena paccayo. (1) </div>
</div>
<div class="q" id="p_38P2_4409"> <div class="p">
<span class="pN">4409</span>Sappītiko dhammo appītikassa dhammassa adhipatipaccayena paccayo—  ārammaṇādhipati, sahajātādhipati. <span class="bold">Ārammaṇādhipati</span>—  sappītike khandhe garuṁ katvā appītikā khandhā ca pīti ca uppajjanti. <span class="bold">Sahajātādhipati</span>—  sappītikādhipati pītiyā ca cittasamuṭṭhānānañca rūpānaṁ adhipatipaccayena paccayo. (2) </div>
</div>
<div class="q" id="p_38P2_4410"> <div class="p">
<span class="pN">4410</span>Sappītiko dhammo sappītikassa ca appītikassa ca dhammassa adhipatipaccayena paccayo—  ārammaṇādhipati, sahajātādhipati. <span class="bold">Ārammaṇādhipati</span>—  sappītike khandhe garuṁ katvā sappītikā khandhā ca pīti ca uppajjanti. <span class="bold">Sahajātādhipati</span>—  sappītikādhipati sampayuttakānaṁ khandhānaṁ pītiyā ca cittasamuṭṭhānānañca rūpānaṁ adhipatipaccayena paccayo. (3) </div>
</div>
<div class="q" id="p_38P2_4411"> <div class="divNumber">154.</div> <div class="p">
<span class="pN">4411</span>Appītiko dhammo appītikassa dhammassa adhipatipaccayena paccayo—  ārammaṇādhipati, sahajātādhipati. <span class="bold">Ārammaṇādhipati</span>—  appītikena cittena dānaṁ…pe…  sīlaṁ…pe…  uposathakammaṁ…pe…  appītikena cittena taṁ garuṁ katvā paccavekkhati assādeti abhinandati, taṁ garuṁ katvā appītiko rāgo uppajjati, diṭṭhi uppajjati; appītikā jhānā…pe…  maggā…pe…  phalā vuṭṭhahitvā appītikena cittena phalaṁ garuṁ katvā paccavekkhati; ariyā appītikena cittena nibbānaṁ garuṁ katvā paccavekkhanti, nibbānaṁ appītikassa gotrabhussa, vodānassa, maggassa, phalassa adhipatipaccayena paccayo; cakkhuṁ…pe…  vatthuṁ appītike khandhe ca pītiñca appītikena cittena garuṁ katvā assādeti abhinandati, taṁ garuṁ katvā appītiko rāgo uppajjati, diṭṭhi uppajjati, appītike khandhe ca pītiñca garuṁ katvā appītikā khandhā ca pīti ca uppajjanti. <span class="bold">Sahajātādhipati</span>—  appītikādhipati sampayuttakānaṁ khandhānaṁ cittasamuṭṭhānānañca rūpānaṁ adhipatipaccayena paccayo. (1) </div>
</div>
<div class="q" id="p_38P2_4412"> <div class="p">
<span class="pN">4412</span>Appītiko dhammo sappītikassa dhammassa adhipatipaccayena paccayo. <span class="bold">Ārammaṇādhipati</span>—  appītikena cittena dānaṁ…pe…  sīlaṁ…pe…  uposathakammaṁ…pe…  (saṁkhittaṁ) nibbānaṁ sappītikassa gotrabhussa, vodānassa, maggassa, phalassa adhipatipaccayena paccayo; cakkhuṁ…pe…  vatthuṁ appītike khandhe ca pītiñca sappītikena cittena garuṁ katvā assādeti abhinandati, taṁ garuṁ katvā sappītiko rāgo uppajjati, diṭṭhi uppajjati; appītike khandhe ca pītiñca garuṁ katvā sappītikā khandhā uppajjanti. (2) </div>
</div>
<div class="q" id="p_38P2_4413"> <div class="p">
<span class="pN">4413</span>Appītiko dhammo sappītikassa ca appītikassa ca dhammassa adhipatipaccayena paccayo. <span class="bold">Ārammaṇādhipati</span>—  dānaṁ…pe…  (saṁkhittaṁ) nibbānaṁ sappītikassa gotrabhussa, vodānassa, maggassa, phalassa, pītiyā ca adhipatipaccayena paccayo; cakkhuṁ…pe…  vatthuṁ appītike khandhe ca pītiñca sappītikena cittena garuṁ katvā assādeti abhinandati, taṁ garuṁ katvā rāgo uppajjati, diṭṭhi uppajjati appītike khandhe ca pītiñca garuṁ katvā sappītikā khandhā ca pīti ca uppajjanti. (3) </div>
</div>
<div class="q" id="p_38P2_4414"> <div class="divNumber">155.</div> <div class="p">
<span class="pN">4414</span>Sappītiko ca appītiko ca dhammā sappītikassa dhammassa adhipatipaccayena paccayo. <span class="bold">Ārammaṇādhipati</span>—  sappītike khandhe ca pītiñca garuṁ katvā sappītikā khandhā uppajjanti. (Mūlaṁ kātabbaṁ.) Sappītike khandhe ca pītiñca garuṁ katvā appītikā khandhā ca pīti ca uppajjanti. (Mūlaṁ kātabbaṁ.) Sappītike khandhe ca pītiñca garuṁ katvā sappītikā khandhā ca pīti ca uppajjanti. (3) </div>
</div>
</html>

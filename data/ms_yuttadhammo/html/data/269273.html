<html>
<div class="i">6.1.5 Āsaṅkajātaka</div>
<div class="h">Chakkanipāta</div>
<div class="h">Avāriyavagga</div>
<div class="h">Āsaṅkajātaka</div>
<div class="q" id="p_22J_1347"> <div class="divNumber">26.</div> <div class="p"> <table class="singleColumn"> <tr> <td> <div class="pN">1347</div> <div class="G">“Āsāvatī nāma latā,</div> </td> </tr> <tr> <td> <div class="G">jātā cittalatāvane;</div> </td> </tr> <tr> <td> <div class="G">Tassā vassasahassena,</div> </td> </tr> <tr> <td> <div class="G">ekaṁ nibbattate phalaṁ.</div> </td> </tr> </table> </div>
</div>
<div class="q" id="p_22J_1348"> <div class="divNumber">27.</div> <div class="p"> <table class="singleColumn"> <tr> <td> <div class="pN">1348</div> <div class="G">Taṁ devā payirupāsanti,</div> </td> </tr> <tr> <td> <div class="G">tāva dūraphalaṁ satiṁ;</div> </td> </tr> <tr> <td> <div class="G">Āsīseva tuvaṁ rāja,</div> </td> </tr> <tr> <td> <div class="G">āsā phalavatī sukhā.</div> </td> </tr> </table> </div>
</div>
<div class="q" id="p_22J_1349"> <div class="divNumber">28.</div> <div class="p"> <table class="singleColumn"> <tr> <td> <div class="pN">1349</div> <div class="G">Āsīsateva so pakkhī,</div> </td> </tr> <tr> <td> <div class="G">āsīsateva so dijo;</div> </td> </tr> <tr> <td> <div class="G">Tassa cāsā samijjhati,</div> </td> </tr> <tr> <td> <div class="G">tāva dūragatā satī;</div> </td> </tr> <tr> <td> <div class="G">Āsīseva tuvaṁ rāja,</div> </td> </tr> <tr> <td> <div class="G">āsā phalavatī sukhā”.</div> </td> </tr> </table> </div>
</div>
<div class="q" id="p_22J_1350"> <div class="divNumber">29.</div> <div class="p"> <table class="singleColumn"> <tr> <td> <div class="pN">1350</div> <div class="G">“Sampesi kho maṁ vācāya,</div> </td> </tr> <tr> <td> <div class="G">na ca sampesi kammunā;</div> </td> </tr> <tr> <td> <div class="G">Mālā sereyyakasseva,</div> </td> </tr> <tr> <td> <div class="G">vaṇṇavantā agandhikā.</div> </td> </tr> </table> </div>
</div>
<div class="q" id="p_22J_1351"> <div class="divNumber">30.</div> <div class="p"> <table class="singleColumn"> <tr> <td> <div class="pN">1351</div> <div class="G">Aphalaṁ madhuraṁ vācaṁ,</div> </td> </tr> <tr> <td> <div class="G">yo mittesu pakubbati;</div> </td> </tr> <tr> <td> <div class="G">Adadaṁ avissajaṁ bhogaṁ,</div> </td> </tr> <tr> <td> <div class="G">sandhi tenassa jīrati.</div> </td> </tr> </table> </div>
</div>
<div class="q" id="p_22J_1352"> <div class="divNumber">31.</div> <div class="p"> <table class="singleColumn"> <tr> <td> <div class="pN">1352</div> <div class="G">Yañhi kayirā tañhi vade,</div> </td> </tr> <tr> <td> <div class="G">yaṁ na kayirā na taṁ vade;</div> </td> </tr> <tr> <td> <div class="G">Akarontaṁ bhāsamānaṁ,</div> </td> </tr> <tr> <td> <div class="G">parijānanti paṇḍitā.</div> </td> </tr> </table> </div>
</div>
<div class="q" id="p_22J_1353"> <div class="divNumber">32.</div> <div class="p"> <table class="singleColumn"> <tr> <td> <div class="pN">1353</div> <div class="G">Balañca vata me khīṇaṁ,</div> </td> </tr> <tr> <td> <div class="G">pātheyyañca na vijjati;</div> </td> </tr> <tr> <td> <div class="G">Saṅke pāṇūparodhāya,</div> </td> </tr> <tr> <td> <div class="G">handa dāni vajāmahaṁ”.</div> </td> </tr> </table> </div>
</div>
<div class="q" id="p_22J_1354"> <div class="divNumber">33.</div> <div class="p"> <table class="singleColumn"> <tr> <td> <div class="pN">1354</div> <div class="G">“Etadeva hi me nāmaṁ,</div> </td> </tr> <tr> <td> <div class="G">Yaṁ nāmasmi rathesabha;</div> </td> </tr> <tr> <td> <div class="G">Āgamehi mahārāja,</div> </td> </tr> <tr> <td> <div class="G">Pitaraṁ āmantayāmahan”ti.</div> </td> </tr> </table> </div>
</div>
<div class="CENTER" id="p_22J_1355">
<span class="pN">1355</span>Āsaṅkajātakaṁ pañcamaṁ.</div>
</html>

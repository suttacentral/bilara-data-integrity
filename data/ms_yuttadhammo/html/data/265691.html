<html>
<div class="i"> Ārammaṇa</div>
<div class="h">Piṭṭhiduka</div>
<div class="h">Rūpāvacaraduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Ārammaṇa</div>
<div class="q" id="p_38P2_4619"> <div class="divNumber">246.</div> <div class="p">
<span class="pN">4619</span>Rūpāvacaro dhammo rūpāvacarassa dhammassa ārammaṇapaccayena paccayo—  cetopariyañāṇena rūpāvacaracittasamaṅgissa cittaṁ jānāti, rūpāvacarā khandhā iddhividhañāṇassa, cetopariyañāṇassa, pubbenivāsānussatiñāṇassa, yathākammūpagañāṇassa, anāgataṁsañāṇassa ārammaṇapaccayena paccayo. Rūpāvacaro dhammo narūpāvacarassa dhammassa ārammaṇapaccayena paccayo—  paṭhamaṁ jhānaṁ paccavekkhati…pe…  catutthaṁ jhānaṁ paccavekkhati, dibbaṁ cakkhuṁ paccavekkhati, dibbaṁ sotadhātuṁ…pe…  iddhividhañāṇaṁ…pe…  cetopariyañāṇaṁ…pe…  pubbenivāsānussatiñāṇaṁ…pe…  yathākammūpagañāṇaṁ…pe…  anāgataṁsañāṇaṁ paccavekkhati, rūpāvacare khandhe aniccato…pe…  domanassaṁ uppajjati. (2) </div>
</div>
<div class="q" id="p_38P2_4620"> <div class="divNumber">247.</div> <div class="p">
<span class="pN">4620</span>Narūpāvacaro dhammo narūpāvacarassa dhammassa ārammaṇapaccayena paccayo—  dānaṁ datvā sīlaṁ…pe…  uposathakammaṁ…pe…  pubbe suciṇṇāni paccavekkhati assādeti abhinandati, taṁ ārabbha rāgo…pe…  domanassaṁ uppajjati; ariyā maggā vuṭṭhahitvā maggaṁ paccavekkhanti, phalaṁ paccavekkhanti, nibbānaṁ paccavekkhanti, nibbānaṁ gotrabhussa, vodānassa, maggassa, phalassa, āvajjanāya ārammaṇapaccayena paccayo; ariyā pahīne kilese…pe…  vikkhambhite kilese…pe…  pubbe…pe…  cakkhuṁ…pe…  vatthuṁ narūpāvacare khandhe aniccato…pe…  domanassaṁ uppajjati; ākāsānañcāyatanaṁ viññāṇañcāyatanassa…pe…  ākiñcaññāyatanaṁ nevasaññānāsaññāyatanassa…pe…  rūpāyatanaṁ cakkhuviññāṇassa…pe…  phoṭṭhabbāyatanaṁ kāyaviññāṇassa ārammaṇapaccayena paccayo. (1) </div>
</div>
<div class="q" id="p_38P2_4621"> <div class="p">
<span class="pN">4621</span>Narūpāvacaro dhammo rūpāvacarassa dhammassa ārammaṇapaccayena paccayo—  dibbena cakkhunā rūpaṁ passati, dibbāya sotadhātuyā saddaṁ suṇāti, cetopariyañāṇena narūpāvacaracittasamaṅgissa cittaṁ jānāti, narūpāvacarā khandhā iddhividhañāṇassa, cetopariyañāṇassa, pubbenivāsānussatiñāṇassa, yathākammūpagañāṇassa, anāgataṁsañāṇassa ārammaṇapaccayena paccayo. (2) </div>
</div>
</html>

<html>
<div class="i">2.5.6 Daliddasutta</div>
<div class="h">Bojjhaṅgasaṁyutta</div>
<div class="h">Cakkavattivagga</div>
<div class="h">Daliddasutta</div>
<div class="q" id="p_14S5_542"> <div class="divNumber">227.</div> <div class="p">
<span class="pN">542</span>“‘Daliddo, daliddo’ti, bhante, vuccati. Kittāvatā nu kho, bhante, ‘daliddo’ti vuccatī”ti? “Sattannaṁ kho, bhikkhu, bojjhaṅgānaṁ abhāvitattā abahulīkatattā ‘daliddo’ti vuccati. Katamesaṁ sattannaṁ? Satisambojjhaṅgassa…pe…  upekkhāsambojjhaṅgassa—  imesaṁ kho, bhikkhu, sattannaṁ bojjhaṅgānaṁ abhāvitattā abahulīkatattā ‘daliddo’ti vuccatī”ti. </div>
</div>
<div class="CENTER" id="p_14S5_543">
<span class="pN">543</span>Chaṭṭhaṁ.</div>
</html>

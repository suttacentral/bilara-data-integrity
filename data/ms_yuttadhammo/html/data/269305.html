<html>
<div class="i">7.2.7 Koṭasimbalijātaka</div>
<div class="h">Sattakanipāta</div>
<div class="h">Gandhāravagga</div>
<div class="h">Koṭasimbalijātaka</div>
<div class="q" id="p_22J_1623"> <div class="divNumber">121.</div> <div class="p"> <table class="singleColumn"> <tr> <td> <div class="pN">1623</div> <div class="G">“Ahaṁ dasasataṁbyāmaṁ,</div> </td> </tr> <tr> <td> <div class="G">uragamādāya āgato;</div> </td> </tr> <tr> <td> <div class="G">Tañca mañca mahākāyaṁ,</div> </td> </tr> <tr> <td> <div class="G">dhārayaṁ nappavedhasi.</div> </td> </tr> </table> </div>
</div>
<div class="q" id="p_22J_1624"> <div class="divNumber">122.</div> <div class="p"> <table class="singleColumn"> <tr> <td> <div class="pN">1624</div> <div class="G">Athimaṁ khuddakaṁ pakkhiṁ,</div> </td> </tr> <tr> <td> <div class="G">Appamaṁsataraṁ mayā;</div> </td> </tr> <tr> <td> <div class="G">Dhārayaṁ byathasi bhītā,</div> </td> </tr> <tr> <td> <div class="G">Kamatthaṁ koṭasimbali”.</div> </td> </tr> </table> </div>
</div>
<div class="q" id="p_22J_1625"> <div class="divNumber">123.</div> <div class="p"> <table class="singleColumn"> <tr> <td> <div class="pN">1625</div> <div class="G">“Maṁsabhakkho tuvaṁ rāja,</div> </td> </tr> <tr> <td> <div class="G">phalabhakkho ayaṁ dijo;</div> </td> </tr> <tr> <td> <div class="G">Ayaṁ nigrodhabījāni,</div> </td> </tr> <tr> <td> <div class="G">pilakkhudumbarāni ca;</div> </td> </tr> <tr> <td> <div class="G">Assatthāni ca bhakkhitvā,</div> </td> </tr> <tr> <td> <div class="G">khandhe me ohadissati.</div> </td> </tr> </table> </div>
</div>
<div class="q" id="p_22J_1626"> <div class="divNumber">124.</div> <div class="p"> <table class="singleColumn"> <tr> <td> <div class="pN">1626</div> <div class="G">Te rukkhā saṁvirūhanti,</div> </td> </tr> <tr> <td> <div class="G">mama passe nivātajā;</div> </td> </tr> <tr> <td> <div class="G">Te maṁ pariyonandhissanti,</div> </td> </tr> <tr> <td> <div class="G">arukkhaṁ maṁ karissare.</div> </td> </tr> </table> </div>
</div>
<div class="q" id="p_22J_1627"> <div class="divNumber">125.</div> <div class="p"> <table class="singleColumn"> <tr> <td> <div class="pN">1627</div> <div class="G">Santi aññepi rukkhā se,</div> </td> </tr> <tr> <td> <div class="G">mūlino khandhino dumā;</div> </td> </tr> <tr> <td> <div class="G">Iminā sakuṇajātena,</div> </td> </tr> <tr> <td> <div class="G">bījamāharitā hatā.</div> </td> </tr> </table> </div>
</div>
<div class="q" id="p_22J_1628"> <div class="divNumber">126.</div> <div class="p"> <table class="singleColumn"> <tr> <td> <div class="pN">1628</div> <div class="G">Ajjhārūhābhivaḍḍhanti,</div> </td> </tr> <tr> <td> <div class="G">brahantampi vanappatiṁ;</div> </td> </tr> <tr> <td> <div class="G">Tasmā rāja pavedhāmi,</div> </td> </tr> <tr> <td> <div class="G">sampassaṁnāgataṁ bhayaṁ”.</div> </td> </tr> </table> </div>
</div>
<div class="q" id="p_22J_1629"> <div class="divNumber">127.</div> <div class="p"> <table class="singleColumn"> <tr> <td> <div class="pN">1629</div> <div class="G">“Saṅkeyya saṅkitabbāni,</div> </td> </tr> <tr> <td> <div class="G">rakkheyyānāgataṁ bhayaṁ;</div> </td> </tr> <tr> <td> <div class="G">Anāgatabhayā dhīro,</div> </td> </tr> <tr> <td> <div class="G">ubho loke avekkhatī”ti.</div> </td> </tr> </table> </div>
</div>
<div class="CENTER" id="p_22J_1630">
<span class="pN">1630</span>Koṭasimbalijātakaṁ sattamaṁ.</div>
</html>

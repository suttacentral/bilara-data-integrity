<html>
<div class="i"> Hetu</div>
<div class="h">Mahantaraduka</div>
<div class="h">Cittasahabhūduka</div>
<div class="h">Paṭiccavāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Hetu</div>
<div class="q" id="p_38P2_2910"> <div class="divNumber">239.</div> <div class="p">
<span class="pN">2910</span>Cittasahabhuṁ dhammaṁ paṭicca cittasahabhū dhammo uppajjati hetupaccayā— cittasahabhuṁ ekaṁ khandhaṁ paṭicca dve khandhā cittasahabhu cittasamuṭṭhānañca rūpaṁ, dve khandhe…pe… paṭisandhikkhaṇe cittasahabhuṁ ekaṁ khandhaṁ paṭicca dve khandhā, dve khandhe…pe…. (1) </div>
</div>
<div class="q" id="p_38P2_2911"> <div class="p">
<span class="pN">2911</span>Cittasahabhuṁ dhammaṁ paṭicca nocittasahabhū dhammo uppajjati hetupaccayā— cittasahabhū khandhe paṭicca cittaṁ nocittasahabhu cittasamuṭṭhānañca rūpaṁ; paṭisandhikkhaṇe cittasahabhū khandhe paṭicca cittaṁ kaṭattā ca rūpaṁ. (2) </div>
</div>
<div class="q" id="p_38P2_2912"> <div class="p">
<span class="pN">2912</span>Cittasahabhuṁ dhammaṁ paṭicca cittasahabhū ca nocittasahabhū ca dhammā uppajjanti hetupaccayā— cittasahabhuṁ ekaṁ khandhaṁ paṭicca dve khandhā cittañca cittasahabhu ca nocittasahabhu ca cittasamuṭṭhānaṁ rūpaṁ, dve khandhe…pe… paṭisandhikkhaṇe cittasahabhuṁ ekaṁ khandhaṁ paṭicca dve khandhā cittañca kaṭattā ca rūpaṁ, dve khandhe…pe…. (3) </div>
</div>
<div class="q" id="p_38P2_2913"> <div class="divNumber">240.</div> <div class="p">
<span class="pN">2913</span>Nocittasahabhuṁ dhammaṁ paṭicca nocittasahabhū dhammo uppajjati hetupaccayā— cittaṁ paṭicca nocittasahabhu cittasamuṭṭhānaṁ rūpaṁ; paṭisandhikkhaṇe cittaṁ paṭicca kaṭattārūpaṁ, cittaṁ paṭicca vatthu, vatthuṁ paṭicca cittaṁ, ekaṁ mahābhūtaṁ…pe… mahābhūte paṭicca nocittasahabhu cittasamuṭṭhānaṁ rūpaṁ kaṭattārūpaṁ upādārūpaṁ. (1) </div>
</div>
<div class="q" id="p_38P2_2914"> <div class="p">
<span class="pN">2914</span>Nocittasahabhuṁ dhammaṁ paṭicca cittasahabhū dhammo uppajjati hetupaccayā— cittaṁ paṭicca sampayuttakā khandhā cittasahabhu cittasamuṭṭhānañca rūpaṁ; paṭisandhikkhaṇe cittaṁ paṭicca sampayuttakā khandhā, paṭisandhikkhaṇe vatthuṁ paṭicca cittasahabhū khandhā, mahābhūte paṭicca cittasahabhu cittasamuṭṭhānaṁ rūpaṁ upādārūpaṁ. (2) </div>
</div>
<div class="q" id="p_38P2_2915"> <div class="p">
<span class="pN">2915</span>Nocittasahabhuṁ dhammaṁ paṭicca cittasahabhū ca nocittasahabhū ca dhammā uppajjanti hetupaccayā— cittaṁ paṭicca sampayuttakā khandhā cittasahabhu ca nocittasahabhu ca cittasamuṭṭhānaṁ rūpaṁ; paṭisandhikkhaṇe cittaṁ paṭicca sampayuttakā khandhā kaṭattā ca rūpaṁ, paṭisandhikkhaṇe vatthuṁ paṭicca cittañca sampayuttakā ca khandhā, mahābhūte paṭicca cittasahabhu ca nocittasahabhu ca cittasamuṭṭhānaṁ rūpaṁ upādārūpaṁ. (3) </div>
</div>
<div class="q" id="p_38P2_2916"> <div class="divNumber">241.</div> <div class="p">
<span class="pN">2916</span>Cittasahabhuñca nocittasahabhuñca dhammaṁ paṭicca cittasahabhū dhammo uppajjati hetupaccayā— cittasahabhuṁ ekaṁ khandhañca cittañca paṭicca dve khandhā cittasahabhu cittasamuṭṭhānañca rūpaṁ, dve khandhe ca…pe… paṭisandhikkhaṇe cittasahabhuṁ ekaṁ khandhañca cittañca paṭicca dve khandhā, dve khandhe ca…pe… paṭisandhikkhaṇe cittasahabhuṁ ekaṁ khandhañca vatthuñca paṭicca dve khandhā, dve khandhe ca…pe… cittasahabhū khandhe ca mahābhūte ca paṭicca cittasahabhu cittasamuṭṭhānaṁ rūpaṁ upādārūpaṁ. (1) </div>
</div>
<div class="q" id="p_38P2_2917"> <div class="p">
<span class="pN">2917</span>Cittasahabhuñca nocittasahabhuñca dhammaṁ paṭicca nocittasahabhū dhammo uppajjati hetupaccayā— cittasahabhū khandhe ca cittañca paṭicca nocittasahabhu cittasamuṭṭhānaṁ rūpaṁ; paṭisandhikkhaṇe cittasahabhū khandhe ca cittañca paṭicca kaṭattārūpaṁ, paṭisandhikkhaṇe cittasahabhū khandhe ca vatthuñca paṭicca cittaṁ, cittasahabhū khandhe ca mahābhūte ca paṭicca nocittasahabhu cittasamuṭṭhānaṁ rūpaṁ kaṭattārūpaṁ upādārūpaṁ. (2) </div>
</div>
<div class="q" id="p_38P2_2918"> <div class="p">
<span class="pN">2918</span>Cittasahabhuñca nocittasahabhuñca dhammaṁ paṭicca cittasahabhū ca nocittasahabhū ca dhammā uppajjanti hetupaccayā— cittasahabhuṁ ekaṁ khandhañca cittañca paṭicca dve khandhā cittasahabhu ca nocittasahabhu ca cittasamuṭṭhānaṁ rūpaṁ, dve khandhe ca…pe… paṭisandhikkhaṇe cittasahabhuṁ ekaṁ khandhañca cittañca paṭicca dve khandhā kaṭattā ca rūpaṁ, dve khandhe ca…pe… paṭisandhikkhaṇe cittasahabhuṁ ekaṁ khandhañca vatthuñca paṭicca dve khandhā cittañca, dve khandhe ca…pe… cittasahabhū khandhe ca mahābhūte ca paṭicca kaṭattārūpaṁ upādārūpaṁ. (Saṁkhittaṁ.) (3) </div>
</div>
</html>

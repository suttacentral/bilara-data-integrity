<html>
<div class="i"> Atthi</div>
<div class="h">Upādinnattika</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Atthi</div>
<div class="q" id="p_36P1_2740"> <div class="divNumber">82.</div> <div class="p">
<span class="pN">2740</span>Upādinnupādāniyo dhammo upādinnupādāniyassa dhammassa atthipaccayena paccayo—  sahajātaṁ, purejātaṁ, pacchājātaṁ, āhāraṁ, indriyaṁ. <span class="bold">Sahajāto</span>—  upādinnupādāniyo eko khandho tiṇṇannaṁ khandhānaṁ atthipaccayena paccayo…pe…  dve khandhā dvinnaṁ khandhānaṁ atthipaccayena paccayo; paṭisandhikkhaṇe upādinnupādāniyo eko khandho tiṇṇannaṁ khandhānaṁ kaṭattā ca rūpānaṁ atthipaccayena paccayo…pe…  dve khandhā dvinnaṁ khandhānaṁ kaṭattā ca rūpānaṁ atthipaccayena paccayo. Khandhā vatthussa…pe…  vatthu khandhānaṁ…pe…  ekaṁ mahābhūtaṁ…pe…  mahābhūtā kaṭattārūpānaṁ upādārūpānaṁ atthipaccayena paccayo. Asaññasattānaṁ ekaṁ mahābhūtaṁ…pe…  mahābhūtā kaṭattārūpānaṁ upādārūpānaṁ atthipaccayena paccayo. </div>
</div>
<div class="q" id="p_36P1_2741"> <div class="p">
<span class="pN">2741</span><span class="bold">Purejātaṁ</span>—  sekkhā vā puthujjanā vā cakkhuṁ aniccato dukkhato anattato vipassanti, assādenti abhinandanti; taṁ ārabbha rāgo uppajjati…pe…  domanassaṁ uppajjati. Kusalākusale niruddhe vipāko tadārammaṇatā uppajjati. Sotaṁ…  ghānaṁ…  jivhaṁ…  kāyaṁ…  upādinnupādāniye rūpe…  gandhe…  rase…  phoṭṭhabbe…  vatthuṁ aniccato dukkhato anattato vipassanti, assādenti abhinandanti; taṁ ārabbha rāgo uppajjati…pe…  domanassaṁ uppajjati. Kusalākusale niruddhe vipāko tadārammaṇatā uppajjati. Upādinnupādāniyaṁ rūpāyatanaṁ cakkhuviññāṇassa…pe…  upādinnupādāniyaṁ gandhāyatanaṁ…  rasāyatanaṁ…  phoṭṭhabbāyatanaṁ kāyaviññāṇassa…pe…  cakkhāyatanaṁ cakkhuviññāṇassa…pe…  kāyāyatanaṁ kāyaviññāṇassa…pe…  vatthu upādinnupādāniyānaṁ khandhānaṁ atthipaccayena paccayo. </div>
</div>
<div class="q" id="p_36P1_2742"> <div class="p">
<span class="pN">2742</span><span class="bold">Pacchājātā</span>—  upādinnupādāniyā khandhā purejātassa imassa upādinnupādāniyassa kāyassa atthipaccayena paccayo. Upādinnupādāniyo <span class="bold">kabaḷīkāro āhāro</span> upādinnupādāniyassa kāyassa atthipaccayena paccayo. <span class="bold">Rūpajīvitindriyaṁ</span>—  kaṭattārūpānaṁ atthipaccayena paccayo. (1) </div>
</div>
<div class="q" id="p_36P1_2743"> <div class="p">
<span class="pN">2743</span>Upādinnupādāniyo dhammo anupādinnupādāniyassa dhammassa atthipaccayena paccayo—  sahajātaṁ, purejātaṁ, pacchājātaṁ, āhāraṁ. <span class="bold">Sahajātā</span>—  upādinnupādāniyā khandhā cittasamuṭṭhānānaṁ rūpānaṁ atthipaccayena paccayo. <span class="bold">Purejātaṁ</span>—  cakkhuṁ aniccato dukkhato anattato vipassati, assādeti abhinandati; taṁ ārabbha rāgo uppajjati…pe…  domanassaṁ uppajjati. Sotaṁ…  ghānaṁ…  jivhaṁ…  kāyaṁ…  upādinnupādāniye rūpe…  gandhe…  rase…  phoṭṭhabbe…  vatthuṁ aniccato dukkhato anattato vipassati, assādeti abhinandati; taṁ ārabbha rāgo uppajjati…pe…  domanassaṁ uppajjati. Dibbena cakkhunā upādinnupādāniyaṁ rūpaṁ passati. Vatthu anupādinnupādāniyānaṁ khandhānaṁ atthipaccayena paccayo. <span class="bold">Pacchājātā</span>—  upādinnupādāniyā khandhā purejātassa imassa anupādinnupādāniyassa kāyassa atthipaccayena paccayo. Upādinnupādāniyo <span class="bold">kabaḷīkāro āhāro</span> anupādinnupādāniyassa kāyassa atthipaccayena paccayo. (2) </div>
</div>
<div class="q" id="p_36P1_2744"> <div class="p">
<span class="pN">2744</span>Upādinnupādāniyo dhammo anupādinnaanupādāniyassa dhammassa atthipaccayena paccayo. <span class="bold">Purejātaṁ</span>—  vatthu anupādinnaanupādāniyānaṁ khandhānaṁ atthipaccayena paccayo. (3) </div>
</div>
<div class="q" id="p_36P1_2745"> <div class="p">
<span class="pN">2745</span>Upādinnupādāniyo dhammo upādinnupādāniyassa ca anupādinnupādāniyassa ca dhammassa atthipaccayena paccayo—  sahajātaṁ, pacchājātaṁ, āhāraṁ. <span class="bold">Sahajāto</span>—  upādinnupādāniyo eko khandho tiṇṇannaṁ khandhānaṁ cittasamuṭṭhānānañca rūpānaṁ atthipaccayena paccayo…pe…  dve khandhā dvinnaṁ khandhānaṁ cittasamuṭṭhānānañca rūpānaṁ atthipaccayena paccayo. <span class="bold">Pacchājātā</span>—  upādinnupādāniyā khandhā purejātassa imassa upādinnupādāniyassa ca anupādinnupādāniyassa ca kāyassa atthipaccayena paccayo. Upādinnupādāniyo <span class="bold">kabaḷīkāro āhāro</span> upādinnupādāniyassa ca anupādinnupādāniyassa ca kāyassa atthipaccayena paccayo. (4) </div>
</div>
<div class="q" id="p_36P1_2746"> <div class="divNumber">83.</div> <div class="p">
<span class="pN">2746</span>Anupādinnupādāniyo dhammo anupādinnupādāniyassa dhammassa atthipaccayena paccayo—  sahajātaṁ, purejātaṁ, pacchājātaṁ, āhāraṁ. <span class="bold">Sahajāto</span>—  anupādinnupādāniyo eko khandho tiṇṇannaṁ khandhānaṁ cittasamuṭṭhānānañca rūpānaṁ atthipaccayena paccayo…pe…  dve khandhā dvinnaṁ khandhānaṁ cittasamuṭṭhānānañca rūpānaṁ atthipaccayena paccayo. Ekaṁ mahābhūtaṁ tiṇṇannaṁ mahābhūtānaṁ…pe…  mahābhūtā cittasamuṭṭhānānaṁ rūpānaṁ upādārūpānaṁ atthipaccayena paccayo. Bāhiraṁ…  āhārasamuṭṭhānaṁ…  utusamuṭṭhānaṁ ekaṁ mahābhūtaṁ…pe… . <span class="bold">Purejātaṁ</span>—  anupādinnupādāniye rūpe…  sadde…  gandhe…  rase…  phoṭṭhabbe aniccato dukkhato anattato vipassati, assādeti abhinandati; taṁ ārabbha rāgo uppajjati…pe…  domanassaṁ uppajjati. Dibbena cakkhunā anupādinnupādāniyaṁ rūpaṁ passati. Dibbāya sotadhātuyā saddaṁ suṇāti. <span class="bold">Pacchājātā</span>—  anupādinnupādāniyā khandhā purejātassa imassa anupādinnupādāniyassa kāyassa atthipaccayena paccayo. Anupādinnupādāniyo <span class="bold">kabaḷīkāro āhāro</span> anupādinnupādāniyassa kāyassa atthipaccayena paccayo. (1) </div>
</div>
<div class="q" id="p_36P1_2747"> <div class="p">
<span class="pN">2747</span>Anupādinnupādāniyo dhammo upādinnupādāniyassa dhammassa atthipaccayena paccayo—  purejātaṁ, pacchājātaṁ, āhāraṁ. <span class="bold">Purejātaṁ</span>—  anupādinnupādāniye rūpe…  sadde…  gandhe…  rase…  phoṭṭhabbe aniccato dukkhato anattato vipassati, assādeti abhinandati; taṁ ārabbha rāgo uppajjati…pe…  domanassaṁ uppajjati. Kusalākusale niruddhe vipāko tadārammaṇatā uppajjati. Anupādinnupādāniyaṁ rūpāyatanaṁ cakkhuviññāṇassa…pe…  phoṭṭhabbāyatanaṁ kāyaviññāṇassa atthipaccayena paccayo. <span class="bold">Pacchājātā</span>—  anupādinnupādāniyā khandhā purejātassa imassa upādinnupādāniyassa kāyassa atthipaccayena paccayo. Anupādinnupādāniyo <span class="bold">kabaḷīkāro āhāro</span> upādinnupādāniyassa kāyassa atthipaccayena paccayo. (2) </div>
</div>
<div class="q" id="p_36P1_2748"> <div class="p">
<span class="pN">2748</span>Anupādinnupādāniyo dhammo upādinnupādāniyassa ca anupādinnupādāniyassa ca dhammassa atthipaccayena paccayo—  pacchājātaṁ, āhāraṁ. <span class="bold">Pacchājātā</span>—  anupādinnupādāniyā khandhā purejātassa imassa upādinnupādāniyassa ca anupādinnupādāniyassa ca kāyassa atthipaccayena paccayo. Anupādinnupādāniyo <span class="bold">kabaḷīkāro āhāro</span> upādinnupādāniyassa ca anupādinnupādāniyassa ca kāyassa atthipaccayena paccayo. (3) </div>
</div>
<div class="q" id="p_36P1_2749"> <div class="divNumber">84.</div> <div class="p">
<span class="pN">2749</span>Anupādinnaanupādāniyo dhammo anupādinnaanupādāniyassa dhammassa atthipaccayena paccayo—  anupādinnaanupādāniyo eko khandho tiṇṇannaṁ khandhānaṁ atthipaccayena paccayo…pe…  dve khandhā dvinnaṁ khandhānaṁ atthipaccayena paccayo. (1) </div>
</div>
<div class="q" id="p_36P1_2750"> <div class="p">
<span class="pN">2750</span>Anupādinnaanupādāniyo dhammo upādinnupādāniyassa dhammassa atthipaccayena paccayo. <span class="bold">Pacchājātā</span>—  anupādinnaanupādāniyā khandhā purejātassa imassa upādinnupādāniyassa kāyassa atthipaccayena paccayo. (2) </div>
</div>
<div class="q" id="p_36P1_2751"> <div class="p">
<span class="pN">2751</span>Anupādinnaanupādāniyo dhammo anupādinnupādāniyassa dhammassa atthipaccayena paccayo—  sahajātaṁ, pacchājātaṁ. <span class="bold">Sahajātā</span>—  anupādinnaanupādāniyā khandhā cittasamuṭṭhānānaṁ rūpānaṁ atthipaccayena paccayo. <span class="bold">Pacchājātā</span>—  anupādinnaanupādāniyā khandhā purejātassa imassa anupādinnupādāniyassa kāyassa atthipaccayena paccayo. (3) </div>
</div>
<div class="q" id="p_36P1_2752"> <div class="p">
<span class="pN">2752</span>Anupādinnaanupādāniyo dhammo upādinnupādāniyassa ca anupādinnaanupādāniyassa ca dhammassa atthipaccayena paccayo—  sahajātaṁ, pacchājātaṁ. <span class="bold">Sahajāto</span>—  anupādinnaanupādāniyo eko khandho tiṇṇannaṁ khandhānaṁ purejātassa imassa upādinnupādāniyassa ca kāyassa atthipaccayena paccayo. Tayo khandhā ekassa khandhassa purejātassa imassa upādinnupādāniyassa ca kāyassa atthipaccayena paccayo. Dve khandhā dvinnaṁ khandhānaṁ purejātassa imassa upādinnupādāniyassa ca kāyassa atthipaccayena paccayo. (4) </div>
</div>
<div class="q" id="p_36P1_2753"> <div class="p">
<span class="pN">2753</span>Anupādinnaanupādāniyo dhammo anupādinnupādāniyassa ca anupādinnaanupādāniyassa ca dhammassa atthipaccayena paccayo—  sahajātaṁ, pacchājātaṁ. <span class="bold">Sahajāto</span>—  anupādinnaanupādāniyo eko khandho tiṇṇannaṁ khandhānaṁ cittasamuṭṭhānānañca rūpānaṁ atthipaccayena paccayo. Tayo khandhā ekassa khandhassa cittasamuṭṭhānānañca rūpānaṁ atthipaccayena paccayo. Dve khandhā dvinnaṁ khandhānaṁ cittasamuṭṭhānānañca rūpānaṁ atthipaccayena paccayo. <span class="bold">Sahajāto</span>—  anupādinnaanupādāniyo eko khandho tiṇṇannaṁ khandhānaṁ purejātassa imassa anupādinnupādāniyassa ca kāyassa atthipaccayena paccayo. Tayo khandhā ekassa khandhassa purejātassa imassa anupādinnupādāniyassa ca kāyassa atthipaccayena paccayo. Dve khandhā dvinnaṁ khandhānaṁ purejātassa imassa anupādinnupādāniyassa ca kāyassa atthipaccayena paccayo. (5) </div>
</div>
<div class="q" id="p_36P1_2754"> <div class="p">
<span class="pN">2754</span>Anupādinnaanupādāniyo dhammo upādinnupādāniyassa ca anupādinnupādāniyassa ca dhammassa atthipaccayena paccayo. <span class="bold">Pacchājātā</span>—  anupādinnaanupādāniyā khandhā purejātassa imassa upādinnupādāniyassa ca anupādinnupādāniyassa ca kāyassa atthipaccayena paccayo. (6) </div>
</div>
<div class="q" id="p_36P1_2755"> <div class="p">
<span class="pN">2755</span>Anupādinnaanupādāniyo dhammo upādinnupādāniyassa ca anupādinnupādāniyassa ca anupādinnaanupādāniyassa ca dhammassa atthipaccayena paccayo—  sahajātaṁ, pacchājātaṁ. <span class="bold">Sahajāto</span>—  anupādinnaanupādāniyo eko khandho tiṇṇannaṁ khandhānaṁ purejātassa imassa upādinnupādāniyassa ca anupādinnupādāniyassa ca kāyassa atthipaccayena paccayo. Tayo khandhā ekassa khandhassa purejātassa imassa upādinnupādāniyassa ca anupādinnupādāniyassa ca kāyassa atthipaccayena paccayo. Dve khandhā dvinnaṁ khandhānaṁ purejātassa imassa upādinnupādāniyassa ca anupādinnupādāniyassa ca kāyassa atthipaccayena paccayo. (7) </div>
</div>
<div class="q" id="p_36P1_2756"> <div class="divNumber">85.</div> <div class="p">
<span class="pN">2756</span>Upādinnupādāniyo ca anupādinnaanupādāniyo ca dhammā upādinnupādāniyassa dhammassa atthipaccayena paccayo—  pacchājātaṁ, indriyaṁ. <span class="bold">Pacchājātā</span>—  anupādinnaanupādāniyā khandhā ca rūpajīvitindriyañca kaṭattārūpānaṁ atthipaccayena paccayo. (1) </div>
</div>
<div class="q" id="p_36P1_2757"> <div class="p">
<span class="pN">2757</span>Upādinnupādāniyo ca anupādinnaanupādāniyo ca dhammā anupādinnaanupādāniyassa dhammassa atthipaccayena paccayo—  sahajātaṁ, purejātaṁ. <span class="bold">Sahajāto</span>—  anupādinnaanupādāniyo eko khandho ca vatthu ca tiṇṇannaṁ khandhānaṁ atthipaccayena paccayo. Tayo khandhā ca vatthu ca ekassa khandhassa atthipaccayena paccayo. Dve khandhā ca vatthu ca dvinnaṁ khandhānaṁ atthipaccayena paccayo. (2) </div>
</div>
<div class="q" id="p_36P1_2758"> <div class="p">
<span class="pN">2758</span>Anupādinnupādāniyo ca anupādinnaanupādāniyo ca dhammā upādinnupādāniyassa dhammassa atthipaccayena paccayo—  pacchājātaṁ, āhāraṁ. <span class="bold">Pacchājātā</span>—  anupādinnaanupādāniyā khandhā ca anupādinnupādāniyo kabaḷīkāro āhāro ca upādinnupādāniyassa kāyassa atthipaccayena paccayo. (1) </div>
</div>
<div class="q" id="p_36P1_2759"> <div class="p">
<span class="pN">2759</span>Anupādinnupādāniyo ca anupādinnaanupādāniyo ca dhammā anupādinnupādāniyassa dhammassa atthipaccayena paccayo—  sahajātaṁ, pacchājātaṁ, āhāraṁ. <span class="bold">Sahajātā</span>—  anupādinnaanupādāniyā khandhā ca mahābhūtā ca cittasamuṭṭhānānaṁ rūpānaṁ atthipaccayena paccayo. <span class="bold">Pacchājātā</span>—  anupādinnaanupādāniyā khandhā ca anupādinnupādāniyo kabaḷīkāro āhāro ca anupādinnupādāniyassa kāyassa atthipaccayena paccayo. (2) </div>
</div>
<div class="q" id="p_36P1_2760"> <div class="p">
<span class="pN">2760</span>Anupādinnupādāniyo ca anupādinnaanupādāniyo ca dhammā upādinnupādāniyassa ca anupādinnupādāniyassa ca dhammassa atthipaccayena paccayo—  pacchājātaṁ, āhāraṁ. <span class="bold">Pacchājātā</span>—  anupādinnaanupādāniyā khandhā ca anupādinnupādāniyo kabaḷīkāro āhāro ca upādinnupādāniyassa ca anupādinnupādāniyassa ca kāyassa atthipaccayena paccayo. (3) </div>
</div>
<div class="q" id="p_36P1_2761"> <div class="divNumber">86.</div> <div class="p">
<span class="pN">2761</span>Upādinnupādāniyo ca anupādinnupādāniyo ca dhammā upādinnupādāniyassa dhammassa atthipaccayena paccayo—  purejātaṁ, pacchājātaṁ, āhāraṁ, indriyaṁ. <span class="bold">Purejātaṁ</span>—  anupādinnupādāniyaṁ rūpāyatanañca cakkhāyatanañca cakkhuviññāṇassa atthipaccayena paccayo…pe…  anupādinnupādāniyaṁ phoṭṭhabbāyatanañca kāyāyatanañca kāyaviññāṇassa atthipaccayena paccayo. Anupādinnupādāniyaṁ rūpāyatanañca vatthu ca upādinnupādāniyānaṁ khandhānaṁ…pe…  anupādinnupādāniyaṁ phoṭṭhabbāyatanañca vatthu ca upādinnupādāniyānaṁ khandhānaṁ atthipaccayena paccayo. <span class="bold">Pacchājātā</span>—  upādinnupādāniyā khandhā ca anupādinnupādāniyo kabaḷīkāro āhāro ca upādinnupādāniyassa kāyassa atthipaccayena paccayo. Upādinnupādāniyo ca anupādinnupādāniyo ca kabaḷīkāro āhāro upādinnupādāniyassa kāyassa atthipaccayena paccayo. <span class="bold">Pacchājātā</span>—  anupādinnupādāniyā khandhā ca rūpajīvitindriyañca kaṭattārūpānaṁ atthipaccayena paccayo. (1) </div>
</div>
<div class="q" id="p_36P1_2762"> <div class="p">
<span class="pN">2762</span>Upādinnupādāniyo ca anupādinnupādāniyo ca dhammā anupādinnupādāniyassa dhammassa atthipaccayena paccayo—  sahajātaṁ, purejātaṁ, pacchājātaṁ, āhāraṁ. <span class="bold">Sahajātā</span>—  upādinnupādāniyā khandhā ca mahābhūtā ca cittasamuṭṭhānānaṁ rūpānaṁ atthipaccayena paccayo. <span class="bold">Purejātaṁ</span>—  anupādinnupādāniyaṁ rūpāyatanañca vatthu ca anupādinnupādāniyānaṁ khandhānaṁ…pe…  anupādinnupādāniyaṁ phoṭṭhabbāyatanañca vatthu ca anupādinnupādāniyānaṁ khandhānaṁ atthipaccayena paccayo. <span class="bold">Pacchājātā</span>—  upādinnupādāniyā khandhā ca anupādinnupādāniyo kabaḷīkāro āhāro ca anupādinnupādāniyassa kāyassa atthipaccayena paccayo. Upādinnupādāniyo ca anupādinnupādāniyo ca kabaḷīkāro āhāro anupādinnupādāniyassa kāyassa atthipaccayena paccayo. (2) </div>
</div>
<div class="q" id="p_36P1_2763"> <div class="p">
<span class="pN">2763</span>Upādinnupādāniyo ca anupādinnupādāniyo ca dhammā upādinnupādāniyassa ca anupādinnupādāniyassa ca dhammassa atthipaccayena paccayo…  <span class="bold">āhāraṁ… </span> upādinnupādāniyo ca anupādinnupādāniyo ca kabaḷīkāro āhāro upādinnupādāniyassa ca anupādinnupādāniyassa ca kāyassa atthipaccayena paccayo. (3) </div>
</div>
<div class="q" id="p_36P1_2764"> <div class="p">
<span class="pN">2764</span>Upādinnupādāniyo ca anupādinnupādāniyo ca anupādinnaanupādāniyo ca dhammā upādinnupādāniyassa dhammassa atthipaccayena paccayo—  pacchājātaṁ, āhāraṁ, indriyaṁ. <span class="bold">Pacchājātā</span>—  anupādinnaanupādāniyā khandhā ca anupādinnaanupādāniyo kabaḷīkāro āhāro ca rūpajīvitindriyañca kaṭattārūpānaṁ atthipaccayena paccayo. (1) </div>
</div>
</html>

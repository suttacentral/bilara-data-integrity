<html>
<div class="i">2.1.1.2 Anulomaokāsa</div>
<div class="h">Pavattivāra</div>
<div class="h">Uppādavāra</div>
<div class="h">Paccuppannavāra</div>
<div class="h">Anulomaokāsa</div>
<div class="q" id="p_33Y3_372"> <div class="divNumber">22.</div> <div class="p">
<span class="pN">372</span>»  Yattha cakkhāyatanaṁ uppajjati tattha sotāyatanaṁ uppajjatīti? Āmantā. </div>
</div>
<div class="q" id="p_33Y3_373"> <div class="p">
<span class="pN">373</span>«  Yattha vā pana sotāyatanaṁ uppajjati tattha cakkhāyatanaṁ uppajjatīti? Āmantā. </div>
</div>
<div class="q" id="p_33Y3_374"> <div class="p">
<span class="pN">374</span>»  Yattha cakkhāyatanaṁ uppajjati tattha ghānāyatanaṁ uppajjatīti? </div>
</div>
<div class="q" id="p_33Y3_375"> <div class="p">
<span class="pN">375</span>Rūpāvacare tattha cakkhāyatanaṁ uppajjati, no ca tattha ghānāyatanaṁ uppajjati. Kāmāvacare tattha cakkhāyatanañca uppajjati ghānāyatanañca uppajjati. </div>
</div>
<div class="q" id="p_33Y3_376"> <div class="p">
<span class="pN">376</span>«  Yattha vā pana ghānāyatanaṁ uppajjati tattha cakkhāyatanaṁ uppajjatīti? Āmantā. </div>
</div>
<div class="q" id="p_33Y3_377"> <div class="p">
<span class="pN">377</span>»  Yattha cakkhāyatanaṁ uppajjati tattha rūpāyatanaṁ uppajjatīti? Āmantā. </div>
</div>
<div class="q" id="p_33Y3_378"> <div class="p">
<span class="pN">378</span>«  Yattha vā pana rūpāyatanaṁ uppajjati tattha cakkhāyatanaṁ uppajjatīti? </div>
</div>
<div class="q" id="p_33Y3_379"> <div class="p">
<span class="pN">379</span>Asaññasatte tattha rūpāyatanaṁ uppajjati, no ca tattha cakkhāyatanaṁ uppajjati. Pañcavokāre tattha rūpāyatanañca uppajjati cakkhāyatanañca uppajjati. </div>
</div>
<div class="q" id="p_33Y3_380"> <div class="p">
<span class="pN">380</span>»  Yattha cakkhāyatanaṁ uppajjati tattha manāyatanaṁ uppajjatīti? Āmantā. </div>
</div>
<div class="q" id="p_33Y3_381"> <div class="p">
<span class="pN">381</span>«  Yattha vā pana manāyatanaṁ uppajjati tattha cakkhāyatanaṁ uppajjatīti? </div>
</div>
<div class="q" id="p_33Y3_382"> <div class="p">
<span class="pN">382</span>Arūpe tattha manāyatanaṁ uppajjati, no ca tattha cakkhāyatanaṁ uppajjati. Pañcavokāre tattha manāyatanañca uppajjati cakkhāyatanañca uppajjati. </div>
</div>
<div class="q" id="p_33Y3_383"> <div class="p">
<span class="pN">383</span>»  Yattha cakkhāyatanaṁ uppajjati tattha dhammāyatanaṁ uppajjatīti? Āmantā. </div>
</div>
<div class="q" id="p_33Y3_384"> <div class="p">
<span class="pN">384</span>«  Yattha vā pana dhammāyatanaṁ uppajjati tattha cakkhāyatanaṁ uppajjatīti? </div>
</div>
<div class="q" id="p_33Y3_385"> <div class="p">
<span class="pN">385</span>Asaññasatte arūpe tattha dhammāyatanaṁ uppajjati, no ca tattha cakkhāyatanaṁ uppajjati. Pañcavokāre tattha dhammāyatanañca uppajjati cakkhāyatanañca uppajjati. (Cakkhāyatanamūlakaṁ.) </div>
</div>
<div class="q" id="p_33Y3_386"> <div class="divNumber">23.</div> <div class="p">
<span class="pN">386</span>»  Yattha ghānāyatanaṁ uppajjati tattha rūpāyatanaṁ uppajjatīti? Āmantā. </div>
</div>
<div class="q" id="p_33Y3_387"> <div class="p">
<span class="pN">387</span>«  Yattha vā pana rūpāyatanaṁ uppajjati tattha ghānāyatanaṁ uppajjatīti? </div>
</div>
<div class="q" id="p_33Y3_388"> <div class="p">
<span class="pN">388</span>Rūpāvacare tattha rūpāyatanaṁ uppajjati, no ca tattha ghānāyatanaṁ uppajjati. Kāmāvacare tattha rūpāyatanañca uppajjati ghānāyatanañca uppajjati. </div>
</div>
<div class="q" id="p_33Y3_389"> <div class="p">
<span class="pN">389</span>(Yattha ghānāyatanaṁ uppajjati tattha manāyatanaṁ dhammāyatanañca ekasadisaṁ, nānaṁ natthi, upari pana vārasaṅkhepo hotīti jānitabbaṁ.) </div>
</div>
<div class="q" id="p_33Y3_390"> <div class="p">
<span class="pN">390</span>»  Yattha ghānāyatanaṁ uppajjati tattha dhammāyatanaṁ uppajjatīti? Āmantā. </div>
</div>
<div class="q" id="p_33Y3_391"> <div class="p">
<span class="pN">391</span>«  Yattha vā pana dhammāyatanaṁ uppajjati tattha ghānāyatanaṁ uppajjatīti? </div>
</div>
<div class="q" id="p_33Y3_392"> <div class="p">
<span class="pN">392</span>Rūpāvacare arūpāvacare tattha dhammāyatanaṁ uppajjati, no ca tattha ghānāyatanaṁ uppajjati. Kāmāvacare tattha dhammāyatanañca uppajjati ghānāyatanañca uppajjati. (Ghānāyatanamūlakaṁ.) </div>
</div>
<div class="q" id="p_33Y3_393"> <div class="divNumber">24.</div> <div class="p">
<span class="pN">393</span>»  Yattha rūpāyatanaṁ uppajjati tattha manāyatanaṁ uppajjatīti? </div>
</div>
<div class="q" id="p_33Y3_394"> <div class="p">
<span class="pN">394</span>Asaññasatte tattha rūpāyatanaṁ uppajjati, no ca tattha manāyatanaṁ uppajjati. Pañcavokāre tattha rūpāyatanañca uppajjati manāyatanañca uppajjati. </div>
</div>
<div class="q" id="p_33Y3_395"> <div class="p">
<span class="pN">395</span>«  Yattha vā pana manāyatanaṁ uppajjati tattha rūpāyatanaṁ uppajjatīti? </div>
</div>
<div class="q" id="p_33Y3_396"> <div class="p">
<span class="pN">396</span>Arūpe tattha manāyatanaṁ uppajjati, no ca tattha rūpāyatanaṁ uppajjati. Pañcavokāre tattha manāyatanañca uppajjati rūpāyatanañca uppajjati. </div>
</div>
<div class="q" id="p_33Y3_397"> <div class="p">
<span class="pN">397</span>»  Yattha rūpāyatanaṁ uppajjati tattha dhammāyatanaṁ uppajjatīti? Āmantā. </div>
</div>
<div class="q" id="p_33Y3_398"> <div class="p">
<span class="pN">398</span>«  Yattha vā pana dhammāyatanaṁ uppajjati tattha rūpāyatanaṁ uppajjatīti? </div>
</div>
<div class="q" id="p_33Y3_399"> <div class="p">
<span class="pN">399</span>Arūpe tattha dhammāyatanaṁ uppajjati, no ca tattha rūpāyatanaṁ uppajjati. Pañcavokāre asaññasatte tattha dhammāyatanañca uppajjati rūpāyatanañca uppajjati. (Rūpāyatanamūlakaṁ.) </div>
</div>
<div class="q" id="p_33Y3_400"> <div class="divNumber">25.</div> <div class="p">
<span class="pN">400</span>»  Yattha manāyatanaṁ uppajjati tattha dhammāyatanaṁ uppajjatīti? Āmantā. </div>
</div>
<div class="q" id="p_33Y3_401"> <div class="p">
<span class="pN">401</span>«  Yattha vā pana dhammāyatanaṁ uppajjati tattha manāyatanaṁ uppajjatīti? </div>
</div>
<div class="q" id="p_33Y3_402"> <div class="p">
<span class="pN">402</span>Asaññasatte tattha dhammāyatanaṁ uppajjati, no ca tattha manāyatanaṁ uppajjati. Catuvokāre pañcavokāre tattha dhammāyatanañca uppajjati manāyatanañca uppajjati. (Manāyatanamūlakaṁ.) </div>
</div>
</html>

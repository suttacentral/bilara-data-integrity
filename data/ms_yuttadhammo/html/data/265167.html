<html>
<div class="i"> Nahetu</div>
<div class="h">Mahantaraduka</div>
<div class="h">Sārammaṇaduka</div>
<div class="h">Paṭiccavāra</div>
<div class="h">Paccayapaccanīya</div>
<div class="h">Vibhaṅgavāra</div>
<div class="h">Nahetu</div>
<div class="q" id="p_38P2_2330"> <div class="divNumber">6.</div> <div class="p">
<span class="pN">2330</span>Sārammaṇaṁ dhammaṁ paṭicca sārammaṇo dhammo uppajjati nahetupaccayā—  ahetukaṁ sārammaṇaṁ ekaṁ khandhaṁ paṭicca tayo khandhā…pe…  dve khandhe…pe…  ahetukapaṭisandhikkhaṇe…pe…  vicikicchāsahagate uddhaccasahagate khandhe paṭicca vicikicchāsahagato uddhaccasahagato moho. (1) </div>
</div>
<div class="q" id="p_38P2_2331"> <div class="p">
<span class="pN">2331</span>Sārammaṇaṁ dhammaṁ paṭicca anārammaṇo dhammo uppajjati nahetupaccayā—  ahetuke sārammaṇe khandhe paṭicca cittasamuṭṭhānaṁ rūpaṁ; ahetukapaṭisandhikkhaṇe…pe… . (2) </div>
</div>
<div class="q" id="p_38P2_2332"> <div class="p">
<span class="pN">2332</span>Sārammaṇaṁ dhammaṁ paṭicca sārammaṇo ca anārammaṇo ca dhammā uppajjanti nahetupaccayā—  ahetukaṁ sārammaṇaṁ ekaṁ khandhaṁ paṭicca tayo khandhā cittasamuṭṭhānañca rūpaṁ…pe…  dve khandhe…pe…  ahetukapaṭisandhikkhaṇe…pe… . (3) </div>
</div>
<div class="q" id="p_38P2_2333"> <div class="divNumber">7.</div> <div class="p">
<span class="pN">2333</span>Anārammaṇaṁ dhammaṁ paṭicca anārammaṇo dhammo uppajjati nahetupaccayā—  ekaṁ mahābhūtaṁ…pe…  asaññasattānaṁ ekaṁ mahābhūtaṁ…pe… . (1) </div>
</div>
<div class="q" id="p_38P2_2334"> <div class="p">
<span class="pN">2334</span>Anārammaṇaṁ dhammaṁ paṭicca sārammaṇo dhammo uppajjati nahetupaccayā—  ahetukapaṭisandhikkhaṇe vatthuṁ paṭicca sārammaṇā khandhā. (2) </div>
</div>
<div class="q" id="p_38P2_2335"> <div class="p">
<span class="pN">2335</span>Anārammaṇaṁ dhammaṁ paṭicca sārammaṇo ca anārammaṇo ca dhammā uppajjanti nahetupaccayā—  ahetukapaṭisandhikkhaṇe vatthuṁ paṭicca sārammaṇā khandhā, mahābhūte paṭicca kaṭattārūpaṁ. (3) </div>
</div>
<div class="q" id="p_38P2_2336"> <div class="divNumber">8.</div> <div class="p">
<span class="pN">2336</span>Sārammaṇañca anārammaṇañca dhammaṁ paṭicca sārammaṇo dhammo uppajjati nahetupaccayā—  ahetukapaṭisandhikkhaṇe sārammaṇaṁ ekaṁ khandhañca vatthuñca paṭicca tayo khandhā…pe…  dve khandhe ca…pe… . (1) </div>
</div>
<div class="q" id="p_38P2_2337"> <div class="p">
<span class="pN">2337</span>Sārammaṇañca anārammaṇañca dhammaṁ paṭicca anārammaṇo dhammo uppajjati nahetupaccayā—  ahetuke sārammaṇe khandhe ca mahābhūte ca paṭicca cittasamuṭṭhānaṁ rūpaṁ; ahetukapaṭisandhikkhaṇe…pe… . (2) </div>
</div>
<div class="q" id="p_38P2_2338"> <div class="p">
<span class="pN">2338</span>Sārammaṇañca anārammaṇañca dhammaṁ paṭicca sārammaṇo ca anārammaṇo ca dhammā uppajjanti nahetupaccayā—  ahetukapaṭisandhikkhaṇe sārammaṇaṁ ekaṁ khandhañca vatthuñca paṭicca tayo khandhā…pe…  dve khandhe ca…pe…  sārammaṇe khandhe ca mahābhūte ca paṭicca kaṭattārūpaṁ. (3) </div>
</div>
</html>

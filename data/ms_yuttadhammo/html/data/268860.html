<html>
<div class="i">1.1.2 Saṅkhacariya</div>
<div class="h">Akittivagga</div>
<div class="h">Dānapāramī</div>
<div class="h">Saṅkhacariya</div>
<div class="q" id="p_21Cp_13"> <div class="divNumber">11.</div> <div class="p"> <table class="singleColumn"> <tr> <td> <div class="pN">13</div> <div class="G">“Punāparaṁ yadā homi,</div> </td> </tr> <tr> <td> <div class="G">Brāhmaṇo saṅkhasavhayo;</div> </td> </tr> <tr> <td> <div class="G">Mahāsamuddaṁ taritukāmo,</div> </td> </tr> <tr> <td> <div class="G">Upagacchāmi paṭṭanaṁ.</div> </td> </tr> </table> </div>
</div>
<div class="q" id="p_21Cp_14"> <div class="divNumber">12.</div> <div class="p"> <table class="singleColumn"> <tr> <td> <div class="pN">14</div> <div class="G">Tatthaddasaṁ paṭipathe,</div> </td> </tr> <tr> <td> <div class="G">Sayambhuṁ aparājitaṁ;</div> </td> </tr> <tr> <td> <div class="G">Kantāraddhānaṁ paṭipannaṁ,</div> </td> </tr> <tr> <td> <div class="G">Tattāya kaṭhinabhūmiyā.</div> </td> </tr> </table> </div>
</div>
<div class="q" id="p_21Cp_15"> <div class="divNumber">13.</div> <div class="p"> <table class="singleColumn"> <tr> <td> <div class="pN">15</div> <div class="G">Tamahaṁ paṭipathe disvā,</div> </td> </tr> <tr> <td> <div class="G">imamatthaṁ vicintayiṁ;</div> </td> </tr> <tr> <td> <div class="G">‘Idaṁ khettaṁ anuppattaṁ,</div> </td> </tr> <tr> <td> <div class="G">puññakāmassa jantuno.</div> </td> </tr> </table> </div>
</div>
<div class="q" id="p_21Cp_16"> <div class="divNumber">14.</div> <div class="p"> <table class="singleColumn"> <tr> <td> <div class="pN">16</div> <div class="G">Yathā kassako puriso,</div> </td> </tr> <tr> <td> <div class="G">khettaṁ disvā mahāgamaṁ;</div> </td> </tr> <tr> <td> <div class="G">Tattha bījaṁ na ropeti,</div> </td> </tr> <tr> <td> <div class="G">na so dhaññena atthiko.</div> </td> </tr> </table> </div>
</div>
<div class="q" id="p_21Cp_17"> <div class="divNumber">15.</div> <div class="p"> <table class="singleColumn"> <tr> <td> <div class="pN">17</div> <div class="G">Evamevāhaṁ puññakāmo,</div> </td> </tr> <tr> <td> <div class="G">Disvā khettavaruttamaṁ;</div> </td> </tr> <tr> <td> <div class="G">Yadi tattha kāraṁ na karomi,</div> </td> </tr> <tr> <td> <div class="G">Nāhaṁ puññena atthiko.</div> </td> </tr> </table> </div>
</div>
<div class="q" id="p_21Cp_18"> <div class="divNumber">16.</div> <div class="p"> <table class="singleColumn"> <tr> <td> <div class="pN">18</div> <div class="G">Yathā amacco muddikāmo,</div> </td> </tr> <tr> <td> <div class="G">rañño antepure jane;</div> </td> </tr> <tr> <td> <div class="G">Na deti tesaṁ dhanadhaññaṁ,</div> </td> </tr> <tr> <td> <div class="G">muddito parihāyati.</div> </td> </tr> </table> </div>
</div>
<div class="q" id="p_21Cp_19"> <div class="divNumber">17.</div> <div class="p"> <table class="singleColumn"> <tr> <td> <div class="pN">19</div> <div class="G">Evamevāhaṁ puññakāmo,</div> </td> </tr> <tr> <td> <div class="G">Vipulaṁ disvāna dakkhiṇaṁ;</div> </td> </tr> <tr> <td> <div class="G">Yadi tassa dānaṁ na dadāmi,</div> </td> </tr> <tr> <td> <div class="G">Parihāyissāmi puññato’.</div> </td> </tr> </table> </div>
</div>
<div class="q" id="p_21Cp_20"> <div class="divNumber">18.</div> <div class="p"> <table class="singleColumn"> <tr> <td> <div class="pN">20</div> <div class="G">Evāhaṁ cintayitvāna,</div> </td> </tr> <tr> <td> <div class="G">orohitvā upāhanā;</div> </td> </tr> <tr> <td> <div class="G">Tassa pādāni vanditvā,</div> </td> </tr> <tr> <td> <div class="G">adāsiṁ chattupāhanaṁ.</div> </td> </tr> </table> </div>
</div>
<div class="q" id="p_21Cp_21"> <div class="divNumber">19.</div> <div class="p"> <table class="singleColumn"> <tr> <td> <div class="pN">21</div> <div class="G">Tenevāhaṁ sataguṇato,</div> </td> </tr> <tr> <td> <div class="G">Sukhumālo sukhedhito;</div> </td> </tr> <tr> <td> <div class="G">Api ca dānaṁ paripūrento,</div> </td> </tr> <tr> <td> <div class="G">Evaṁ tassa adāsahan”ti.</div> </td> </tr> </table> </div>
</div>
<div class="CENTER" id="p_21Cp_22">
<span class="pN">22</span>Saṅkhacariyaṁ dutiyaṁ.</div>
</html>

<html>
<div class="i">2.2.8 Jarāmaraṇaṁvipākotikathā</div>
<div class="h">Niyāmapaṇṇāsaka</div>
<div class="h">Sattamavagga</div>
<div class="h">Jarāmaraṇaṁvipākotikathā</div>
<div class="q" id="p_32Kv_1689"> <div class="divNumber">495.</div> <div class="p">
<span class="pN">1689</span>๐Jarāmaraṇaṁ vipākoti? Āmantā. Sukhavedaniyaṁ dukkhavedaniyaṁ adukkhamasukhavedaniyaṁ, sukhāya vedanāya sampayuttaṁ, dukkhāya vedanāya sampayuttaṁ, adukkhamasukhāya vedanāya sampayuttaṁ, phassena sampayuttaṁ, vedanāya sampayuttaṁ, saññāya sampayuttaṁ, cetanāya sampayuttaṁ, cittena sampayuttaṁ, sārammaṇaṁ; atthi tassa āvaṭṭanā ābhogo samannāhāro manasikāro cetanā patthanā paṇidhīti? Na hevaṁ vattabbe…pe… nanu na sukhavedaniyaṁ na dukkhavedaniyaṁ…pe… anārammaṇaṁ; natthi tassa āvaṭṭanā…pe… paṇidhīti? Āmantā. Hañci na sukhavedaniyaṁ na dukkhavedaniyaṁ…pe… anārammaṇaṁ; natthi tassa āvaṭṭanā…pe… paṇidhi, no ca vata re vattabbe— “jarāmaraṇaṁ vipāko”ti. </div>
</div>
<div class="q" id="p_32Kv_1690"> <div class="p">
<span class="pN">1690</span>๐Phasso vipāko, phasso sukhavedaniyo dukkhavedaniyo…pe… sārammaṇo; atthi tassa āvaṭṭanā…pe… paṇidhīti? Āmantā. Jarāmaraṇaṁ vipāko, jarāmaraṇaṁ sukhavedaniyaṁ dukkhavedaniyaṁ…pe… sārammaṇaṁ; atthi tassa āvaṭṭanā…pe… paṇidhīti? Na hevaṁ vattabbe…pe…. </div>
</div>
<div class="q" id="p_32Kv_1691"> <div class="p">
<span class="pN">1691</span>๐Jarāmaraṇaṁ vipāko, jarāmaraṇaṁ na sukhavedaniyaṁ na dukkhavedaniyaṁ…pe… anārammaṇaṁ; natthi tassa āvaṭṭanā…pe… paṇidhīti? Āmantā. Phasso vipāko, phasso na sukhavedaniyo na dukkhavedaniyo…pe… anārammaṇo; natthi tassa āvaṭṭanā…pe… paṇidhīti? Na hevaṁ vattabbe…pe…. </div>
</div>
<div class="q" id="p_32Kv_1692"> <div class="divNumber">496.</div> <div class="p">
<span class="pN">1692</span>๐Akusalānaṁ dhammānaṁ jarāmaraṇaṁ, akusalānaṁ dhammānaṁ vipākoti? Āmantā. Kusalānaṁ dhammānaṁ jarāmaraṇaṁ, kusalānaṁ dhammānaṁ vipākoti? Na hevaṁ vattabbe…pe…. </div>
</div>
<div class="q" id="p_32Kv_1693"> <div class="p">
<span class="pN">1693</span>๐Kusalānaṁ dhammānaṁ jarāmaraṇaṁ, na vattabbaṁ— “kusalānaṁ dhammānaṁ vipāko”ti? Āmantā. Akusalānaṁ dhammānaṁ jarāmaraṇaṁ, na vattabbaṁ— “akusalānaṁ dhammānaṁ vipāko”ti? Na hevaṁ vattabbe…pe…. </div>
</div>
<div class="q" id="p_32Kv_1694"> <div class="p">
<span class="pN">1694</span>๐Kusalānaṁ dhammānaṁ jarāmaraṇaṁ, akusalānaṁ dhammānaṁ vipākoti? Āmantā. Akusalānaṁ dhammānaṁ jarāmaraṇaṁ, kusalānaṁ dhammānaṁ vipākoti? Na hevaṁ vattabbe…pe…. </div>
</div>
<div class="q" id="p_32Kv_1695"> <div class="p">
<span class="pN">1695</span>๐Akusalānaṁ dhammānaṁ jarāmaraṇaṁ, na vattabbaṁ— “kusalānaṁ dhammānaṁ vipāko”ti? Āmantā. Kusalānaṁ dhammānaṁ jarāmaraṇaṁ, na vattabbaṁ— “akusalānaṁ dhammānaṁ vipāko”ti? Na hevaṁ vattabbe…pe…. </div>
</div>
<div class="q" id="p_32Kv_1696"> <div class="p">
<span class="pN">1696</span>๐Kusalānañca akusalānañca dhammānaṁ jarāmaraṇaṁ, akusalānaṁ dhammānaṁ vipākoti? Āmantā. Kusalānañca akusalānañca dhammānaṁ jarāmaraṇaṁ, kusalānaṁ dhammānaṁ vipākoti? Na hevaṁ vattabbe…pe…. </div>
</div>
<div class="q" id="p_32Kv_1697"> <div class="p">
<span class="pN">1697</span>๐Kusalānañca akusalānañca dhammānaṁ jarāmaraṇaṁ, na vattabbaṁ— “kusalānaṁ dhammānaṁ vipāko”ti? Āmantā. Kusalānañca akusalānañca dhammānaṁ jarāmaraṇaṁ, na vattabbaṁ— “akusalānaṁ dhammānaṁ vipāko”ti? Na hevaṁ vattabbe…pe…. </div>
</div>
<div class="q" id="p_32Kv_1698"> <div class="divNumber">497.</div> <div class="p">
<span class="pN">1698</span>×Na vattabbaṁ— “jarāmaraṇaṁ vipāko”ti? Āmantā. Nanu atthi dubbaṇṇasaṁvattaniyaṁ kammaṁ appāyukasaṁvattaniyaṁ kammanti? Āmantā. Hañci atthi dubbaṇṇasaṁvattaniyaṁ kammaṁ appāyukasaṁvattaniyaṁ kammaṁ, tena vata re vattabbe— “jarāmaraṇaṁ vipāko”ti. </div>
</div>
<div class="CENTER" id="p_32Kv_1699">
<span class="pN">1699</span>Jarāmaraṇaṁ vipākotikathā niṭṭhitā.</div>
</html>

<html>
<div class="i"> Naārammaṇa</div>
<div class="h">Kusalattika</div>
<div class="h">Paṭiccavāra</div>
<div class="h">Paccayapaccanīya</div>
<div class="h">Vibhaṅgavāra</div>
<div class="h">Naārammaṇa</div>
<div class="q" id="p_36P1_207"> <div class="divNumber">35.</div> <div class="p">
<span class="pN">207</span>Kusalaṁ dhammaṁ paṭicca abyākato dhammo uppajjati naārammaṇapaccayā— kusale khandhe paṭicca cittasamuṭṭhānaṁ rūpaṁ. (1) </div>
</div>
<div class="q" id="p_36P1_208"> <div class="p">
<span class="pN">208</span>Akusalaṁ dhammaṁ paṭicca abyākato dhammo uppajjati naārammaṇapaccayā— akusale khandhe paṭicca cittasamuṭṭhānaṁ rūpaṁ. (1) </div>
</div>
<div class="q" id="p_36P1_209"> <div class="p">
<span class="pN">209</span>Abyākataṁ dhammaṁ paṭicca abyākato dhammo uppajjati naārammaṇapaccayā— vipākābyākate kiriyābyākate khandhe paṭicca cittasamuṭṭhānaṁ rūpaṁ; paṭisandhikkhaṇe vipākābyākate khandhe paṭicca kaṭattārūpaṁ; khandhe paṭicca vatthu; ekaṁ mahābhūtaṁ paṭicca tayo mahābhūtā, tayo mahābhūte paṭicca ekaṁ mahābhūtaṁ, dve mahābhūte paṭicca dve mahābhūtā, mahābhūte paṭicca cittasamuṭṭhānaṁ rūpaṁ kaṭattārūpaṁ upādārūpaṁ; bāhiraṁ… āhārasamuṭṭhānaṁ… utusamuṭṭhānaṁ… asaññasattānaṁ ekaṁ mahābhūtaṁ paṭicca tayo mahābhūtā, tayo mahābhūte paṭicca ekaṁ mahābhūtaṁ, dve mahābhūte paṭicca dve mahābhūtā, mahābhūte paṭicca kaṭattārūpaṁ upādārūpaṁ. (1) </div>
</div>
<div class="q" id="p_36P1_210"> <div class="p">
<span class="pN">210</span>Kusalañca abyākatañca dhammaṁ paṭicca abyākato dhammo uppajjati naārammaṇapaccayā— kusale khandhe ca mahābhūte ca paṭicca cittasamuṭṭhānaṁ rūpaṁ. (1) </div>
</div>
<div class="q" id="p_36P1_211"> <div class="p">
<span class="pN">211</span>Akusalañca abyākatañca dhammaṁ paṭicca abyākato dhammo uppajjati naārammaṇapaccayā— akusale khandhe ca mahābhūte ca paṭicca cittasamuṭṭhānaṁ rūpaṁ. (1) </div>
</div>
</html>

<html>
<div class="i">1.7.6.3 Pattanillehakasikkhāpada</div>
<div class="h">
Mahāvibhaṅga
</div>
<div class="h">
Sekhiyakaṇḍa
</div>
<div class="h">
Surusuruvagga
</div>
<div class="h">
Pattanillehakasikkhāpada
</div>
<div class="q" id="p_2V_1950">
<div class="divNumber">
629.
</div>
<div class="p">
<span class="pN">1950</span>Tena samayena buddho bhagavā sāvatthiyaṁ viharati jetavane anāthapiṇḍikassa ārāme. Tena kho pana samayena chabbaggiyā bhikkhū pattanillehakaṁ bhuñjanti…pe… .
</div>
</div>
<div class="q" id="p_2V_1951">
<div class="p">
<span class="pN">1951</span><span class="bold">“Na pattanillehakaṁ bhuñjissāmīti sikkhā karaṇīyā”</span>ti. (<span class="italic">53</span>:<span class="bold">198</span>)
</div>
</div>
<div class="q" id="p_2V_1952">
<div class="p">
<span class="pN">1952</span>Na pattanillehakaṁ bhuñjitabbaṁ. Yo anādariyaṁ paṭicca pattanillehakaṁ bhuñjati, āpatti dukkaṭassa.
</div>
</div>
<div class="q" id="p_2V_1953">
<div class="p">
<span class="pN">1953</span>Anāpatti— asañcicca, assatiyā, ajānantassa, gilānassa, parittake sese ekato saṅkaḍḍhitvā nillehitvā bhuñjati, āpadāsu, ummattakassa, ādikammikassāti.
</div>
</div>
<div class="CENTER" id="p_2V_1954">
<span class="pN">1954</span>Tatiyasikkhāpadaṁ niṭṭhitaṁ.
</div>
</html>

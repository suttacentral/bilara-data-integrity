<html>
<div class="i"> Atthi</div>
<div class="h">Āsavagocchaka</div>
<div class="h">Āsavaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Atthi</div>
<div class="q" id="p_38P2_1062"> <div class="divNumber">37.</div> <div class="p">
<span class="pN">1062</span>Āsavo dhammo āsavassa dhammassa atthipaccayena paccayo— kāmāsavo diṭṭhāsavassa avijjāsavassa atthipaccayena paccayo. (Cakkaṁ.) (1) </div>
</div>
<div class="q" id="p_38P2_1063"> <div class="p">
<span class="pN">1063</span>Āsavo dhammo noāsavassa dhammassa atthipaccayena paccayo— sahajātaṁ, pacchājātaṁ. <span class="bold">Sahajātā</span>— āsavā sampayuttakānaṁ khandhānaṁ cittasamuṭṭhānānañca rūpānaṁ atthipaccayena paccayo. <span class="bold">Pacchājātā</span>— āsavā purejātassa imassa kāyassa atthipaccayena paccayo. (2) </div>
</div>
<div class="q" id="p_38P2_1064"> <div class="p">
<span class="pN">1064</span>Āsavo dhammo āsavassa ca noāsavassa ca dhammassa atthipaccayena paccayo— kāmāsavo diṭṭhāsavassa avijjāsavassa sampayuttakānaṁ khandhānaṁ cittasamuṭṭhānānañca rūpānaṁ atthipaccayena paccayo. (Cakkaṁ.) (3) </div>
</div>
<div class="q" id="p_38P2_1065"> <div class="divNumber">38.</div> <div class="p">
<span class="pN">1065</span>Noāsavo dhammo noāsavassa dhammassa atthipaccayena paccayo— sahajātaṁ, purejātaṁ, pacchājātaṁ, āhāraṁ, indriyaṁ. <span class="bold">Sahajāto</span>— noāsavo eko khandho tiṇṇannaṁ khandhānaṁ…pe… (yāva asaññasattā). <span class="bold">Purejātaṁ</span>— cakkhuṁ…pe… vatthuṁ aniccato…pe… domanassaṁ uppajjati; dibbena cakkhunā rūpaṁ passati, dibbāya sotadhātuyā saddaṁ suṇāti. Rūpāyatanaṁ cakkhuviññāṇassa…pe… phoṭṭhabbāyatanaṁ kāyaviññāṇassa…pe… cakkhāyatanaṁ cakkhuviññāṇassa…pe… kāyāyatanaṁ kāyaviññāṇassa…pe… vatthu noāsavānaṁ khandhānaṁ atthipaccayena paccayo. <span class="bold">Pacchājātā</span>— noāsavā khandhā purejātassa imassa kāyassa atthipaccayena paccayo. <span class="bold">Kabaḷīkāro āhāro</span>— imassa kāyassa atthipaccayena paccayo. <span class="bold">Rūpajīvitindriyaṁ</span>— kaṭattārūpānaṁ atthipaccayena paccayo. (1) </div>
</div>
<div class="q" id="p_38P2_1066"> <div class="p">
<span class="pN">1066</span>Noāsavo dhammo āsavassa dhammassa atthipaccayena paccayo— sahajātaṁ, purejātaṁ. <span class="bold">Sahajātā</span>— noāsavā khandhā āsavānaṁ atthipaccayena paccayo. <span class="bold">Purejātaṁ</span>— cakkhuṁ…pe… vatthuṁ assādeti abhinandati, taṁ ārabbha āsavā uppajjanti, vatthu āsavānaṁ atthipaccayena paccayo. (2) </div>
</div>
<div class="q" id="p_38P2_1067"> <div class="p">
<span class="pN">1067</span>Noāsavo dhammo āsavassa ca noāsavassa ca dhammassa atthipaccayena paccayo— sahajātaṁ, purejātaṁ. <span class="bold">Sahajāto</span>— noāsavo eko khandho tiṇṇannaṁ khandhānaṁ āsavānaṁ cittasamuṭṭhānānañca rūpānaṁ atthipaccayena paccayo…pe… dve khandhā…pe…. (Cakkaṁ.) (3) </div>
</div>
<div class="q" id="p_38P2_1068"> <div class="divNumber">39.</div> <div class="p">
<span class="pN">1068</span>Āsavo ca noāsavo ca dhammā āsavassa dhammassa atthipaccayena paccayo— sahajātaṁ, purejātaṁ. <span class="bold">Sahajāto</span>— kāmāsavo ca sampayuttakā ca khandhā diṭṭhāsavassa avijjāsavassa atthipaccayena paccayo (cakkaṁ). Kāmāsavo ca vatthu ca diṭṭhāsavassa avijjāsavassa atthipaccayena paccayo. (Cakkaṁ.) (1) </div>
</div>
<div class="q" id="p_38P2_1069"> <div class="p">
<span class="pN">1069</span>Āsavo ca noāsavo ca dhammā noāsavassa dhammassa atthipaccayena paccayo— sahajātaṁ, purejātaṁ, pacchājātaṁ, āhāraṁ, indriyaṁ. <span class="bold">Sahajāto</span>— noāsavo eko khandho ca āsavā ca tiṇṇannaṁ khandhānaṁ cittasamuṭṭhānānañca rūpānaṁ atthipaccayena paccayo. <span class="bold">Sahajātā</span>— āsavā mahābhūtā ca cittasamuṭṭhānānaṁ rūpānaṁ atthipaccayena paccayo; āsavā ca vatthu ca noāsavānaṁ khandhānaṁ atthipaccayena paccayo. <span class="bold">Pacchājātā</span>— āsavā ca kabaḷīkāro āhāro ca imassa kāyassa atthipaccayena paccayo. <span class="bold">Pacchājātā</span>— āsavā ca rūpajīvitindriyañca kaṭattārūpānaṁ atthipaccayena paccayo. (2) </div>
</div>
<div class="q" id="p_38P2_1070"> <div class="p">
<span class="pN">1070</span>Āsavo ca noāsavo ca dhammā āsavassa ca noāsavassa ca dhammassa atthipaccayena paccayo— sahajātaṁ, purejātaṁ. <span class="bold">Sahajāto</span>— noāsavo eko khandho ca kāmāsavo ca tiṇṇannaṁ khandhānaṁ diṭṭhāsavassa avijjāsavassa cittasamuṭṭhānānañca rūpānaṁ atthipaccayena paccayo…pe… dve khandhā ca…pe… (cakkaṁ). <span class="bold">Sahajāto</span>— kāmāsavo ca vatthu ca diṭṭhāsavassa avijjāsavassa sampayuttakānañca khandhānaṁ atthipaccayena paccayo. (Cakkaṁ.) (3) </div>
</div>
</html>

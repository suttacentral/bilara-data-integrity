<html>
<div class="i">5.10 Paṭācārātherīgāthā</div>
<div class="h">Pañcakanipāta</div>
<div class="h">Paṭācārātherīgāthā</div>
<div class="q" id="p_19Th2_163"> <div class="divNumber">112.</div> <div class="p"> <table class="singleColumn"> <tr> <td> <div class="pN">163</div> <div class="G">“Naṅgalehi kasaṁ khettaṁ,</div> </td> </tr> <tr> <td> <div class="G">bījāni pavapaṁ chamā;</div> </td> </tr> <tr> <td> <div class="G">Puttadārāni posentā,</div> </td> </tr> <tr> <td> <div class="G">dhanaṁ vindanti māṇavā.</div> </td> </tr> </table> </div>
</div>
<div class="q" id="p_19Th2_164"> <div class="divNumber">113.</div> <div class="p"> <table class="singleColumn"> <tr> <td> <div class="pN">164</div> <div class="G">Kimahaṁ sīlasampannā,</div> </td> </tr> <tr> <td> <div class="G">satthusāsanakārikā;</div> </td> </tr> <tr> <td> <div class="G">Nibbānaṁ nādhigacchāmi,</div> </td> </tr> <tr> <td> <div class="G">akusītā anuddhatā.</div> </td> </tr> </table> </div>
</div>
<div class="q" id="p_19Th2_165"> <div class="divNumber">114.</div> <div class="p"> <table class="singleColumn"> <tr> <td> <div class="pN">165</div> <div class="G">Pāde pakkhālayitvāna,</div> </td> </tr> <tr> <td> <div class="G">udakesu karomahaṁ;</div> </td> </tr> <tr> <td> <div class="G">Pādodakañca disvāna,</div> </td> </tr> <tr> <td> <div class="G">thalato ninnamāgataṁ.</div> </td> </tr> </table> </div>
</div>
<div class="q" id="p_19Th2_166"> <div class="divNumber">115.</div> <div class="p"> <table class="singleColumn"> <tr> <td> <div class="pN">166</div> <div class="G">Tato cittaṁ samādhesiṁ,</div> </td> </tr> <tr> <td> <div class="G">assaṁ bhadraṁvajāniyaṁ;</div> </td> </tr> <tr> <td> <div class="G">Tato dīpaṁ gahetvāna,</div> </td> </tr> <tr> <td> <div class="G">vihāraṁ pāvisiṁ ahaṁ;</div> </td> </tr> <tr> <td> <div class="G">Seyyaṁ olokayitvāna,</div> </td> </tr> <tr> <td> <div class="G">mañcakamhi upāvisiṁ.</div> </td> </tr> </table> </div>
</div>
<div class="q" id="p_19Th2_167"> <div class="divNumber">116.</div> <div class="p"> <table class="singleColumn"> <tr> <td> <div class="pN">167</div> <div class="G">Tato sūciṁ gahetvāna,</div> </td> </tr> <tr> <td> <div class="G">vaṭṭiṁ okassayāmahaṁ;</div> </td> </tr> <tr> <td> <div class="G">Padīpasseva nibbānaṁ,</div> </td> </tr> <tr> <td> <div class="G">vimokkho ahu cetaso”ti.</div> </td> </tr> </table> </div>
</div>
<div class="CENTER" id="p_19Th2_168">
<span class="pN">168</span>… Paṭācārā therī….</div>
</html>

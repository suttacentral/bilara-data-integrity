<html>
<div class="i">2.3.1.5 Saṁkiliṭṭhattika</div>
<div class="h">Niddesa</div>
<div class="h">Nikkhepakaṇḍa</div>
<div class="h">Tikanikkhepa</div>
<div class="h">Saṁkiliṭṭhattika</div>
<div class="q" id="p_29Dhs_1662"> <div class="divNumber">997.</div> <div class="p">
<span class="pN">1662</span>Katame dhammā saṁkiliṭṭhasaṁkilesikā? Tīṇi akusalamūlāni— lobho, doso, moho; tadekaṭṭhā ca kilesā; taṁsampayutto vedanākkhandho…pe… viññāṇakkhandho; taṁsamuṭṭhānaṁ kāyakammaṁ, vacīkammaṁ, manokammaṁ— ime dhammā saṁkiliṭṭhasaṁkilesikā. </div>
</div>
<div class="q" id="p_29Dhs_1663"> <div class="divNumber">998.</div> <div class="p">
<span class="pN">1663</span>Katame dhammā asaṁkiliṭṭhasaṁkilesikā? Sāsavā kusalābyākatā dhammā kāmāvacarā, rūpāvacarā, arūpāvacarā; rūpakkhandho, vedanākkhandho, saññākkhandho, saṅkhārakkhandho, viññāṇakkhandho— ime dhammā asaṁkiliṭṭhasaṁkilesikā. </div>
</div>
<div class="q" id="p_29Dhs_1664"> <div class="divNumber">999.</div> <div class="p">
<span class="pN">1664</span>Katame dhammā asaṁkiliṭṭhaasaṁkilesikā? Apariyāpannā maggā ca, maggaphalāni ca, asaṅkhatā ca dhātu— ime dhammā asaṁkiliṭṭhaasaṁkilesikā. </div>
</div>
</html>

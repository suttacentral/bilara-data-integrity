<html>
<div class="i">4.1.6 Senakattheragāthā</div>
<div class="h">Catukkanipāta</div>
<div class="h">Paṭhamavagga</div>
<div class="h">Senakattheragāthā</div>
<div class="q" id="p_19Th1_528"> <div class="divNumber">287.</div> <div class="p"> <table class="singleColumn"> <tr> <td> <div class="pN">528</div> <div class="G">“Svāgataṁ vata me āsi,</div> </td> </tr> <tr> <td> <div class="G">gayāyaṁ gayaphagguyā;</div> </td> </tr> <tr> <td> <div class="G">Yaṁ addasāsiṁ sambuddhaṁ,</div> </td> </tr> <tr> <td> <div class="G">desentaṁ dhammamuttamaṁ.</div> </td> </tr> </table> </div>
</div>
<div class="q" id="p_19Th1_529"> <div class="divNumber">288.</div> <div class="p"> <table class="singleColumn"> <tr> <td> <div class="pN">529</div> <div class="G">Mahappabhaṁ gaṇācariyaṁ,</div> </td> </tr> <tr> <td> <div class="G">aggapattaṁ vināyakaṁ;</div> </td> </tr> <tr> <td> <div class="G">Sadevakassa lokassa,</div> </td> </tr> <tr> <td> <div class="G">jinaṁ atuladassanaṁ.</div> </td> </tr> </table> </div>
</div>
<div class="q" id="p_19Th1_530"> <div class="divNumber">289.</div> <div class="p"> <table class="singleColumn"> <tr> <td> <div class="pN">530</div> <div class="G">Mahānāgaṁ mahāvīraṁ,</div> </td> </tr> <tr> <td> <div class="G">mahājutimanāsavaṁ;</div> </td> </tr> <tr> <td> <div class="G">Sabbāsavaparikkhīṇaṁ,</div> </td> </tr> <tr> <td> <div class="G">satthāramakutobhayaṁ.</div> </td> </tr> </table> </div>
</div>
<div class="q" id="p_19Th1_531"> <div class="divNumber">290.</div> <div class="p"> <table class="singleColumn"> <tr> <td> <div class="pN">531</div> <div class="G">Cirasaṁkiliṭṭhaṁ vata maṁ,</div> </td> </tr> <tr> <td> <div class="G">diṭṭhisandānabandhitaṁ;</div> </td> </tr> <tr> <td> <div class="G">Vimocayi so bhagavā,</div> </td> </tr> <tr> <td> <div class="G">sabbaganthehi senakan”ti.</div> </td> </tr> </table> </div>
</div>
<div class="CENTER" id="p_19Th1_532">
<span class="pN">532</span>…  Senako thero… .</div>
</html>

<html>
<div class="i"> Atthyādi</div>
<div class="h">Dassanenapahātabbahetukattika</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Atthyādi</div>
<div class="q" id="p_37P1_1376"> <div class="divNumber">104.</div> <div class="p">
<span class="pN">1376</span>Dassanena pahātabbahetuko dhammo dassanena pahātabbahetukassa dhammassa atthipaccayena paccayo—  dassanena pahātabbahetuko eko khandho tiṇṇannaṁ khandhānaṁ…pe… . (1) </div>
</div>
<div class="q" id="p_37P1_1377"> <div class="p">
<span class="pN">1377</span>Dassanena pahātabbahetuko dhammo nevadassanena nabhāvanāya pahātabbahetukassa dhammassa atthipaccayena paccayo—  sahajātaṁ, pacchājātaṁ. <span class="bold">Sahajātā</span>—  dassanena pahātabbahetukā khandhā cittasamuṭṭhānānaṁ rūpānaṁ atthipaccayena paccayo. <span class="bold">Sahajātā</span>—  vicikicchāsahagatā khandhā mohassa cittasamuṭṭhānānañca rūpānaṁ atthipaccayena paccayo. <span class="bold">Pacchājātā</span>—  dassanena pahātabbahetukā khandhā purejātassa imassa kāyassa atthipaccayena paccayo. (2) </div>
</div>
<div class="q" id="p_37P1_1378"> <div class="p">
<span class="pN">1378</span>Dassanena pahātabbahetuko dhammo dassanena pahātabbahetukassa ca nevadassanena nabhāvanāya pahātabbahetukassa ca dhammassa atthipaccayena paccayo—  dassanena pahātabbahetuko eko khandho tiṇṇannaṁ khandhānaṁ cittasamuṭṭhānānañca rūpānaṁ atthipaccayena paccayo. Vicikicchāsahagato eko khandho tiṇṇannaṁ khandhānaṁ mohassa ca cittasamuṭṭhānānañca rūpānaṁ atthipaccayena paccayo…pe… . (3) </div>
</div>
<div class="q" id="p_37P1_1379"> <div class="p">
<span class="pN">1379</span>Bhāvanāya pahātabbahetuko dhammo…  tīṇi. </div>
</div>
<div class="q" id="p_37P1_1380"> <div class="divNumber">105.</div> <div class="p">
<span class="pN">1380</span>Nevadassanena nabhāvanāya pahātabbahetuko dhammo nevadassanena nabhāvanāya pahātabbahetukassa dhammassa atthipaccayena paccayo—  sahajātaṁ, purejātaṁ, pacchājātaṁ, āhāraṁ, indriyaṁ. <span class="bold">Sahajāto</span>—  nevadassanena nabhāvanāya pahātabbahetuko eko khandho tiṇṇannaṁ khandhānaṁ cittasamuṭṭhānānañca rūpānaṁ atthipaccayena paccayo…pe…  vicikicchāsahagato uddhaccasahagato moho cittasamuṭṭhānānaṁ rūpānaṁ atthipaccayena paccayo. Paṭisandhikkhaṇe…pe…  asaññasattānaṁ…pe… . <span class="bold">Purejātaṁ</span>—  cakkhuṁ…pe…  vatthuṁ aniccato…pe…  dibbena cakkhunā rūpaṁ passati, dibbāya sotadhātuyā saddaṁ suṇāti, rūpāyatanaṁ cakkhuviññāṇassa…pe…  phoṭṭhabbāyatanaṁ kāyaviññāṇassa…pe…  cakkhāyatanaṁ…pe…  kāyāyatanaṁ…pe…  vatthu nevadassanena nabhāvanāya pahātabbahetukānaṁ khandhānaṁ mohassa ca atthipaccayena paccayo. <span class="bold">Pacchājātā</span>—  nevadassanena nabhāvanāya pahātabbahetukā khandhā ca moho ca purejātassa imassa kāyassa atthipaccayena paccayo. <span class="bold">Kabaḷīkāro āhāro</span>—  imassa kāyassa…pe… . <span class="bold">Rūpajīvitindriyaṁ</span>—  kaṭattārūpānaṁ…pe… . (1) </div>
</div>
<div class="q" id="p_37P1_1381"> <div class="p">
<span class="pN">1381</span>Nevadassanena nabhāvanāya pahātabbahetuko dhammo dassanena pahātabbahetukassa dhammassa atthipaccayena paccayo—  sahajātaṁ, purejātaṁ. <span class="bold">Sahajāto</span>—  vicikicchāsahagato moho sampayuttakānaṁ khandhānaṁ atthipaccayena paccayo. <span class="bold">Purejātaṁ</span>—  cakkhuṁ…pe…  vatthuṁ assādeti abhinandati; taṁ ārabbha dassanena pahātabbahetuko rāgo uppajjati, diṭṭhi uppajjati, vicikicchā uppajjati, dassanena pahātabbahetukaṁ domanassaṁ uppajjati, vatthu dassanena pahātabbahetukānaṁ khandhānaṁ atthipaccayena paccayo. (2) </div>
</div>
<div class="q" id="p_37P1_1382"> <div class="p">
<span class="pN">1382</span>Nevadassanena nabhāvanāya pahātabbahetuko dhammo bhāvanāya pahātabbahetukassa dhammassa atthipaccayena paccayo—  sahajātaṁ, purejātaṁ. <span class="bold">Sahajāto</span>—  uddhaccasahagato moho sampayuttakānaṁ khandhānaṁ atthipaccayena paccayo. <span class="bold">Purejātaṁ</span>—  cakkhuṁ…pe…  vatthuṁ assādeti abhinandati…pe…  vatthu bhāvanāya pahātabbahetukānaṁ khandhānaṁ atthipaccayena paccayo. (3) </div>
</div>
<div class="q" id="p_37P1_1383"> <div class="p">
<span class="pN">1383</span>Nevadassanena nabhāvanāya pahātabbahetuko dhammo dassanena pahātabbahetukassa ca nevadassanena nabhāvanāya pahātabbahetukassa ca dhammassa atthipaccayena paccayo—  sahajātaṁ, purejātaṁ. <span class="bold">Sahajāto</span>—  vicikicchāsahagato moho sampayuttakānaṁ khandhānaṁ cittasamuṭṭhānānañca rūpānaṁ atthipaccayena paccayo. <span class="bold">Purejātaṁ</span>—  cakkhuṁ ārabbha vicikicchāsahagatā khandhā ca moho ca uppajjanti…pe…  vatthuṁ ārabbha…pe…  vatthu vicikicchāsahagatānaṁ khandhānaṁ mohassa ca atthipaccayena paccayo. (4) </div>
</div>
<div class="q" id="p_37P1_1384"> <div class="p">
<span class="pN">1384</span>Nevadassanena nabhāvanāya pahātabbahetuko dhammo bhāvanāya pahātabbahetukassa ca nevadassanena nabhāvanāya pahātabbahetukassa ca dhammassa atthipaccayena paccayo—  sahajātaṁ, purejātaṁ. <span class="bold">Sahajāto</span>—  uddhaccasahagato moho sampayuttakānaṁ khandhānaṁ cittasamuṭṭhānānañca rūpānaṁ atthipaccayena paccayo. <span class="bold">Purejātaṁ</span>—  cakkhuṁ ārabbha uddhaccasahagatā khandhā ca moho ca uppajjanti…pe…  vatthuṁ ārabbha…pe…  vatthu uddhaccasahagatānaṁ khandhānaṁ mohassa ca atthipaccayena paccayo. (5) </div>
</div>
<div class="q" id="p_37P1_1385"> <div class="divNumber">106.</div> <div class="p">
<span class="pN">1385</span>Dassanena pahātabbahetuko ca nevadassanena nabhāvanāya pahātabbahetuko ca dhammā dassanena pahātabbahetukassa dhammassa atthipaccayena paccayo—  sahajātaṁ, purejātaṁ. <span class="bold">Sahajāto</span>—  dassanena pahātabbahetuko eko khandho ca vatthu ca tiṇṇannaṁ khandhānaṁ atthipaccayena paccayo…pe…  dve khandhā…pe…  vicikicchāsahagato eko khandho ca moho ca tiṇṇannaṁ khandhānaṁ atthipaccayena paccayo…pe…  dve khandhā…pe… . (1) </div>
</div>
<div class="q" id="p_37P1_1386"> <div class="p">
<span class="pN">1386</span>Dassanena pahātabbahetuko ca nevadassanena nabhāvanāya pahātabbahetuko ca dhammā nevadassanena nabhāvanāya pahātabbahetukassa dhammassa atthipaccayena paccayo—  sahajātaṁ, purejātaṁ, pacchājātaṁ, āhāraṁ, indriyaṁ. <span class="bold">Sahajātā</span>—  dassanena pahātabbahetukā khandhā ca mahābhūtā ca cittasamuṭṭhānānaṁ rūpānaṁ atthipaccayena paccayo. <span class="bold">Sahajātā</span>—  vicikicchāsahagatā khandhā ca moho ca cittasamuṭṭhānānaṁ rūpānaṁ atthipaccayena paccayo. <span class="bold">Sahajātā</span>—  vicikicchāsahagatā khandhā ca vatthu ca mohassa atthipaccayena paccayo. <span class="bold">Pacchājātā</span>—  vicikicchāsahagatā khandhā ca moho ca purejātassa imassa kāyassa atthipaccayena paccayo. <span class="bold">Pacchājātā</span>—  dassanena pahātabbahetukā khandhā ca kabaḷīkāro āhāro ca imassa kāyassa atthipaccayena paccayo. <span class="bold">Pacchājātā</span>—  dassanena pahātabbahetukā khandhā ca rūpajīvitindriyañca kaṭattārūpānaṁ atthipaccayena paccayo. (2) </div>
</div>
<div class="q" id="p_37P1_1387"> <div class="p">
<span class="pN">1387</span>Dassanena pahātabbahetuko ca nevadassanena nabhāvanāya pahātabbahetuko ca dhammā dassanena pahātabbahetukassa ca nevadassanena nabhāvanāya pahātabbahetukassa ca dhammassa atthipaccayena paccayo—  sahajātaṁ, purejātaṁ. <span class="bold">Sahajāto</span>—  vicikicchāsahagato eko khandho ca vatthu ca tiṇṇannaṁ khandhānaṁ mohassa ca atthipaccayena paccayo…pe…  dve khandhā…pe…  vicikicchāsahagato eko khandho ca moho ca tiṇṇannaṁ khandhānaṁ cittasamuṭṭhānānañca rūpānaṁ atthipaccayena paccayo…pe…  dve khandhā ca moho ca…pe… . (3) </div>
</div>
<div class="q" id="p_37P1_1388"> <div class="p">
<span class="pN">1388</span>Bhāvanāya pahātabbahetuko ca nevadassanena nabhāvanāya pahātabbahetuko ca dhammā bhāvanāya pahātabbahetukassa dhammassa atthipaccayena paccayo (Saṁkhittaṁ. Tisso pañhā, dassanena nayena vibhajitabbā, “uddhaccan”ti niyāmetabbaṁ) natthipaccayena paccayo…  vigatapaccayena paccayo…  avigatapaccayena paccayo… . </div>
</div>
</html>

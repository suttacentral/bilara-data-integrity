<html>
<div class="i">2.1.5.6 Paccanīkapuggalokāsa</div>
<div class="h">Pavattivāra</div>
<div class="h">Uppādavāra</div>
<div class="h">Paccuppannānāgatavāra</div>
<div class="h">Paccanīkapuggalokāsa</div>
<div class="q" id="p_35Y10_3581"> <div class="divNumber">395.</div> <div class="p">
<span class="pN">3581</span>»  Yassa yattha cakkhundriyaṁ na uppajjati tassa tattha sotindriyaṁ na uppajjissatīti? </div>
</div>
<div class="q" id="p_35Y10_3582"> <div class="p">
<span class="pN">3582</span>Pañcavokārā cavantānaṁ acakkhukānaṁ kāmāvacaraṁ upapajjantānaṁ tesaṁ tattha cakkhundriyaṁ na uppajjati, no ca tesaṁ tattha sotindriyaṁ na uppajjissati. Pañcavokāre parinibbantānaṁ asaññasattānaṁ arūpānaṁ tesaṁ tattha cakkhundriyañca na uppajjati sotindriyañca na uppajjissati. </div>
</div>
<div class="q" id="p_35Y10_3583"> <div class="p">
<span class="pN">3583</span>«  Yassa vā pana yattha sotindriyaṁ na uppajjissati tassa tattha cakkhundriyaṁ na uppajjatīti? </div>
</div>
<div class="q" id="p_35Y10_3584"> <div class="p">
<span class="pN">3584</span>Pacchimabhavikānaṁ pañcavokāraṁ upapajjantānaṁ tesaṁ tattha sotindriyaṁ na uppajjissati, no ca tesaṁ tattha cakkhundriyaṁ na uppajjati. Pañcavokāre parinibbantānaṁ asaññasattānaṁ arūpānaṁ tesaṁ tattha sotindriyañca na uppajjissati cakkhundriyañca na uppajjati. </div>
</div>
<div class="q" id="p_35Y10_3585"> <div class="p">
<span class="pN">3585</span>»  Yassa yattha cakkhundriyaṁ na uppajjati tassa tattha ghānindriyaṁ na uppajjissatīti? </div>
</div>
<div class="q" id="p_35Y10_3586"> <div class="p">
<span class="pN">3586</span>Kāmāvacarā cavantānaṁ acakkhukānaṁ kāmāvacaraṁ upapajjantānaṁ tesaṁ tattha cakkhundriyaṁ na uppajjati, no ca tesaṁ tattha ghānindriyaṁ na uppajjissati. Kāmāvacare parinibbantānaṁ rūpāvacarā cavantānaṁ asaññasattānaṁ arūpānaṁ tesaṁ tattha cakkhundriyañca na uppajjati ghānindriyañca na uppajjissati. </div>
</div>
<div class="q" id="p_35Y10_3587"> <div class="p">
<span class="pN">3587</span>«  Yassa vā pana yattha ghānindriyaṁ na uppajjissati tassa tattha cakkhundriyaṁ na uppajjatīti? </div>
</div>
<div class="q" id="p_35Y10_3588"> <div class="p">
<span class="pN">3588</span>Pacchimabhavikānaṁ kāmāvacaraṁ upapajjantānaṁ rūpāvacaraṁ upapajjantānaṁ tesaṁ tattha ghānindriyaṁ na uppajjissati, no ca tesaṁ tattha cakkhundriyaṁ na uppajjati. Kāmāvacare parinibbantānaṁ rūpāvacarā cavantānaṁ asaññasattānaṁ arūpānaṁ tesaṁ tattha ghānindriyañca na uppajjissati cakkhundriyañca na uppajjati. </div>
</div>
<div class="q" id="p_35Y10_3589"> <div class="p">
<span class="pN">3589</span>»  Yassa yattha cakkhundriyaṁ na uppajjati tassa tattha itthindriyaṁ na uppajjissatīti? </div>
</div>
<div class="q" id="p_35Y10_3590"> <div class="p">
<span class="pN">3590</span>Kāmāvacarā cavantānaṁ acakkhukānaṁ kāmāvacaraṁ upapajjantānaṁ tesaṁ tattha cakkhundriyaṁ na uppajjati, no ca tesaṁ tattha itthindriyaṁ na uppajjissati. Kāmāvacare parinibbantānaṁ rūpāvacarā cavantānaṁ asaññasattānaṁ arūpānaṁ ye ca purisā eteneva bhāvena katici bhave dassetvā parinibbāyissanti tesaṁ cavantānaṁ tesaṁ tattha cakkhundriyañca na uppajjati itthindriyañca na uppajjissati. </div>
</div>
<div class="q" id="p_35Y10_3591"> <div class="p">
<span class="pN">3591</span>«  Yassa vā pana yattha itthindriyaṁ na uppajjissati tassa tattha cakkhundriyaṁ na uppajjatīti? </div>
</div>
<div class="q" id="p_35Y10_3592"> <div class="p">
<span class="pN">3592</span>Pacchimabhavikānaṁ kāmāvacaraṁ upapajjantānaṁ rūpāvacaraṁ upapajjantānaṁ ye ca purisā eteneva bhāvena katici bhave dassetvā parinibbāyissanti tesaṁ upapajjantānaṁ tesaṁ tattha itthindriyaṁ na uppajjissati, no ca tesaṁ tattha cakkhundriyaṁ na uppajjati. Kāmāvacare parinibbantānaṁ rūpāvacarā cavantānaṁ asaññasattānaṁ arūpānaṁ ye ca purisā eteneva bhāvena katici bhave dassetvā parinibbāyissanti tesaṁ cavantānaṁ tesaṁ tattha itthindriyañca na uppajjissati cakkhundriyañca na uppajjati. </div>
</div>
<div class="q" id="p_35Y10_3593"> <div class="p">
<span class="pN">3593</span>»  Yassa yattha cakkhundriyaṁ na uppajjati tassa tattha purisindriyaṁ na uppajjissatīti? </div>
</div>
<div class="q" id="p_35Y10_3594"> <div class="p">
<span class="pN">3594</span>Kāmāvacarā cavantānaṁ acakkhukānaṁ kāmāvacaraṁ upapajjantānaṁ tesaṁ tattha cakkhundriyaṁ na uppajjati, no ca tesaṁ tattha purisindriyaṁ na uppajjissati. Kāmāvacare parinibbantānaṁ rūpāvacarā cavantānaṁ asaññasattānaṁ arūpānaṁ yā ca itthiyo eteneva bhāvena katici bhave dassetvā parinibbāyissanti tāsaṁ cavantīnaṁ tesaṁ tattha cakkhundriyañca na uppajjati purisindriyañca na uppajjissati. </div>
</div>
<div class="q" id="p_35Y10_3595"> <div class="p">
<span class="pN">3595</span>«  Yassa vā pana yattha purisindriyaṁ na uppajjissati tassa tattha cakkhundriyaṁ na uppajjatīti? </div>
</div>
<div class="q" id="p_35Y10_3596"> <div class="p">
<span class="pN">3596</span>Pacchimabhavikānaṁ kāmāvacaraṁ upapajjantānaṁ rūpāvacaraṁ upapajjantānaṁ yā ca itthiyo eteneva bhāvena katici bhave dassetvā parinibbāyissanti tāsaṁ upapajjantīnaṁ tesaṁ tattha purisindriyaṁ na uppajjissati, no ca tesaṁ tattha cakkhundriyaṁ na uppajjati. Kāmāvacare parinibbantānaṁ rūpāvacarā cavantānaṁ asaññasattānaṁ arūpānaṁ yā ca itthiyo eteneva bhāvena katici bhave dassetvā parinibbāyissanti tāsaṁ cavantīnaṁ tesaṁ tattha purisindriyañca na uppajjissati cakkhundriyañca na uppajjati. </div>
</div>
<div class="q" id="p_35Y10_3597"> <div class="p">
<span class="pN">3597</span>»  Yassa yattha cakkhundriyaṁ na uppajjati tassa tattha jīvitindriyaṁ na uppajjissatīti? </div>
</div>
<div class="q" id="p_35Y10_3598"> <div class="p">
<span class="pN">3598</span>Sabbesaṁ cavantānaṁ acakkhukānaṁ upapajjantānaṁ tesaṁ tattha cakkhundriyaṁ na uppajjati, no ca tesaṁ tattha jīvitindriyaṁ na uppajjissati. Pañcavokāre parinibbantānaṁ arūpe pacchimabhavikānaṁ tesaṁ tattha cakkhundriyañca na uppajjati jīvitindriyañca na uppajjissati. </div>
</div>
<div class="q" id="p_35Y10_3599"> <div class="p">
<span class="pN">3599</span>«  Yassa vā pana yattha jīvitindriyaṁ na uppajjissati tassa tattha cakkhundriyaṁ na uppajjatīti? </div>
</div>
<div class="q" id="p_35Y10_3600"> <div class="p">
<span class="pN">3600</span>Pacchimabhavikānaṁ pañcavokāraṁ upapajjantānaṁ tesaṁ tattha jīvitindriyaṁ na uppajjissati, no ca tesaṁ tattha cakkhundriyaṁ na uppajjati. Pañcavokāre parinibbantānaṁ arūpe pacchimabhavikānaṁ tesaṁ tattha jīvitindriyañca na uppajjissati cakkhundriyañca na uppajjati. </div>
</div>
<div class="q" id="p_35Y10_3601"> <div class="p">
<span class="pN">3601</span>»  Yassa yattha cakkhundriyaṁ na uppajjati tassa tattha somanassindriyaṁ na uppajjissatīti? </div>
</div>
<div class="q" id="p_35Y10_3602"> <div class="p">
<span class="pN">3602</span>Pañcavokārā cavantānaṁ acakkhukānaṁ kāmāvacaraṁ upapajjantānaṁ tesaṁ tattha cakkhundriyaṁ na uppajjati, no ca tesaṁ tattha somanassindriyaṁ na uppajjissati. Pañcavokāre parinibbantānaṁ asaññasattānaṁ arūpānaṁ ye ca sacakkhukā upekkhāya upapajjitvā parinibbāyissanti tesaṁ cavantānaṁ tesaṁ tattha cakkhundriyañca na uppajjati somanassindriyañca na uppajjissati. </div>
</div>
<div class="q" id="p_35Y10_3603"> <div class="p">
<span class="pN">3603</span>«  Yassa vā pana yattha somanassindriyaṁ na uppajjissati tassa tattha cakkhundriyaṁ na uppajjatīti? </div>
</div>
<div class="q" id="p_35Y10_3604"> <div class="p">
<span class="pN">3604</span>Pacchimabhavikānaṁ pañcavokāraṁ upapajjantānaṁ ye ca sacakkhukā upekkhāya upapajjitvā parinibbāyissanti tesaṁ upapajjantānaṁ tesaṁ tattha somanassindriyaṁ na uppajjissati, no ca tesaṁ tattha cakkhundriyaṁ na uppajjati. Pañcavokāre parinibbantānaṁ asaññasattānaṁ arūpānaṁ ye ca sacakkhukā upekkhāya upapajjitvā parinibbāyissanti tesaṁ cavantānaṁ tesaṁ tattha somanassindriyañca na uppajjissati cakkhundriyañca na uppajjati. </div>
</div>
<div class="q" id="p_35Y10_3605"> <div class="p">
<span class="pN">3605</span>»  Yassa yattha cakkhundriyaṁ na uppajjati tassa tattha upekkhindriyaṁ na uppajjissatīti? </div>
</div>
<div class="q" id="p_35Y10_3606"> <div class="p">
<span class="pN">3606</span>Pañcavokārā cavantānaṁ acakkhukānaṁ kāmāvacaraṁ upapajjantānaṁ arūpānaṁ tesaṁ tattha cakkhundriyaṁ na uppajjati, no ca tesaṁ tattha upekkhindriyaṁ na uppajjissati. Pañcavokāre parinibbantānaṁ arūpe pacchimabhavikānaṁ asaññasattānaṁ ye ca sacakkhukā somanassena upapajjitvā parinibbāyissanti tesaṁ cavantānaṁ tesaṁ tattha cakkhundriyañca na uppajjati upekkhindriyañca na uppajjissati. </div>
</div>
<div class="q" id="p_35Y10_3607"> <div class="p">
<span class="pN">3607</span>«  Yassa vā pana yattha upekkhindriyaṁ na uppajjissati tassa tattha cakkhundriyaṁ na uppajjatīti? </div>
</div>
<div class="q" id="p_35Y10_3608"> <div class="p">
<span class="pN">3608</span>Pacchimabhavikānaṁ pañcavokāraṁ upapajjantānaṁ ye ca sacakkhukā somanassena upapajjitvā parinibbāyissanti tesaṁ upapajjantānaṁ tesaṁ tattha upekkhindriyaṁ na uppajjissati, no ca tesaṁ tattha cakkhundriyaṁ na uppajjati. Pañcavokāre parinibbantānaṁ arūpe pacchimabhavikānaṁ asaññasattānaṁ ye ca sacakkhukā somanassena upapajjitvā parinibbāyissanti tesaṁ cavantānaṁ tesaṁ tattha upekkhindriyañca na uppajjissati cakkhundriyañca na uppajjati. </div>
</div>
<div class="q" id="p_35Y10_3609"> <div class="p">
<span class="pN">3609</span>»  Yassa yattha cakkhundriyaṁ na uppajjati tassa tattha saddhindriyaṁ…pe…  paññindriyaṁ…pe…  manindriyaṁ na uppajjissatīti? </div>
</div>
<div class="q" id="p_35Y10_3610"> <div class="p">
<span class="pN">3610</span>Pañcavokārā cavantānaṁ acakkhukānaṁ kāmāvacaraṁ upapajjantānaṁ arūpānaṁ tesaṁ tattha cakkhundriyaṁ na uppajjati, no ca tesaṁ tattha manindriyaṁ na uppajjissati. Pañcavokāre parinibbantānaṁ arūpe pacchimabhavikānaṁ asaññasattānaṁ tesaṁ tattha cakkhundriyañca na uppajjati manindriyañca na uppajjissati. </div>
</div>
<div class="q" id="p_35Y10_3611"> <div class="p">
<span class="pN">3611</span>«  Yassa vā pana yattha manindriyaṁ na uppajjissati tassa tattha cakkhundriyaṁ na uppajjatīti? </div>
</div>
<div class="q" id="p_35Y10_3612"> <div class="p">
<span class="pN">3612</span>Pacchimabhavikānaṁ pañcavokāraṁ upapajjantānaṁ tesaṁ tattha manindriyaṁ na uppajjissati, no ca tesaṁ tattha cakkhundriyaṁ na uppajjati. Pañcavokāre parinibbantānaṁ arūpe pacchimabhavikānaṁ asaññasattānaṁ tesaṁ tattha manindriyañca na uppajjissati cakkhundriyañca na uppajjati. (Cakkhundriyamūlakaṁ.) </div>
</div>
<div class="q" id="p_35Y10_3613"> <div class="divNumber">396.</div> <div class="p">
<span class="pN">3613</span>»  Yassa yattha ghānindriyaṁ na uppajjati tassa tattha itthindriyaṁ na uppajjissatīti? </div>
</div>
<div class="q" id="p_35Y10_3614"> <div class="p">
<span class="pN">3614</span>Kāmāvacarā cavantānaṁ aghānakānaṁ kāmāvacaraṁ upapajjantānaṁ tesaṁ tattha ghānindriyaṁ na uppajjati, no ca tesaṁ tattha itthindriyaṁ na uppajjissati. Kāmāvacare parinibbantānaṁ rūpāvacarānaṁ arūpāvacarānaṁ ye ca purisā eteneva bhāvena katici bhave dassetvā parinibbāyissanti tesaṁ cavantānaṁ tesaṁ tattha ghānindriyañca na uppajjati itthindriyañca na uppajjissati. </div>
</div>
<div class="q" id="p_35Y10_3615"> <div class="p">
<span class="pN">3615</span>«  Yassa vā pana yattha itthindriyaṁ na uppajjissati tassa tattha ghānindriyaṁ na uppajjatīti? </div>
</div>
<div class="q" id="p_35Y10_3616"> <div class="p">
<span class="pN">3616</span>Pacchimabhavikānaṁ kāmāvacaraṁ upapajjantānaṁ ye ca purisā eteneva bhāvena katici bhave dassetvā parinibbāyissanti tesaṁ upapajjantānaṁ tesaṁ tattha itthindriyaṁ na uppajjissati, no ca tesaṁ tattha ghānindriyaṁ na uppajjati. Kāmāvacare parinibbantānaṁ rūpāvacarānaṁ arūpāvacarānaṁ ye ca purisā eteneva bhāvena katici bhave dassetvā parinibbāyissanti tesaṁ cavantānaṁ tesaṁ tattha itthindriyañca na uppajjissati ghānindriyañca na uppajjati. </div>
</div>
<div class="q" id="p_35Y10_3617"> <div class="p">
<span class="pN">3617</span>»  Yassa yattha ghānindriyaṁ na uppajjati tassa tattha purisindriyaṁ na uppajjissatīti? </div>
</div>
<div class="q" id="p_35Y10_3618"> <div class="p">
<span class="pN">3618</span>Kāmāvacarā cavantānaṁ aghānakānaṁ kāmāvacaraṁ upapajjantānaṁ tesaṁ tattha ghānindriyaṁ na uppajjati, no ca tesaṁ tattha purisindriyaṁ na uppajjissati. Kāmāvacare parinibbantānaṁ rūpāvacarānaṁ arūpāvacarānaṁ yā ca itthiyo eteneva bhāvena katici bhave dassetvā parinibbāyissanti tāsaṁ cavantīnaṁ tesaṁ tattha ghānindriyañca na uppajjati purisindriyañca na uppajjissati. </div>
</div>
<div class="q" id="p_35Y10_3619"> <div class="p">
<span class="pN">3619</span>«  Yassa vā pana yattha purisindriyaṁ na uppajjissati tassa tattha ghānindriyaṁ na uppajjatīti? </div>
</div>
<div class="q" id="p_35Y10_3620"> <div class="p">
<span class="pN">3620</span>Pacchimabhavikānaṁ kāmāvacaraṁ upapajjantānaṁ yā ca itthiyo eteneva bhāvena katici bhave dassetvā parinibbāyissanti tāsaṁ upapajjantīnaṁ tesaṁ tattha purisindriyaṁ na uppajjissati, no ca tesaṁ tattha ghānindriyaṁ na uppajjati. Kāmāvacare parinibbantānaṁ rūpāvacarānaṁ arūpāvacarānaṁ yā ca itthiyo eteneva bhāvena katici bhave dassetvā parinibbāyissanti tāsaṁ cavantīnaṁ tesaṁ tattha purisindriyañca na uppajjissati ghānindriyañca na uppajjati. </div>
</div>
<div class="q" id="p_35Y10_3621"> <div class="p">
<span class="pN">3621</span>»  Yassa yattha ghānindriyaṁ na uppajjati tassa tattha jīvitindriyaṁ na uppajjissatīti? </div>
</div>
<div class="q" id="p_35Y10_3622"> <div class="p">
<span class="pN">3622</span>Sabbesaṁ cavantānaṁ aghānakānaṁ upapajjantānaṁ tesaṁ tattha ghānindriyaṁ na uppajjati, no ca tesaṁ tattha jīvitindriyaṁ na uppajjissati. Kāmāvacare parinibbantānaṁ rūpāvacare arūpāvacare pacchimabhavikānaṁ tesaṁ tattha ghānindriyañca na uppajjati jīvitindriyañca na uppajjissati. </div>
</div>
<div class="q" id="p_35Y10_3623"> <div class="p">
<span class="pN">3623</span>«  Yassa vā pana yattha jīvitindriyaṁ na uppajjissati tassa tattha ghānindriyaṁ na uppajjatīti? </div>
</div>
<div class="q" id="p_35Y10_3624"> <div class="p">
<span class="pN">3624</span>Pacchimabhavikānaṁ kāmāvacaraṁ upapajjantānaṁ tesaṁ tattha jīvitindriyaṁ na uppajjissati, no ca tesaṁ tattha ghānindriyaṁ na uppajjati. Kāmāvacare parinibbantānaṁ rūpāvacare arūpāvacare pacchimabhavikānaṁ tesaṁ tattha jīvitindriyañca na uppajjissati ghānindriyañca na uppajjati. </div>
</div>
<div class="q" id="p_35Y10_3625"> <div class="p">
<span class="pN">3625</span>»  Yassa yattha ghānindriyaṁ na uppajjati tassa tattha somanassindriyaṁ na uppajjissatīti? </div>
</div>
<div class="q" id="p_35Y10_3626"> <div class="p">
<span class="pN">3626</span>Kāmāvacarā cavantānaṁ aghānakānaṁ kāmāvacaraṁ upapajjantānaṁ rūpāvacarānaṁ tesaṁ tattha ghānindriyaṁ na uppajjati, no ca tesaṁ tattha somanassindriyaṁ na uppajjissati. Kāmāvacare parinibbantānaṁ rūpāvacare pacchimabhavikānaṁ asaññasattānaṁ arūpānaṁ ye ca upekkhāya upapajjitvā parinibbāyissanti tesaṁ cavantānaṁ tesaṁ tattha ghānindriyañca na uppajjati somanassindriyañca na uppajjissati. </div>
</div>
<div class="q" id="p_35Y10_3627"> <div class="p">
<span class="pN">3627</span>«  Yassa vā pana yattha somanassindriyaṁ na uppajjissati tassa tattha ghānindriyaṁ na uppajjatīti? </div>
</div>
<div class="q" id="p_35Y10_3628"> <div class="p">
<span class="pN">3628</span>Pacchimabhavikānaṁ kāmāvacaraṁ upapajjantānaṁ ye ca saghānakā upekkhāya upapajjitvā parinibbāyissanti tesaṁ upapajjantānaṁ tesaṁ tattha somanassindriyaṁ na uppajjissati, no ca tesaṁ tattha ghānindriyaṁ na uppajjati. Kāmāvacare parinibbantānaṁ rūpāvacare pacchimabhavikānaṁ asaññasattānaṁ arūpānaṁ ye ca upekkhāya upapajjitvā parinibbāyissanti tesaṁ cavantānaṁ tesaṁ tattha somanassindriyañca na uppajjissati ghānindriyañca na uppajjati. </div>
</div>
<div class="q" id="p_35Y10_3629"> <div class="p">
<span class="pN">3629</span>»  Yassa yattha ghānindriyaṁ na uppajjati tassa tattha upekkhindriyaṁ na uppajjissatīti? </div>
</div>
<div class="q" id="p_35Y10_3630"> <div class="p">
<span class="pN">3630</span>Kāmāvacarā cavantānaṁ aghānakānaṁ kāmāvacaraṁ upapajjantānaṁ rūpāvacarānaṁ arūpāvacarānaṁ tesaṁ tattha ghānindriyaṁ na uppajjati, no ca tesaṁ tattha upekkhindriyaṁ na uppajjissati. Kāmāvacare parinibbantānaṁ rūpāvacare arūpāvacare pacchimabhavikānaṁ asaññasattānaṁ ye ca somanassena upapajjitvā parinibbāyissanti tesaṁ cavantānaṁ tesaṁ tattha ghānindriyañca na uppajjati upekkhindriyañca na uppajjissati. </div>
</div>
<div class="q" id="p_35Y10_3631"> <div class="p">
<span class="pN">3631</span>«  Yassa vā pana yattha upekkhindriyaṁ na uppajjissati tassa tattha ghānindriyaṁ na uppajjatīti? </div>
</div>
<div class="q" id="p_35Y10_3632"> <div class="p">
<span class="pN">3632</span>Pacchimabhavikānaṁ kāmāvacaraṁ upapajjantānaṁ ye ca saghānakā somanassena upapajjitvā parinibbāyissanti tesaṁ upapajjantānaṁ tesaṁ tattha upekkhindriyaṁ na uppajjissati, no ca tesaṁ tattha ghānindriyaṁ na uppajjati. Kāmāvacare parinibbantānaṁ rūpāvacare arūpāvacare pacchimabhavikānaṁ asaññasattānaṁ ye ca somanassena upapajjitvā parinibbāyissanti tesaṁ cavantānaṁ tesaṁ tattha upekkhindriyañca na uppajjissati ghānindriyañca na uppajjati. </div>
</div>
<div class="q" id="p_35Y10_3633"> <div class="p">
<span class="pN">3633</span>»  Yassa yattha ghānindriyaṁ na uppajjati tassa tattha saddhindriyaṁ…pe…  paññindriyaṁ…pe…  manindriyaṁ na uppajjissatīti? </div>
</div>
<div class="q" id="p_35Y10_3634"> <div class="p">
<span class="pN">3634</span>Kāmāvacarā cavantānaṁ aghānakānaṁ kāmāvacaraṁ upapajjantānaṁ rūpāvacarānaṁ arūpāvacarānaṁ tesaṁ tattha ghānindriyaṁ na uppajjati, no ca tesaṁ tattha manindriyaṁ na uppajjissati. Kāmāvacare parinibbantānaṁ rūpāvacare arūpāvacare pacchimabhavikānaṁ asaññasattānaṁ tesaṁ tattha ghānindriyañca na uppajjati manindriyañca na uppajjissati. </div>
</div>
<div class="q" id="p_35Y10_3635"> <div class="p">
<span class="pN">3635</span>«  Yassa vā pana yattha manindriyaṁ na uppajjissati tassa tattha ghānindriyaṁ na uppajjatīti? </div>
</div>
<div class="q" id="p_35Y10_3636"> <div class="p">
<span class="pN">3636</span>Pacchimabhavikānaṁ saghānakānaṁ upapajjantānaṁ tesaṁ tattha manindriyaṁ na uppajjissati, no ca tesaṁ tattha ghānindriyaṁ na uppajjati. Kāmāvacare parinibbantānaṁ rūpāvacare arūpāvacare pacchimabhavikānaṁ asaññasattānaṁ tesaṁ tattha manindriyañca na uppajjissati ghānindriyañca na uppajjati. (Ghānindriyamūlakaṁ.) </div>
</div>
<div class="q" id="p_35Y10_3637"> <div class="divNumber">397.</div> <div class="p">
<span class="pN">3637</span>»  Yassa yattha itthindriyaṁ na uppajjati tassa tattha purisindriyaṁ na uppajjissatīti? </div>
</div>
<div class="q" id="p_35Y10_3638"> <div class="p">
<span class="pN">3638</span>Kāmāvacarā cavantānaṁ na itthīnaṁ kāmāvacaraṁ upapajjantānaṁ tesaṁ tattha itthindriyaṁ na uppajjati, no ca tesaṁ tattha purisindriyaṁ na uppajjissati. Kāmāvacare parinibbantānaṁ rūpāvacarānaṁ arūpāvacarānaṁ yā ca itthiyo eteneva bhāvena katici bhave dassetvā parinibbāyissanti tāsaṁ cavantīnaṁ tesaṁ tattha itthindriyañca na uppajjati purisindriyañca na uppajjissati. </div>
</div>
<div class="q" id="p_35Y10_3639"> <div class="p">
<span class="pN">3639</span>«  Yassa vā pana yattha purisindriyaṁ na uppajjissati tassa tattha itthindriyaṁ na uppajjatīti? </div>
</div>
<div class="q" id="p_35Y10_3640"> <div class="p">
<span class="pN">3640</span>Pacchimabhavikānaṁ itthīnaṁ upapajjantīnaṁ yā ca itthiyo eteneva bhāvena katici bhave dassetvā parinibbāyissanti tāsaṁ upapajjantīnaṁ tāsaṁ tattha purisindriyaṁ na uppajjissati, no ca tāsaṁ tattha itthindriyaṁ na uppajjati. Kāmāvacare parinibbantānaṁ rūpāvacarānaṁ arūpāvacarānaṁ yā ca itthiyo eteneva bhāvena katici bhave dassetvā parinibbāyissanti tāsaṁ cavantīnaṁ tesaṁ tattha purisindriyañca na uppajjissati itthindriyañca na uppajjati. </div>
</div>
<div class="q" id="p_35Y10_3641"> <div class="p">
<span class="pN">3641</span>»  Yassa yattha itthindriyaṁ na uppajjati tassa tattha jīvitindriyaṁ na uppajjissatīti? </div>
</div>
<div class="q" id="p_35Y10_3642"> <div class="p">
<span class="pN">3642</span>Kāmāvacarā cavantānaṁ na itthīnaṁ kāmāvacaraṁ upapajjantānaṁ rūpāvacarānaṁ arūpāvacarānaṁ tesaṁ tattha itthindriyaṁ na uppajjati, no ca tesaṁ tattha jīvitindriyaṁ na uppajjissati. Kāmāvacare parinibbantānaṁ rūpāvacare arūpāvacare pacchimabhavikānaṁ tesaṁ tattha itthindriyañca na uppajjati jīvitindriyañca na uppajjissati. </div>
</div>
<div class="q" id="p_35Y10_3643"> <div class="p">
<span class="pN">3643</span>«  Yassa vā pana yattha jīvitindriyaṁ na uppajjissati tassa tattha itthindriyaṁ na uppajjatīti? </div>
</div>
<div class="q" id="p_35Y10_3644"> <div class="p">
<span class="pN">3644</span>Pacchimabhavikānaṁ itthīnaṁ upapajjantīnaṁ tāsaṁ tattha jīvitindriyaṁ na uppajjissati, no ca tāsaṁ tattha itthindriyaṁ na uppajjati. Kāmāvacare parinibbantānaṁ rūpāvacare arūpāvacare pacchimabhavikānaṁ tesaṁ tattha jīvitindriyañca na uppajjissati itthindriyañca na uppajjati. </div>
</div>
<div class="q" id="p_35Y10_3645"> <div class="p">
<span class="pN">3645</span>»  Yassa yattha itthindriyaṁ na uppajjati tassa tattha somanassindriyaṁ na uppajjissatīti? </div>
</div>
<div class="q" id="p_35Y10_3646"> <div class="p">
<span class="pN">3646</span>Kāmāvacarā cavantānaṁ na itthīnaṁ kāmāvacaraṁ upapajjantānaṁ rūpāvacarānaṁ tesaṁ tattha itthindriyaṁ na uppajjati, no ca tesaṁ tattha somanassindriyaṁ na uppajjissati. Kāmāvacare parinibbantānaṁ rūpāvacare pacchimabhavikānaṁ asaññasattānaṁ arūpānaṁ yā ca itthiyo upekkhāya upapajjitvā parinibbāyissanti tāsaṁ cavantīnaṁ tesaṁ tattha itthindriyañca na uppajjati somanassindriyañca na uppajjissati. </div>
</div>
<div class="q" id="p_35Y10_3647"> <div class="p">
<span class="pN">3647</span>«  Yassa vā pana yattha somanassindriyaṁ na uppajjissati tassa tattha itthindriyaṁ na uppajjatīti? </div>
</div>
<div class="q" id="p_35Y10_3648"> <div class="p">
<span class="pN">3648</span>Pacchimabhavikānaṁ itthīnaṁ upapajjantīnaṁ yā ca itthiyo upekkhāya upapajjitvā parinibbāyissanti tāsaṁ upapajjantīnaṁ tāsaṁ tattha somanassindriyaṁ na uppajjissati, no ca tāsaṁ tattha itthindriyaṁ na uppajjati. Kāmāvacare parinibbantānaṁ rūpāvacare pacchimabhavikānaṁ asaññasattānaṁ arūpānaṁ yā ca itthiyo upekkhāya upapajjitvā parinibbāyissanti tāsaṁ cavantīnaṁ tesaṁ tattha somanassindriyañca na uppajjissati itthindriyañca na uppajjati. </div>
</div>
<div class="q" id="p_35Y10_3649"> <div class="p">
<span class="pN">3649</span>»  Yassa yattha itthindriyaṁ na uppajjati tassa tattha upekkhindriyaṁ na uppajjissatīti? </div>
</div>
<div class="q" id="p_35Y10_3650"> <div class="p">
<span class="pN">3650</span>Kāmāvacarā cavantānaṁ na itthīnaṁ kāmāvacaraṁ upapajjantānaṁ rūpāvacarānaṁ arūpāvacarānaṁ tesaṁ tattha itthindriyaṁ na uppajjati, no ca tesaṁ tattha upekkhindriyaṁ na uppajjissati. Kāmāvacare parinibbantānaṁ rūpāvacare arūpāvacare pacchimabhavikānaṁ asaññasattānaṁ yā ca itthiyo somanassena upapajjitvā parinibbāyissanti tāsaṁ cavantīnaṁ tesaṁ tattha itthindriyañca na uppajjati upekkhindriyañca na uppajjissati. </div>
</div>
<div class="q" id="p_35Y10_3651"> <div class="p">
<span class="pN">3651</span>«  Yassa vā pana yattha upekkhindriyaṁ na uppajjissati tassa tattha itthindriyaṁ na uppajjatīti? </div>
</div>
<div class="q" id="p_35Y10_3652"> <div class="p">
<span class="pN">3652</span>Pacchimabhavikānaṁ itthīnaṁ upapajjantīnaṁ yā ca itthiyo somanassena upapajjitvā parinibbāyissanti tāsaṁ upapajjantīnaṁ tāsaṁ tattha upekkhindriyaṁ na uppajjissati, no ca tāsaṁ tattha itthindriyaṁ na uppajjati. Kāmāvacare parinibbantānaṁ rūpāvacare arūpāvacare pacchimabhavikānaṁ asaññasattānaṁ yā ca itthiyo somanassena upapajjitvā parinibbāyissanti tāsaṁ cavantīnaṁ tesaṁ tattha upekkhindriyañca na uppajjissati itthindriyañca na uppajjati. </div>
</div>
<div class="q" id="p_35Y10_3653"> <div class="p">
<span class="pN">3653</span>»  Yassa yattha itthindriyaṁ na uppajjati tassa tattha saddhindriyaṁ…pe…  paññindriyaṁ…pe…  manindriyaṁ na uppajjissatīti? </div>
</div>
<div class="q" id="p_35Y10_3654"> <div class="p">
<span class="pN">3654</span>Kāmāvacarā cavantānaṁ na itthīnaṁ kāmāvacaraṁ upapajjantānaṁ rūpāvacarānaṁ arūpāvacarānaṁ tesaṁ tattha itthindriyaṁ na uppajjati, no ca tesaṁ tattha manindriyaṁ na uppajjissati. Kāmāvacare parinibbantānaṁ rūpāvacare arūpāvacare pacchimabhavikānaṁ asaññasattānaṁ tesaṁ tattha itthindriyañca na uppajjati manindriyañca na uppajjissati. </div>
</div>
<div class="q" id="p_35Y10_3655"> <div class="p">
<span class="pN">3655</span>«  Yassa vā pana yattha manindriyaṁ na uppajjissati tassa tattha itthindriyaṁ na uppajjatīti? </div>
</div>
<div class="q" id="p_35Y10_3656"> <div class="p">
<span class="pN">3656</span>Pacchimabhavikānaṁ itthīnaṁ upapajjantīnaṁ tāsaṁ tattha manindriyaṁ na uppajjissati, no ca tāsaṁ tattha itthindriyaṁ na uppajjati. Kāmāvacare parinibbantānaṁ rūpāvacare arūpāvacare pacchimabhavikānaṁ asaññasattānaṁ tesaṁ tattha manindriyañca na uppajjissati itthindriyañca na uppajjati. (Itthindriyamūlakaṁ.) </div>
</div>
<div class="q" id="p_35Y10_3657"> <div class="divNumber">398.</div> <div class="p">
<span class="pN">3657</span>»  Yassa yattha purisindriyaṁ na uppajjati tassa tattha jīvitindriyaṁ na uppajjissatīti? </div>
</div>
<div class="q" id="p_35Y10_3658"> <div class="p">
<span class="pN">3658</span>Kāmāvacarā cavantānaṁ na purisānaṁ kāmāvacaraṁ upapajjantānaṁ rūpāvacarānaṁ arūpāvacarānaṁ tesaṁ tattha purisindriyaṁ na uppajjati, no ca tesaṁ tattha jīvitindriyaṁ na uppajjissati. Kāmāvacare parinibbantānaṁ rūpāvacare arūpāvacare pacchimabhavikānaṁ tesaṁ tattha purisindriyañca na uppajjati jīvitindriyañca na uppajjissati. </div>
</div>
<div class="q" id="p_35Y10_3659"> <div class="p">
<span class="pN">3659</span>«  Yassa vā pana yattha jīvitindriyaṁ na uppajjissati tassa tattha purisindriyaṁ na uppajjatīti? </div>
</div>
<div class="q" id="p_35Y10_3660"> <div class="p">
<span class="pN">3660</span>Pacchimabhavikānaṁ purisānaṁ upapajjantānaṁ tesaṁ tattha jīvitindriyaṁ na uppajjissati, no ca tesaṁ tattha purisindriyaṁ na uppajjati. Kāmāvacare parinibbantānaṁ rūpāvacare arūpāvacare pacchimabhavikānaṁ tesaṁ tattha jīvitindriyañca na uppajjissati purisindriyañca na uppajjati. </div>
</div>
<div class="q" id="p_35Y10_3661"> <div class="p">
<span class="pN">3661</span>»  Yassa yattha purisindriyaṁ na uppajjati tassa tattha somanassindriyaṁ na uppajjissatīti? </div>
</div>
<div class="q" id="p_35Y10_3662"> <div class="p">
<span class="pN">3662</span>Kāmāvacarā cavantānaṁ na purisānaṁ kāmāvacaraṁ upapajjantānaṁ rūpāvacarānaṁ tesaṁ tattha purisindriyaṁ na uppajjati, no ca tesaṁ tattha somanassindriyaṁ na uppajjissati. Kāmāvacare parinibbantānaṁ rūpāvacare pacchimabhavikānaṁ asaññasattānaṁ arūpānaṁ ye ca purisā upekkhāya upapajjitvā parinibbāyissanti tesaṁ cavantānaṁ tesaṁ tattha purisindriyañca na uppajjati somanassindriyañca na uppajjissati. </div>
</div>
<div class="q" id="p_35Y10_3663"> <div class="p">
<span class="pN">3663</span>«  Yassa vā pana yattha somanassindriyaṁ na uppajjissati tassa tattha purisindriyaṁ na uppajjatīti? </div>
</div>
<div class="q" id="p_35Y10_3664"> <div class="p">
<span class="pN">3664</span>Pacchimabhavikānaṁ purisānaṁ upapajjantānaṁ ye ca purisā upekkhāya upapajjitvā parinibbāyissanti tesaṁ upapajjantānaṁ tesaṁ tattha somanassindriyaṁ na uppajjissati, no ca tesaṁ tattha purisindriyaṁ na uppajjati. Kāmāvacare parinibbantānaṁ rūpāvacare pacchimabhavikānaṁ asaññasattānaṁ arūpānaṁ ye ca purisā upekkhāya upapajjitvā parinibbāyissanti tesaṁ cavantānaṁ tesaṁ tattha somanassindriyañca na uppajjissati purisindriyañca na uppajjati. </div>
</div>
<div class="q" id="p_35Y10_3665"> <div class="p">
<span class="pN">3665</span>»  Yassa yattha purisindriyaṁ na uppajjati tassa tattha upekkhindriyaṁ na uppajjissatīti? </div>
</div>
<div class="q" id="p_35Y10_3666"> <div class="p">
<span class="pN">3666</span>Kāmāvacarā cavantānaṁ na purisānaṁ kāmāvacaraṁ upapajjantānaṁ rūpāvacarānaṁ arūpāvacarānaṁ tesaṁ tattha purisindriyaṁ na uppajjati, no ca tesaṁ tattha upekkhindriyaṁ na uppajjissati. Kāmāvacare parinibbantānaṁ rūpāvacare arūpāvacare pacchimabhavikānaṁ asaññasattānaṁ ye ca purisā somanassena upapajjitvā parinibbāyissanti tesaṁ cavantānaṁ tesaṁ tattha purisindriyañca na uppajjati upekkhindriyañca na uppajjissati. </div>
</div>
<div class="q" id="p_35Y10_3667"> <div class="p">
<span class="pN">3667</span>«  Yassa vā pana yattha upekkhindriyaṁ na uppajjissati tassa tattha purisindriyaṁ na uppajjatīti? </div>
</div>
<div class="q" id="p_35Y10_3668"> <div class="p">
<span class="pN">3668</span>Pacchimabhavikānaṁ purisānaṁ uppajjantānaṁ ye ca purisā somanassena upapajjitvā parinibbāyissanti tesaṁ upapajjantānaṁ tesaṁ tattha upekkhindriyaṁ na uppajjissati, no ca tesaṁ tattha purisindriyaṁ na uppajjati. Kāmāvacare parinibbantānaṁ rūpāvacare arūpāvacare pacchimabhavikānaṁ asaññasattānaṁ ye ca purisā somanassena upapajjitvā parinibbāyissanti tesaṁ cavantānaṁ tesaṁ tattha upekkhindriyañca na uppajjissati purisindriyañca na uppajjati. </div>
</div>
<div class="q" id="p_35Y10_3669"> <div class="p">
<span class="pN">3669</span>»  Yassa yattha purisindriyaṁ na uppajjati tassa tattha saddhindriyaṁ…pe…  paññindriyaṁ…pe…  manindriyaṁ na uppajjissatīti? </div>
</div>
<div class="q" id="p_35Y10_3670"> <div class="p">
<span class="pN">3670</span>Kāmāvacarā cavantānaṁ na purisānaṁ kāmāvacaraṁ upapajjantānaṁ rūpāvacarānaṁ arūpāvacarānaṁ tesaṁ tattha purisindriyaṁ na uppajjati, no ca tesaṁ tattha manindriyaṁ na uppajjissati. Kāmāvacare parinibbantānaṁ rūpāvacare arūpāvacare pacchimabhavikānaṁ asaññasattānaṁ tesaṁ tattha purisindriyañca na uppajjati manindriyañca na uppajjissati. </div>
</div>
<div class="q" id="p_35Y10_3671"> <div class="p">
<span class="pN">3671</span>«  Yassa vā pana yattha manindriyaṁ na uppajjissati tassa tattha purisindriyaṁ na uppajjatīti? </div>
</div>
<div class="q" id="p_35Y10_3672"> <div class="p">
<span class="pN">3672</span>Pacchimabhavikānaṁ purisānaṁ upapajjantānaṁ tesaṁ tattha manindriyaṁ na uppajjissati, no ca tesaṁ tattha purisindriyaṁ na uppajjati. Kāmāvacare parinibbantānaṁ rūpāvacare arūpāvacare pacchimabhavikānaṁ asaññasattānaṁ tesaṁ tattha manindriyañca na uppajjissati purisindriyañca na uppajjati. (Purisindriyamūlakaṁ.) </div>
</div>
<div class="q" id="p_35Y10_3673"> <div class="divNumber">399.</div> <div class="p">
<span class="pN">3673</span>»  Yassa yattha jīvitindriyaṁ na uppajjati tassa tattha somanassindriyaṁ na uppajjissatīti? </div>
</div>
<div class="q" id="p_35Y10_3674"> <div class="p">
<span class="pN">3674</span>Catuvokārā pañcavokārā cavantānaṁ pavatte cittassa bhaṅgakkhaṇe tesaṁ tattha jīvitindriyaṁ na uppajjati, no ca tesaṁ tattha somanassindriyaṁ na uppajjissati. Pacchimacittassa bhaṅgakkhaṇe yassa cittassa anantarā upekkhāsampayuttapacchimacittaṁ uppajjissati tassa cittassa bhaṅgakkhaṇe asaññasattā cavantānaṁ tesaṁ tattha jīvitindriyañca na uppajjati somanassindriyañca na uppajjissati. </div>
</div>
<div class="q" id="p_35Y10_3675"> <div class="p">
<span class="pN">3675</span>«  Yassa vā pana yattha somanassindriyaṁ na uppajjissati tassa tattha jīvitindriyaṁ na uppajjatīti? </div>
</div>
<div class="q" id="p_35Y10_3676"> <div class="p">
<span class="pN">3676</span>Pacchimacittassa uppādakkhaṇe yassa cittassa anantarā upekkhāsampayuttapacchimacittaṁ uppajjissati tassa cittassa uppādakkhaṇe asaññasattaṁ upapajjantānaṁ tesaṁ tattha somanassindriyaṁ na uppajjissati, no ca tesaṁ tattha jīvitindriyaṁ na uppajjati. Pacchimacittassa bhaṅgakkhaṇe yassa cittassa anantarā upekkhāsampayuttapacchimacittaṁ uppajjissati tassa cittassa bhaṅgakkhaṇe asaññasattā cavantānaṁ tesaṁ tattha somanassindriyañca na uppajjissati jīvitindriyañca na uppajjati. </div>
</div>
<div class="q" id="p_35Y10_3677"> <div class="p">
<span class="pN">3677</span>»  Yassa yattha jīvitindriyaṁ na uppajjati tassa tattha upekkhindriyaṁ na uppajjissatīti? </div>
</div>
<div class="q" id="p_35Y10_3678"> <div class="p">
<span class="pN">3678</span>Catuvokārā pañcavokārā cavantānaṁ pavatte cittassa bhaṅgakkhaṇe tesaṁ tattha jīvitindriyaṁ na uppajjati, no ca tesaṁ tattha upekkhindriyaṁ na uppajjissati. Pacchimacittassa bhaṅgakkhaṇe yassa cittassa anantarā somanassasampayuttapacchimacittaṁ uppajjissati tassa cittassa bhaṅgakkhaṇe asaññasattā cavantānaṁ tesaṁ tattha jīvitindriyañca na uppajjati upekkhindriyañca na uppajjissati. </div>
</div>
<div class="q" id="p_35Y10_3679"> <div class="p">
<span class="pN">3679</span>«  Yassa vā pana yattha upekkhindriyaṁ na uppajjissati tassa tattha jīvitindriyaṁ na uppajjatīti? </div>
</div>
<div class="q" id="p_35Y10_3680"> <div class="p">
<span class="pN">3680</span>Pacchimacittassa uppādakkhaṇe yassa cittassa anantarā somanassasampayuttapacchimacittaṁ uppajjissati tassa cittassa uppādakkhaṇe asaññasattaṁ upapajjantānaṁ tesaṁ tattha upekkhindriyaṁ na uppajjissati, no ca tesaṁ tattha jīvitindriyaṁ na uppajjati. Pacchimacittassa bhaṅgakkhaṇe yassa cittassa anantarā somanassasampayuttapacchimacittaṁ uppajjissati tassa cittassa bhaṅgakkhaṇe asaññasattā cavantānaṁ tesaṁ tattha upekkhindriyañca na uppajjissati jīvitindriyañca na uppajjati. </div>
</div>
<div class="q" id="p_35Y10_3681"> <div class="p">
<span class="pN">3681</span>»  Yassa yattha jīvitindriyaṁ na uppajjati tassa tattha saddhindriyaṁ…pe…  paññindriyaṁ…pe…  manindriyaṁ na uppajjissatīti? </div>
</div>
<div class="q" id="p_35Y10_3682"> <div class="p">
<span class="pN">3682</span>Catuvokārā pañcavokārā cavantānaṁ pavatte cittassa bhaṅgakkhaṇe tesaṁ tattha jīvitindriyaṁ na uppajjati, no ca tesaṁ tattha manindriyaṁ na uppajjissati. Pacchimacittassa bhaṅgakkhaṇe asaññasattā cavantānaṁ tesaṁ tattha jīvitindriyañca na uppajjati manindriyañca na uppajjissati. </div>
</div>
<div class="q" id="p_35Y10_3683"> <div class="p">
<span class="pN">3683</span>«  Yassa vā pana yattha manindriyaṁ na uppajjissati tassa tattha jīvitindriyaṁ na uppajjatīti? </div>
</div>
<div class="q" id="p_35Y10_3684"> <div class="p">
<span class="pN">3684</span>Pacchimacittassa uppādakkhaṇe asaññasattaṁ upapajjantānaṁ tesaṁ tattha manindriyaṁ na uppajjissati, no ca tesaṁ tattha jīvitindriyaṁ na uppajjati. Pacchimacittassa bhaṅgakkhaṇe asaññasattā cavantānaṁ tesaṁ tattha manindriyañca na uppajjissati jīvitindriyañca na uppajjati. (Jīvitindriyamūlakaṁ.) </div>
</div>
<div class="q" id="p_35Y10_3685"> <div class="divNumber">400.</div> <div class="p">
<span class="pN">3685</span>»  Yassa yattha somanassindriyaṁ na uppajjati tassa tattha upekkhindriyaṁ na uppajjissatīti? </div>
</div>
<div class="q" id="p_35Y10_3686"> <div class="p">
<span class="pN">3686</span>Sabbesaṁ cittassa bhaṅgakkhaṇe somanassavippayuttacittassa uppādakkhaṇe tesaṁ tattha somanassindriyaṁ na uppajjati, no ca tesaṁ tattha upekkhindriyaṁ na uppajjissati. Somanassasampayuttapacchimacittassa bhaṅgakkhaṇe upekkhāsampayuttapacchimacittasamaṅgīnaṁ yassa cittassa anantarā somanassasampayuttapacchimacittaṁ uppajjissati tassa cittassa bhaṅgakkhaṇe asaññasattānaṁ tesaṁ tattha somanassindriyañca na uppajjati upekkhindriyañca na uppajjissati. </div>
</div>
<div class="q" id="p_35Y10_3687"> <div class="p">
<span class="pN">3687</span>«  Yassa vā pana yattha upekkhindriyaṁ na uppajjissati tassa tattha somanassindriyaṁ na uppajjatīti? </div>
</div>
<div class="q" id="p_35Y10_3688"> <div class="p">
<span class="pN">3688</span>Somanassasampayuttapacchimacittassa uppādakkhaṇe yassa cittassa anantarā somanassasampayuttapacchimacittaṁ uppajjissati tassa cittassa uppādakkhaṇe tesaṁ tattha upekkhindriyaṁ na uppajjissati, no ca tesaṁ tattha somanassindriyaṁ na uppajjati. Somanassasampayuttapacchimacittassa bhaṅgakkhaṇe upekkhāsampayuttapacchimacittasamaṅgīnaṁ yassa cittassa anantarā somanassasampayuttapacchimacittaṁ uppajjissati tassa cittassa bhaṅgakkhaṇe asaññasattānaṁ tesaṁ tattha upekkhindriyañca na uppajjissati somanassindriyañca na uppajjati. </div>
</div>
<div class="q" id="p_35Y10_3689"> <div class="p">
<span class="pN">3689</span>»  Yassa yattha somanassindriyaṁ na uppajjati tassa tattha saddhindriyaṁ…pe…  paññindriyaṁ…pe…  manindriyaṁ na uppajjissatīti? </div>
</div>
<div class="q" id="p_35Y10_3690"> <div class="p">
<span class="pN">3690</span>Sabbesaṁ cittassa bhaṅgakkhaṇe somanassavippayuttacittassa uppādakkhaṇe tesaṁ tattha somanassindriyaṁ na uppajjati, no ca tesaṁ tattha manindriyaṁ na uppajjissati. Somanassasampayuttapacchimacittassa bhaṅgakkhaṇe upekkhāsampayuttapacchimacittasamaṅgīnaṁ asaññasattānaṁ tesaṁ tattha somanassindriyañca na uppajjati manindriyañca na uppajjissati. </div>
</div>
<div class="q" id="p_35Y10_3691"> <div class="p">
<span class="pN">3691</span>«  Yassa vā pana yattha manindriyaṁ na uppajjissati tassa tattha somanassindriyaṁ na uppajjatīti? </div>
</div>
<div class="q" id="p_35Y10_3692"> <div class="p">
<span class="pN">3692</span>Somanassasampayuttapacchimacittassa uppādakkhaṇe tesaṁ tattha manindriyaṁ na uppajjissati, no ca tesaṁ tattha somanassindriyaṁ na uppajjati. Somanassasampayuttapacchimacittassa bhaṅgakkhaṇe upekkhāsampayuttapacchimacittasamaṅgīnaṁ asaññasattānaṁ tesaṁ tattha manindriyañca na uppajjissati somanassindriyañca na uppajjati. (Somanassindriyamūlakaṁ.) </div>
</div>
<div class="q" id="p_35Y10_3693"> <div class="divNumber">401.</div> <div class="p">
<span class="pN">3693</span>»  Yassa yattha upekkhindriyaṁ na uppajjati tassa tattha saddhindriyaṁ…pe…  paññindriyaṁ…pe…  manindriyaṁ na uppajjissatīti? </div>
</div>
<div class="q" id="p_35Y10_3694"> <div class="p">
<span class="pN">3694</span>Sabbesaṁ cittassa bhaṅgakkhaṇe upekkhāvippayuttacittassa uppādakkhaṇe tesaṁ tattha upekkhindriyaṁ na uppajjati, no ca tesaṁ tattha manindriyaṁ na uppajjissati. Upekkhāsampayuttapacchimacittassa bhaṅgakkhaṇe somanassasampayuttapacchimacittasamaṅgīnaṁ asaññasattānaṁ tesaṁ tattha upekkhindriyañca na uppajjati manindriyañca na uppajjissati. </div>
</div>
<div class="q" id="p_35Y10_3695"> <div class="p">
<span class="pN">3695</span>«  Yassa vā pana yattha manindriyaṁ na uppajjissati tassa tattha upekkhindriyaṁ na uppajjatīti? </div>
</div>
<div class="q" id="p_35Y10_3696"> <div class="p">
<span class="pN">3696</span>Upekkhāsampayuttapacchimacittassa uppādakkhaṇe tesaṁ tattha manindriyaṁ na uppajjissati, no ca tesaṁ tattha upekkhindriyaṁ na uppajjati. Upekkhāsampayuttapacchimacittassa bhaṅgakkhaṇe somanassasampayuttapacchimacittasamaṅgīnaṁ asaññasattānaṁ tesaṁ tattha manindriyañca na uppajjissati upekkhindriyañca na uppajjati. (Upekkhindriyamūlakaṁ.) </div>
</div>
<div class="q" id="p_35Y10_3697"> <div class="divNumber">402.</div> <div class="p">
<span class="pN">3697</span>»  Yassa yattha saddhindriyaṁ na uppajjati tassa tattha paññindriyaṁ…pe…  manindriyaṁ na uppajjissatīti? </div>
</div>
<div class="q" id="p_35Y10_3698"> <div class="p">
<span class="pN">3698</span>Sabbesaṁ cittassa bhaṅgakkhaṇe saddhāvippayuttacittassa uppādakkhaṇe tesaṁ tattha saddhindriyaṁ na uppajjati, no ca tesaṁ tattha manindriyaṁ na uppajjissati. Pacchimacittassa bhaṅgakkhaṇe asaññasattānaṁ tesaṁ tattha saddhindriyañca na uppajjati manindriyañca na uppajjissati. </div>
</div>
<div class="q" id="p_35Y10_3699"> <div class="p">
<span class="pN">3699</span>«  Yassa vā pana yattha manindriyaṁ na uppajjissati tassa tattha saddhindriyaṁ na uppajjatīti? </div>
</div>
<div class="q" id="p_35Y10_3700"> <div class="p">
<span class="pN">3700</span>Pacchimacittassa uppādakkhaṇe tesaṁ tattha manindriyaṁ na uppajjissati, no ca tesaṁ tattha saddhindriyaṁ na uppajjati. Pacchimacittassa bhaṅgakkhaṇe asaññasattānaṁ tesaṁ tattha manindriyañca na uppajjissati saddhindriyañca na uppajjati. (Saddhindriyamūlakaṁ.) </div>
</div>
<div class="q" id="p_35Y10_3701"> <div class="divNumber">403.</div> <div class="p">
<span class="pN">3701</span>»  Yassa yattha paññindriyaṁ na uppajjati tassa tattha manindriyaṁ na uppajjissatīti? </div>
</div>
<div class="q" id="p_35Y10_3702"> <div class="p">
<span class="pN">3702</span>Sabbesaṁ cittassa bhaṅgakkhaṇe ñāṇavippayuttacittassa uppādakkhaṇe tesaṁ tattha paññindriyaṁ na uppajjati, no ca tesaṁ tattha manindriyaṁ na uppajjissati. Pacchimacittassa bhaṅgakkhaṇe asaññasattānaṁ tesaṁ tattha paññindriyañca na uppajjati manindriyañca na uppajjissati. </div>
</div>
<div class="q" id="p_35Y10_3703"> <div class="p">
<span class="pN">3703</span>«  Yassa vā pana yattha manindriyaṁ na uppajjissati tassa tattha paññindriyaṁ na uppajjatīti? </div>
</div>
<div class="q" id="p_35Y10_3704"> <div class="p">
<span class="pN">3704</span>Pacchimacittassa uppādakkhaṇe tesaṁ tattha manindriyaṁ na uppajjissati, no ca tesaṁ tattha paññindriyaṁ na uppajjati. Pacchimacittassa bhaṅgakkhaṇe asaññasattānaṁ tesaṁ tattha manindriyañca na uppajjissati paññindriyañca na uppajjati. (Paññindriyamūlakaṁ.) </div>
</div>
</html>

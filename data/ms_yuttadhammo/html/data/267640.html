<html>
<div class="i">51.6 Mātuluṅgaphaladāyakattheraapadāna</div>
<div class="h">Kaṇikāravagga</div>
<div class="h">Mātuluṅgaphaladāyakattheraapadāna</div>
<div class="q" id="p_20Ap1_6645"> <div class="divNumber">68.</div> <div class="p"> <table class="singleColumn"> <tr> <td> <div class="pN">6645</div> <div class="G">“Kaṇikāraṁva jalitaṁ,</div> </td> </tr> <tr> <td> <div class="G">puṇṇamāyeva candimaṁ;</div> </td> </tr> <tr> <td> <div class="G">Jalantaṁ dīparukkhaṁva,</div> </td> </tr> <tr> <td> <div class="G">addasaṁ lokanāyakaṁ.</div> </td> </tr> </table> </div>
</div>
<div class="q" id="p_20Ap1_6646"> <div class="divNumber">69.</div> <div class="p"> <table class="singleColumn"> <tr> <td> <div class="pN">6646</div> <div class="G">Mātuluṅgaphalaṁ gayha,</div> </td> </tr> <tr> <td> <div class="G">adāsiṁ satthuno ahaṁ;</div> </td> </tr> <tr> <td> <div class="G">Dakkhiṇeyyassa vīrassa,</div> </td> </tr> <tr> <td> <div class="G">pasanno sehi pāṇibhi.</div> </td> </tr> </table> </div>
</div>
<div class="q" id="p_20Ap1_6647"> <div class="divNumber">70.</div> <div class="p"> <table class="singleColumn"> <tr> <td> <div class="pN">6647</div> <div class="G">Ekatiṁse ito kappe,</div> </td> </tr> <tr> <td> <div class="G">yaṁ phalaṁ adadiṁ tadā;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">phaladānassidaṁ phalaṁ.</div> </td> </tr> </table> </div>
</div>
<div class="q" id="p_20Ap1_6648"> <div class="divNumber">71.</div> <div class="p"> <table class="singleColumn"> <tr> <td> <div class="pN">6648</div> <div class="G">Kilesā jhāpitā mayhaṁ,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">viharāmi anāsavo.</div> </td> </tr> </table> </div>
</div>
<div class="q" id="p_20Ap1_6649"> <div class="divNumber">72.</div> <div class="p"> <table class="singleColumn"> <tr> <td> <div class="pN">6649</div> <div class="G">Svāgataṁ vata me āsi,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṁ buddhassa sāsanaṁ.</div> </td> </tr> </table> </div>
</div>
<div class="q" id="p_20Ap1_6650"> <div class="divNumber">73.</div> <div class="p"> <table class="singleColumn"> <tr> <td> <div class="pN">6650</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_6651"> <div class="p">
<span class="pN">6651</span>Itthaṁ sudaṁ āyasmā mātuluṅgaphaladāyako thero imā gāthāyo abhāsitthāti. </div>
</div>
<div class="CENTER" id="p_20Ap1_6652">
<span class="pN">6652</span>Mātuluṅgaphaladāyakattherassāpadānaṁ chaṭṭhaṁ.</div>
</html>

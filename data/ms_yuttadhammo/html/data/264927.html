<html>
<div class="i"> Vippayutta</div>
<div class="h">Āsavagocchaka</div>
<div class="h">Āsavasampayuttaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Vippayutta</div>
<div class="q" id="p_38P2_1229"> <div class="divNumber">97.</div> <div class="p">
<span class="pN">1229</span>Āsavasampayutto dhammo āsavavippayuttassa dhammassa vippayuttapaccayena paccayo— sahajātaṁ, pacchājātaṁ. <span class="bold">Sahajātā</span>— āsavasampayuttā khandhā cittasamuṭṭhānānaṁ rūpānaṁ vippayuttapaccayena paccayo. <span class="bold">Pacchājātā</span>— āsavasampayuttā khandhā purejātassa imassa kāyassa vippayuttapaccayena paccayo. (1) </div>
</div>
<div class="q" id="p_38P2_1230"> <div class="p">
<span class="pN">1230</span>Āsavavippayutto dhammo āsavavippayuttassa dhammassa vippayuttapaccayena paccayo— sahajātaṁ, purejātaṁ, pacchājātaṁ. (Saṁkhittaṁ. Vitthāretabbaṁ.) (1) </div>
</div>
<div class="q" id="p_38P2_1231"> <div class="divNumber">98.</div> <div class="p">
<span class="pN">1231</span>Āsavavippayutto dhammo āsavasampayuttassa dhammassa vippayuttapaccayena paccayo. <span class="bold">Purejātaṁ</span>— vatthu āsavasampayuttakānaṁ khandhānaṁ vippayuttapaccayena paccayo. (1) </div>
</div>
<div class="q" id="p_38P2_1232"> <div class="p">
<span class="pN">1232</span>Āsavavippayutto dhammo āsavasampayuttassa ca āsavavippayuttassa ca dhammassa vippayuttapaccayena paccayo. <span class="bold">Purejātaṁ</span>— vatthu domanassasahagatānaṁ vicikicchāsahagatānaṁ uddhaccasahagatānaṁ khandhānaṁ mohassa ca vippayuttapaccayena paccayo. (2) </div>
</div>
<div class="q" id="p_38P2_1233"> <div class="p">
<span class="pN">1233</span>Āsavasampayutto ca āsavavippayutto ca dhammā āsavavippayuttassa dhammassa vippayuttapaccayena paccayo— sahajātaṁ, pacchājātaṁ. <span class="bold">Sahajātā</span>— domanassasahagatā vicikicchāsahagatā uddhaccasahagatā khandhā ca moho ca cittasamuṭṭhānānaṁ rūpānaṁ vippayuttapaccayena paccayo. <span class="bold">Pacchājātā</span>— domanassasahagatā vicikicchāsahagatā uddhaccasahagatā khandhā ca moho ca purejātassa imassa kāyassa vippayuttapaccayena paccayo. (1) </div>
</div>
</html>

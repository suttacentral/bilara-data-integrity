<html>
<div class="i">38.10 Kāsumāriphaladāyakattheraapadāna</div>
<div class="h">Bodhivandanavagga</div>
<div class="h">Kāsumāriphaladāyakattheraapadāna</div>
<div class="q" id="p_20Ap1_4166"> <div class="divNumber">53.</div> <div class="p"> <table class="singleColumn"> <tr> <td> <div class="pN">4166</div> <div class="G">“Kaṇikāraṁva jotantaṁ,</div> </td> </tr> <tr> <td> <div class="G">nisinnaṁ pabbatantare;</div> </td> </tr> <tr> <td> <div class="G">Addasaṁ virajaṁ buddhaṁ,</div> </td> </tr> <tr> <td> <div class="G">lokajeṭṭhaṁ narāsabhaṁ.</div> </td> </tr> </table> </div>
</div>
<div class="q" id="p_20Ap1_4167"> <div class="divNumber">54.</div> <div class="p"> <table class="singleColumn"> <tr> <td> <div class="pN">4167</div> <div class="G">Pasannacitto sumano,</div> </td> </tr> <tr> <td> <div class="G">sire katvāna añjaliṁ;</div> </td> </tr> <tr> <td> <div class="G">Kāsumāriphalaṁ gayha,</div> </td> </tr> <tr> <td> <div class="G">buddhaseṭṭhassadāsahaṁ.</div> </td> </tr> </table> </div>
</div>
<div class="q" id="p_20Ap1_4168"> <div class="divNumber">55.</div> <div class="p"> <table class="singleColumn"> <tr> <td> <div class="pN">4168</div> <div class="G">Ekattiṁse ito kappe,</div> </td> </tr> <tr> <td> <div class="G">yaṁ phalamadadiṁ ahaṁ;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">phaladānassidaṁ phalaṁ.</div> </td> </tr> </table> </div>
</div>
<div class="q" id="p_20Ap1_4169"> <div class="divNumber">56.</div> <div class="p"> <table class="singleColumn"> <tr> <td> <div class="pN">4169</div> <div class="G">Kilesā jhāpitā mayhaṁ,</div> </td> </tr> <tr> <td> <div class="G">…pe…</div> </td> </tr> <tr> <td> <div class="G">viharāmi anāsavo.</div> </td> </tr> </table> </div>
</div>
<div class="q" id="p_20Ap1_4170"> <div class="divNumber">57.</div> <div class="p"> <table class="singleColumn"> <tr> <td> <div class="pN">4170</div> <div class="G">Svāgataṁ vata me āsi,</div> </td> </tr> <tr> <td> <div class="G">…pe…</div> </td> </tr> <tr> <td> <div class="G">kataṁ buddhassa sāsanaṁ.</div> </td> </tr> </table> </div>
</div>
<div class="q" id="p_20Ap1_4171"> <div class="divNumber">58.</div> <div class="p"> <table class="singleColumn"> <tr> <td> <div class="pN">4171</div> <div class="G">Paṭisambhidā catasso,</div> </td> </tr> <tr> <td> <div class="G">…pe…</div> </td> </tr> <tr> <td> <div class="G">kataṁ buddhassa sāsanaṁ”. (3271)</div> </td> </tr> </table> </div>
</div>
<div class="q" id="p_20Ap1_4172"> <div class="p">
<span class="pN">4172</span>Itthaṁ sudaṁ āyasmā kāsumāriphaladāyako thero imā gāthāyo abhāsitthāti. </div>
</div>
<div class="CENTER" id="p_20Ap1_4173">
<span class="pN">4173</span>Kāsumāriphaladāyakattherassāpadānaṁ dasamaṁ.</div>
<div class="ENDH3" id="p_20Ap1_4174">
<span class="pN">4174</span>Bodhivandanavaggo aṭṭhatiṁsatimo.</div>
<div class="SUMMARY" id="p_20Ap1_4175">
<span class="pN">4175</span><span class="firstLetter">T</span>assuddānaṁ</div>
<div class="q" id="p_20Ap1_4176"> <div class="p"> <table class="singleColumn"> <tr> <td> <div class="pN">4176</div> <div class="G">Bodhi pāṭali uppalī,</div> </td> </tr> <tr> <td> <div class="G">paṭṭi ca sattapaṇṇiyo;</div> </td> </tr> <tr> <td> <div class="G">Gandhamuṭṭhi ca citako,</div> </td> </tr> <tr> <td> <div class="G">tālaṁ sumanadāmako;</div> </td> </tr> <tr> <td> <div class="G">Kāsumāriphalī ceva,</div> </td> </tr> <tr> <td> <div class="G">gāthā ekūnasaṭṭhikā.</div> </td> </tr> </table> </div>
</div>
</html>

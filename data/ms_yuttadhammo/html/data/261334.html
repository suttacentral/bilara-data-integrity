<html>
<div class="i">10.14.5.1--4 Paccayānulomādi</div>
<div class="h">Mahantaraduka</div>
<div class="h">Upādinnaduka</div>
<div class="h">Saṁsaṭṭhavāra</div>
<div class="h">Paccayānulomādi</div>
<div class="q" id="p_38P2_3435"> <div class="divNumber">443.</div> <div class="p">
<span class="pN">3435</span>Upādinnaṁ dhammaṁ saṁsaṭṭho upādinno dhammo uppajjati hetupaccayā— upādinnaṁ ekaṁ khandhaṁ saṁsaṭṭhā tayo khandhā…pe… dve khandhe…pe… paṭisandhikkhaṇe…pe…. </div>
</div>
<div class="q" id="p_38P2_3436"> <div class="p">
<span class="pN">3436</span>Anupādinnaṁ dhammaṁ saṁsaṭṭho anupādinno dhammo uppajjati hetupaccayā— anupādinnaṁ ekaṁ khandhaṁ saṁsaṭṭhā tayo khandhā…pe… dve khandhe…pe…. (1) </div>
</div>
<div class="q" id="p_38P2_3437"> <div class="p">
<span class="pN">3437</span>Hetuyā dve, ārammaṇe dve, adhipatiyā ekaṁ, anantare dve, samanantare dve, sahajāte dve, aññamaññe dve, nissaye dve, upanissaye dve, purejāte dve, āsevane ekaṁ, kamme dve, vipāke dve…pe… avigate dve. </div>
</div>
<div class="CENTER" id="p_38P2_3438">
<span class="pN">3438</span>Anulomaṁ.</div>
<div class="q" id="p_38P2_3439"> <div class="divNumber">444.</div> <div class="p">
<span class="pN">3439</span>Upādinnaṁ dhammaṁ saṁsaṭṭho upādinno dhammo uppajjati nahetupaccayā— ahetukaṁ upādinnaṁ ekaṁ khandhaṁ saṁsaṭṭhā tayo khandhā…pe… dve khandhe…pe… ahetukapaṭisandhikkhaṇe…pe…. (1) </div>
</div>
<div class="q" id="p_38P2_3440"> <div class="p">
<span class="pN">3440</span>Anupādinnaṁ dhammaṁ saṁsaṭṭho anupādinno dhammo uppajjati nahetupaccayā— ahetukaṁ anupādinnaṁ ekaṁ khandhaṁ saṁsaṭṭhā tayo khandhā…pe… dve khandhe…pe… vicikicchāsahagate uddhaccasahagate khandhe saṁsaṭṭho vicikicchāsahagato uddhaccasahagato moho. (1) </div>
</div>
<div class="q" id="p_38P2_3441"> <div class="p">
<span class="pN">3441</span>Nahetuyā dve, naadhipatiyā dve, napurejāte dve, napacchājāte dve, naāsevane dve, nakamme ekaṁ, navipāke ekaṁ, najhāne ekaṁ, namagge dve, navippayutte dve. </div>
</div>
<div class="CENTER" id="p_38P2_3442">
<span class="pN">3442</span>Paccanīyaṁ.</div>
</html>

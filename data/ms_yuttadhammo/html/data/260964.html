<html>
<div class="i"> Hetu</div>
<div class="h">Cūḷantaraduka</div>
<div class="h">Saṅkhataduka</div>
<div class="h">Paṭiccādivāra</div>
<div class="h">Hetu</div>
<div class="q" id="p_38P2_576"> <div class="divNumber">17.</div> <div class="p">
<span class="pN">576</span>Saṅkhataṁ dhammaṁ paṭicca saṅkhato dhammo uppajjati hetupaccayā—  saṅkhataṁ ekaṁ khandhaṁ paṭicca tayo khandhā cittasamuṭṭhānañca rūpaṁ…pe…  paṭisandhikkhaṇe…pe…  khandhe paṭicca vatthu, vatthuṁ paṭicca khandhā; ekaṁ mahābhūtaṁ…pe…  mahābhūte paṭicca cittasamuṭṭhānaṁ rūpaṁ kaṭattārūpaṁ upādārūpaṁ. </div>
</div>
<div class="q" id="p_38P2_577"> <div class="p">
<span class="pN">577</span>(Imaṁ dukaṁ yathā sappaccayadukaṁ, evaṁ gaṇetabbaṁ, ninnānākaraṇaṁ.) </div>
</div>
<div class="CENTER" id="p_38P2_578">
<span class="pN">578</span>Saṅkhatadukaṁ niṭṭhitaṁ.</div>
</html>

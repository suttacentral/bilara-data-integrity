<html>
<div class="i">2.2.1.4 Paccanīkapuggala</div>
<div class="h">Pavattivāra</div>
<div class="h">Nirodhavāra</div>
<div class="h">Paccuppannavāra</div>
<div class="h">Paccanīkapuggala</div>
<div class="q" id="p_33Y3_1092"> <div class="divNumber">126.</div> <div class="p">
<span class="pN">1092</span>» Yassa cakkhāyatanaṁ na nirujjhati tassa sotāyatanaṁ na nirujjhatīti? </div>
</div>
<div class="q" id="p_33Y3_1093"> <div class="p">
<span class="pN">1093</span>Acakkhukānaṁ sasotakānaṁ cavantānaṁ tesaṁ cakkhāyatanaṁ na nirujjhati, no ca tesaṁ sotāyatanaṁ na nirujjhati. Sabbesaṁ upapajjantānaṁ acakkhukānaṁ asotakānaṁ cavantānaṁ tesaṁ cakkhāyatanañca na nirujjhati sotāyatanañca na nirujjhati. </div>
</div>
<div class="q" id="p_33Y3_1094"> <div class="p">
<span class="pN">1094</span>« Yassa vā pana sotāyatanaṁ na nirujjhati tassa cakkhāyatanaṁ na nirujjhatīti? </div>
</div>
<div class="q" id="p_33Y3_1095"> <div class="p">
<span class="pN">1095</span>Asotakānaṁ sacakkhukānaṁ cavantānaṁ tesaṁ sotāyatanaṁ na nirujjhati, no ca tesaṁ cakkhāyatanaṁ na nirujjhati. Sabbesaṁ upapajjantānaṁ asotakānaṁ acakkhukānaṁ cavantānaṁ tesaṁ sotāyatanañca na nirujjhati cakkhāyatanañca na nirujjhati. </div>
</div>
<div class="q" id="p_33Y3_1096"> <div class="p">
<span class="pN">1096</span>» Yassa cakkhāyatanaṁ na nirujjhati tassa ghānāyatanaṁ na nirujjhatīti? </div>
</div>
<div class="q" id="p_33Y3_1097"> <div class="p">
<span class="pN">1097</span>Acakkhukānaṁ saghānakānaṁ cavantānaṁ tesaṁ cakkhāyatanaṁ na nirujjhati, no ca tesaṁ ghānāyatanaṁ na nirujjhati. Sabbesaṁ upapajjantānaṁ acakkhukānaṁ aghānakānaṁ cavantānaṁ tesaṁ cakkhāyatanañca na nirujjhati ghānāyatanañca na nirujjhati. </div>
</div>
<div class="q" id="p_33Y3_1098"> <div class="p">
<span class="pN">1098</span>« Yassa vā pana ghānāyatanaṁ na nirujjhati tassa cakkhāyatanaṁ na nirujjhatīti? </div>
</div>
<div class="q" id="p_33Y3_1099"> <div class="p">
<span class="pN">1099</span>Aghānakānaṁ sacakkhukānaṁ cavantānaṁ tesaṁ ghānāyatanaṁ na nirujjhati, no ca tesaṁ cakkhāyatanaṁ na nirujjhati. Sabbesaṁ upapajjantānaṁ aghānakānaṁ acakkhukānaṁ cavantānaṁ tesaṁ ghānāyatanañca na nirujjhati cakkhāyatanañca na nirujjhati. </div>
</div>
<div class="q" id="p_33Y3_1100"> <div class="p">
<span class="pN">1100</span>» Yassa cakkhāyatanaṁ na nirujjhati tassa rūpāyatanaṁ na nirujjhatīti? </div>
</div>
<div class="q" id="p_33Y3_1101"> <div class="p">
<span class="pN">1101</span>Acakkhukānaṁ sarūpakānaṁ cavantānaṁ tesaṁ cakkhāyatanaṁ na nirujjhati, no ca tesaṁ rūpāyatanaṁ na nirujjhati. Sabbesaṁ upapajjantānaṁ arūpakānaṁ cavantānaṁ tesaṁ cakkhāyatanañca na nirujjhati rūpāyatanañca na nirujjhati. </div>
</div>
<div class="q" id="p_33Y3_1102"> <div class="p">
<span class="pN">1102</span>« Yassa vā pana rūpāyatanaṁ na nirujjhati tassa cakkhāyatanaṁ na nirujjhatīti? Āmantā. </div>
</div>
<div class="q" id="p_33Y3_1103"> <div class="p">
<span class="pN">1103</span>» Yassa cakkhāyatanaṁ na nirujjhati tassa manāyatanaṁ na nirujjhatīti? </div>
</div>
<div class="q" id="p_33Y3_1104"> <div class="p">
<span class="pN">1104</span>Acakkhukānaṁ sacittakānaṁ cavantānaṁ tesaṁ cakkhāyatanaṁ na nirujjhati, no ca tesaṁ manāyatanaṁ na nirujjhati. Sabbesaṁ upapajjantānaṁ acittakānaṁ cavantānaṁ tesaṁ cakkhāyatanañca na nirujjhati manāyatanañca na nirujjhati. </div>
</div>
<div class="q" id="p_33Y3_1105"> <div class="p">
<span class="pN">1105</span>« Yassa vā pana manāyatanaṁ na nirujjhati tassa cakkhāyatanaṁ na nirujjhatīti? Āmantā. </div>
</div>
<div class="q" id="p_33Y3_1106"> <div class="p">
<span class="pN">1106</span>» Yassa cakkhāyatanaṁ na nirujjhati tassa dhammāyatanaṁ na nirujjhatīti? </div>
</div>
<div class="q" id="p_33Y3_1107"> <div class="p">
<span class="pN">1107</span>Acakkhukānaṁ cavantānaṁ tesaṁ cakkhāyatanaṁ na nirujjhati, no ca tesaṁ dhammāyatanaṁ na nirujjhati. Sabbesaṁ upapajjantānaṁ tesaṁ cakkhāyatanañca na nirujjhati dhammāyatanañca na nirujjhati. </div>
</div>
<div class="q" id="p_33Y3_1108"> <div class="p">
<span class="pN">1108</span>« Yassa vā pana dhammāyatanaṁ na nirujjhati tassa cakkhāyatanaṁ na nirujjhatīti? Āmantā. (Cakkhāyatanamūlakaṁ.) </div>
</div>
<div class="q" id="p_33Y3_1109"> <div class="divNumber">127.</div> <div class="p">
<span class="pN">1109</span>» Yassa ghānāyatanaṁ na nirujjhati tassa rūpāyatanaṁ na nirujjhatīti? </div>
</div>
<div class="q" id="p_33Y3_1110"> <div class="p">
<span class="pN">1110</span>Aghānakānaṁ sarūpakānaṁ cavantānaṁ tesaṁ ghānāyatanaṁ na nirujjhati, no ca tesaṁ rūpāyatanaṁ na nirujjhati. Sabbesaṁ upapajjantānaṁ arūpakānaṁ cavantānaṁ tesaṁ ghānāyatanañca na nirujjhati rūpāyatanañca na nirujjhati. </div>
</div>
<div class="q" id="p_33Y3_1111"> <div class="p">
<span class="pN">1111</span>« Yassa vā pana rūpāyatanaṁ na nirujjhati tassa ghānāyatanaṁ na nirujjhatīti? Āmantā. </div>
</div>
<div class="q" id="p_33Y3_1112"> <div class="p">
<span class="pN">1112</span>» Yassa ghānāyatanaṁ na nirujjhati tassa manāyatanaṁ na nirujjhatīti? </div>
</div>
<div class="q" id="p_33Y3_1113"> <div class="p">
<span class="pN">1113</span>Aghānakānaṁ sacittakānaṁ cavantānaṁ tesaṁ ghānāyatanaṁ na nirujjhati, no ca tesaṁ manāyatanaṁ na nirujjhati. Sabbesaṁ upapajjantānaṁ acittakānaṁ cavantānaṁ tesaṁ ghānāyatanañca na nirujjhati manāyatanañca na nirujjhati. </div>
</div>
<div class="q" id="p_33Y3_1114"> <div class="p">
<span class="pN">1114</span>« Yassa vā pana manāyatanaṁ na nirujjhati tassa ghānāyatanaṁ na nirujjhatīti? Āmantā. </div>
</div>
<div class="q" id="p_33Y3_1115"> <div class="p">
<span class="pN">1115</span>» Yassa ghānāyatanaṁ na nirujjhati tassa dhammāyatanaṁ na nirujjhatīti? </div>
</div>
<div class="q" id="p_33Y3_1116"> <div class="p">
<span class="pN">1116</span>Aghānakānaṁ cavantānaṁ tesaṁ ghānāyatanaṁ na nirujjhati, no ca tesaṁ dhammāyatanaṁ na nirujjhati. Sabbesaṁ upapajjantānaṁ tesaṁ ghānāyatanañca na nirujjhati dhammāyatanañca na nirujjhati. </div>
</div>
<div class="q" id="p_33Y3_1117"> <div class="p">
<span class="pN">1117</span>« Yassa vā pana dhammāyatanaṁ na nirujjhati tassa ghānāyatanaṁ na nirujjhatīti? Āmantā. (Ghānāyatanamūlakaṁ.) </div>
</div>
<div class="q" id="p_33Y3_1118"> <div class="divNumber">128.</div> <div class="p">
<span class="pN">1118</span>» Yassa rūpāyatanaṁ na nirujjhati tassa manāyatanaṁ na nirujjhatīti? </div>
</div>
<div class="q" id="p_33Y3_1119"> <div class="p">
<span class="pN">1119</span>Arūpakānaṁ cavantānaṁ tesaṁ rūpāyatanaṁ na nirujjhati, no ca tesaṁ manāyatanaṁ na nirujjhati. Sabbesaṁ upapajjantānaṁ tesaṁ rūpāyatanañca na nirujjhati manāyatanañca na nirujjhati. </div>
</div>
<div class="q" id="p_33Y3_1120"> <div class="p">
<span class="pN">1120</span>« Yassa vā pana manāyatanaṁ na nirujjhati tassa rūpāyatanaṁ na nirujjhatīti? </div>
</div>
<div class="q" id="p_33Y3_1121"> <div class="p">
<span class="pN">1121</span>Acittakānaṁ cavantānaṁ tesaṁ manāyatanaṁ na nirujjhati, no ca tesaṁ rūpāyatanaṁ na nirujjhati. Sabbesaṁ upapajjantānaṁ tesaṁ manāyatanañca na nirujjhati rūpāyatanañca na nirujjhati. </div>
</div>
<div class="q" id="p_33Y3_1122"> <div class="p">
<span class="pN">1122</span>» Yassa rūpāyatanaṁ na nirujjhati tassa dhammāyatanaṁ na nirujjhatīti? </div>
</div>
<div class="q" id="p_33Y3_1123"> <div class="p">
<span class="pN">1123</span>Arūpakānaṁ cavantānaṁ tesaṁ rūpāyatanaṁ na nirujjhati, no ca tesaṁ dhammāyatanaṁ na nirujjhati. Sabbesaṁ upapajjantānaṁ tesaṁ rūpāyatanañca na nirujjhati dhammāyatanañca na nirujjhati. </div>
</div>
<div class="q" id="p_33Y3_1124"> <div class="p">
<span class="pN">1124</span>« Yassa vā pana dhammāyatanaṁ na nirujjhati tassa rūpāyatanaṁ na nirujjhatīti? Āmantā. (Rūpāyatanamūlakaṁ.) </div>
</div>
<div class="q" id="p_33Y3_1125"> <div class="divNumber">129.</div> <div class="p">
<span class="pN">1125</span>» Yassa manāyatanaṁ na nirujjhati tassa dhammāyatanaṁ na nirujjhatīti? </div>
</div>
<div class="q" id="p_33Y3_1126"> <div class="p">
<span class="pN">1126</span>Acittakānaṁ cavantānaṁ tesaṁ manāyatanaṁ na nirujjhati, no ca tesaṁ dhammāyatanaṁ na nirujjhati. Sabbesaṁ upapajjantānaṁ tesaṁ manāyatanañca na nirujjhati dhammāyatanañca na nirujjhati. </div>
</div>
<div class="q" id="p_33Y3_1127"> <div class="p">
<span class="pN">1127</span>« Yassa vā pana dhammāyatanaṁ na nirujjhati tassa manāyatanaṁ na nirujjhatīti? Āmantā. </div>
</div>
</html>

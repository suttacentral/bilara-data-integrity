<html>
<div class="i">3.1.2 Paccanīka</div>
<div class="h">Pariññāvāra</div>
<div class="h">Paccuppannavāra</div>
<div class="h">Paccanīka</div>
<div class="q" id="p_35Y10_4061"> <div class="divNumber">439.</div> <div class="p">
<span class="pN">4061</span>»  Yo cakkhundriyaṁ na parijānāti so domanassindriyaṁ nappajahatīti? </div>
</div>
<div class="q" id="p_35Y10_4062"> <div class="p">
<span class="pN">4062</span>Anāgāmimaggasamaṅgī cakkhundriyaṁ na parijānāti, no ca domanassindriyaṁ nappajahati. Dve maggasamaṅgino ṭhapetvā avasesā puggalā cakkhundriyañca na parijānanti domanassindriyañca nappajahanti. </div>
</div>
<div class="q" id="p_35Y10_4063"> <div class="p">
<span class="pN">4063</span>«  Yo vā pana domanassindriyaṁ nappajahati so cakkhundriyaṁ na parijānātīti? </div>
</div>
<div class="q" id="p_35Y10_4064"> <div class="p">
<span class="pN">4064</span>Aggamaggasamaṅgī domanassindriyaṁ nappajahati, no ca cakkhundriyaṁ na parijānāti. Dve maggasamaṅgino ṭhapetvā avasesā puggalā domanassindriyañca nappajahanti cakkhundriyañca na parijānanti. </div>
</div>
<div class="q" id="p_35Y10_4065"> <div class="p">
<span class="pN">4065</span>»  Yo cakkhundriyaṁ na parijānāti so anaññātaññassāmītindriyaṁ na bhāvetīti? </div>
</div>
<div class="q" id="p_35Y10_4066"> <div class="p">
<span class="pN">4066</span>Aṭṭhamako cakkhundriyaṁ na parijānāti, no ca anaññātaññassāmītindriyaṁ na bhāveti. Dve maggasamaṅgino ṭhapetvā avasesā puggalā cakkhundriyañca na parijānanti anaññātaññassāmītindriyañca na bhāventi. </div>
</div>
<div class="q" id="p_35Y10_4067"> <div class="p">
<span class="pN">4067</span>«  Yo vā pana anaññātaññassāmītindriyaṁ na bhāveti so cakkhundriyaṁ na parijānātīti? </div>
</div>
<div class="q" id="p_35Y10_4068"> <div class="p">
<span class="pN">4068</span>Aggamaggasamaṅgī anaññātaññassāmītindriyaṁ na bhāveti, no ca cakkhundriyaṁ na parijānāti. Dve maggasamaṅgino ṭhapetvā avasesā puggalā anaññātaññassāmītindriyañca na bhāventi cakkhundriyañca na parijānanti. </div>
</div>
<div class="q" id="p_35Y10_4069"> <div class="p">
<span class="pN">4069</span>»  Yo cakkhundriyaṁ na parijānāti so aññindriyaṁ na bhāvetīti? </div>
</div>
<div class="q" id="p_35Y10_4070"> <div class="p">
<span class="pN">4070</span>Dve puggalā cakkhundriyaṁ na parijānanti, no ca aññindriyaṁ na bhāventi. Tayo maggasamaṅgino ṭhapetvā avasesā puggalā cakkhundriyañca na parijānanti aññindriyañca na bhāventi. </div>
</div>
<div class="q" id="p_35Y10_4071"> <div class="p">
<span class="pN">4071</span>«  Yo vā pana aññindriyaṁ na bhāveti so cakkhundriyaṁ na parijānātīti? Āmantā. </div>
</div>
<div class="q" id="p_35Y10_4072"> <div class="p">
<span class="pN">4072</span>»  Yo cakkhundriyaṁ na parijānāti so aññātāvindriyaṁ na sacchikarotīti? </div>
</div>
<div class="q" id="p_35Y10_4073"> <div class="p">
<span class="pN">4073</span>Yo aggaphalaṁ sacchikaroti so cakkhundriyaṁ na parijānāti, no ca aññātāvindriyaṁ na sacchikaroti. Aggamaggasamaṅgiñca arahantañca ṭhapetvā avasesā puggalā cakkhundriyañca na parijānanti aññātāvindriyañca na sacchikaronti. </div>
</div>
<div class="q" id="p_35Y10_4074"> <div class="p">
<span class="pN">4074</span>«  Yo vā pana aññātāvindriyaṁ na sacchikaroti so cakkhundriyaṁ na parijānātīti? </div>
</div>
<div class="q" id="p_35Y10_4075"> <div class="p">
<span class="pN">4075</span>Aggamaggasamaṅgī aññātāvindriyaṁ na sacchikaroti, no ca cakkhundriyaṁ na parijānāti. Aggamaggasamaṅgiñca arahantañca ṭhapetvā avasesā puggalā aññātāvindriyañca na sacchikaronti cakkhundriyañca na parijānanti. (Cakkhundriyamūlakaṁ.) </div>
</div>
<div class="q" id="p_35Y10_4076"> <div class="divNumber">440.</div> <div class="p">
<span class="pN">4076</span>»  Yo domanassindriyaṁ nappajahati so anaññātaññassāmītindriyaṁ na bhāvetīti? </div>
</div>
<div class="q" id="p_35Y10_4077"> <div class="p">
<span class="pN">4077</span>Aṭṭhamako domanassindriyaṁ nappajahati, no ca anaññātaññassāmītindriyaṁ na bhāveti. Dve maggasamaṅgino ṭhapetvā avasesā puggalā domanassindriyañca nappajahanti anaññātaññassāmītindriyañca na bhāventi. </div>
</div>
<div class="q" id="p_35Y10_4078"> <div class="p">
<span class="pN">4078</span>«  Yo vā pana anaññātaññassāmītindriyaṁ na bhāveti so domanassindriyaṁ nappajahatīti? </div>
</div>
<div class="q" id="p_35Y10_4079"> <div class="p">
<span class="pN">4079</span>Anāgāmimaggasamaṅgī anaññātaññassāmītindriyaṁ na bhāveti, no ca domanassindriyaṁ nappajahati. Dve maggasamaṅgino ṭhapetvā avasesā puggalā anaññātaññassāmītindriyañca na bhāventi domanassindriyañca nappajahanti. </div>
</div>
<div class="q" id="p_35Y10_4080"> <div class="p">
<span class="pN">4080</span>»  Yo domanassindriyaṁ nappajahati so aññindriyaṁ na bhāvetīti? </div>
</div>
<div class="q" id="p_35Y10_4081"> <div class="p">
<span class="pN">4081</span>Dve puggalā domanassindriyaṁ nappajahanti, no ca aññindriyaṁ na bhāventi. Tayo maggasamaṅgino ṭhapetvā avasesā puggalā domanassindriyañca nappajahanti aññindriyañca na bhāventi. </div>
</div>
<div class="q" id="p_35Y10_4082"> <div class="p">
<span class="pN">4082</span>«  Yo vā pana aññindriyaṁ na bhāveti so domanassindriyaṁ nappajahatīti? Āmantā. </div>
</div>
<div class="q" id="p_35Y10_4083"> <div class="p">
<span class="pN">4083</span>»  Yo domanassindriyaṁ nappajahati so aññātāvindriyaṁ na sacchikarotīti? </div>
</div>
<div class="q" id="p_35Y10_4084"> <div class="p">
<span class="pN">4084</span>Yo aggaphalaṁ sacchikaroti so domanassindriyaṁ nappajahati, no ca aññātāvindriyaṁ na sacchikaroti. Anāgāmimaggasamaṅgiñca arahantañca ṭhapetvā avasesā puggalā domanassindriyañca nappajahanti aññātāvindriyañca na sacchikaronti. </div>
</div>
<div class="q" id="p_35Y10_4085"> <div class="p">
<span class="pN">4085</span>«  Yo vā pana aññātāvindriyaṁ na sacchikaroti so domanassindriyaṁ nappajahatīti? </div>
</div>
<div class="q" id="p_35Y10_4086"> <div class="p">
<span class="pN">4086</span>Anāgāmimaggasamaṅgī aññātāvindriyaṁ na sacchikaroti, no ca domanassindriyaṁ nappajahati. Anāgāmimaggasamaṅgiñca arahantañca ṭhapetvā avasesā puggalā aññātāvindriyañca na sacchikaronti domanassindriyañca nappajahanti. (Domanassindriyamūlakaṁ.) </div>
</div>
<div class="q" id="p_35Y10_4087"> <div class="divNumber">441.</div> <div class="p">
<span class="pN">4087</span>»  Yo anaññātaññassāmītindriyaṁ na bhāveti so aññindriyaṁ na bhāvetīti? </div>
</div>
<div class="q" id="p_35Y10_4088"> <div class="p">
<span class="pN">4088</span>Tayo maggasamaṅgino anaññātaññassāmītindriyaṁ na bhāventi, no ca aññindriyaṁ na bhāventi. Cattāro maggasamaṅgino ṭhapetvā avasesā puggalā anaññātaññassāmītindriyañca na bhāventi aññindriyañca na bhāventi. </div>
</div>
<div class="q" id="p_35Y10_4089"> <div class="p">
<span class="pN">4089</span>«  Yo vā pana aññindriyaṁ na bhāveti so anaññātaññassāmītindriyaṁ na bhāvetīti? </div>
</div>
<div class="q" id="p_35Y10_4090"> <div class="p">
<span class="pN">4090</span>Aṭṭhamako aññindriyaṁ na bhāveti, no ca anaññātaññassāmītindriyaṁ na bhāveti. Cattāro maggasamaṅgino ṭhapetvā avasesā puggalā aññindriyañca na bhāventi anaññātaññassāmītindriyañca na bhāventi. </div>
</div>
<div class="q" id="p_35Y10_4091"> <div class="p">
<span class="pN">4091</span>»  Yo anaññātaññassāmītindriyaṁ na bhāveti so aññātāvindriyaṁ na sacchikarotīti? </div>
</div>
<div class="q" id="p_35Y10_4092"> <div class="p">
<span class="pN">4092</span>Yo aggaphalaṁ sacchikaroti so anaññātaññassāmītindriyaṁ na bhāveti, no ca aññātāvindriyaṁ na sacchikaroti. Aṭṭhamakañca arahantañca ṭhapetvā avasesā puggalā anaññātaññassāmītindriyañca na bhāventi aññātāvindriyañca na sacchikaronti. </div>
</div>
<div class="q" id="p_35Y10_4093"> <div class="p">
<span class="pN">4093</span>«  Yo vā pana aññātāvindriyaṁ na sacchikaroti so anaññātaññassāmītindriyaṁ na bhāvetīti? </div>
</div>
<div class="q" id="p_35Y10_4094"> <div class="p">
<span class="pN">4094</span>Aṭṭhamako aññātāvindriyaṁ na sacchikaroti, no ca anaññātaññassāmītindriyaṁ na bhāveti. Aṭṭhamakañca arahantañca ṭhapetvā avasesā puggalā aññātāvindriyañca na sacchikaronti anaññātaññassāmītindriyañca na bhāventi. (Anaññātaññassāmītindriyamūlakaṁ.) </div>
</div>
<div class="q" id="p_35Y10_4095"> <div class="divNumber">442.</div> <div class="p">
<span class="pN">4095</span>»  Yo aññindriyaṁ na bhāveti so aññātāvindriyaṁ na sacchikarotīti? </div>
</div>
<div class="q" id="p_35Y10_4096"> <div class="p">
<span class="pN">4096</span>Yo aggaphalaṁ sacchikaroti so aññindriyaṁ na bhāveti, no ca aññātāvindriyaṁ na sacchikaroti. Tayo maggasamaṅgino ca arahantañca ṭhapetvā avasesā puggalā aññindriyañca na bhāventi aññātāvindriyañca na sacchikaronti. </div>
</div>
<div class="q" id="p_35Y10_4097"> <div class="p">
<span class="pN">4097</span>«  Yo vā pana aññātāvindriyaṁ na sacchikaroti so aññindriyaṁ na bhāvetīti? </div>
</div>
<div class="q" id="p_35Y10_4098"> <div class="p">
<span class="pN">4098</span>Tayo maggasamaṅgino aññātāvindriyaṁ na sacchikaronti, no ca aññindriyaṁ na bhāventi. Tayo maggasamaṅgino ca arahantañca ṭhapetvā avasesā puggalā aññātāvindriyañca na sacchikaronti aññindriyañca na bhāventi. (Aññindriyamūlakaṁ.) </div>
</div>
</html>

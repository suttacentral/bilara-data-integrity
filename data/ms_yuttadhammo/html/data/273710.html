<html>
<div class="i">2.2.5 Candanasutta</div>
<div class="h">Devaputtasaṁyutta</div>
<div class="h">Anāthapiṇḍikavagga</div>
<div class="h">Candanasutta</div>
<div class="q" id="p_12S1_442"> <div class="divNumber">96.</div> <div class="p">
<span class="pN">442</span>Ekamantaṁ ṭhito kho candano devaputto bhagavantaṁ gāthāya ajjhabhāsi—  </div>
</div>
<div class="q" id="p_12S1_443"> <div class="p"> <table class="singleColumn"> <tr> <td> <div class="pN">443</div> <div class="G">“Kathaṁsu tarati oghaṁ,</div> </td> </tr> <tr> <td> <div class="G">rattindivamatandito;</div> </td> </tr> <tr> <td> <div class="G">Appatiṭṭhe anālambe,</div> </td> </tr> <tr> <td> <div class="G">ko gambhīre na sīdatī”ti.</div> </td> </tr> </table> </div>
</div>
<div class="q" id="p_12S1_444"> <div class="p"> <table class="singleColumn"> <tr> <td> <div class="pN">444</div> <div class="G">“Sabbadā sīlasampanno,</div> </td> </tr> <tr> <td> <div class="G">Paññavā susamāhito;</div> </td> </tr> <tr> <td> <div class="G">Āraddhavīriyo pahitatto,</div> </td> </tr> <tr> <td> <div class="G">Oghaṁ tarati duttaraṁ.</div> </td> </tr> </table> </div>
</div>
<div class="q" id="p_12S1_445"> <div class="p"> <table class="singleColumn"> <tr> <td> <div class="pN">445</div> <div class="G">Virato kāmasaññāya,</div> </td> </tr> <tr> <td> <div class="G">rūpasaṁyojanātigo;</div> </td> </tr> <tr> <td> <div class="G">Nandīrāgaparikkhīṇo,</div> </td> </tr> <tr> <td> <div class="G">so gambhīre na sīdatī”ti.</div> </td> </tr> </table> </div>
</div>
</html>

<html>
<div class="i">2.2.9 Paṭhamatajjhānasutta</div>
<div class="h">Dutiyapaṇṇāsaka</div>
<div class="h">Devatāvagga</div>
<div class="h">Paṭhamatajjhānasutta</div>
<div class="q" id="p_16A6_644"> <div class="divNumber">73.</div> <div class="p">
<span class="pN">644</span>“Cha, bhikkhave, dhamme appahāya abhabbo paṭhamaṁ jhānaṁ upasampajja viharituṁ. Katame cha? Kāmacchandaṁ, byāpādaṁ, thinamiddhaṁ, uddhaccakukkuccaṁ, vicikicchaṁ. Kāmesu kho panassa ādīnavo na yathābhūtaṁ sammappaññāya sudiṭṭho hoti. Ime kho, bhikkhave, cha dhamme appahāya abhabbo paṭhamaṁ jhānaṁ upasampajja viharituṁ. </div>
</div>
<div class="q" id="p_16A6_645"> <div class="p">
<span class="pN">645</span>Cha, bhikkhave, dhamme pahāya bhabbo paṭhamaṁ jhānaṁ upasampajja viharituṁ. Katame cha? Kāmacchandaṁ, byāpādaṁ, thinamiddhaṁ, uddhaccakukkuccaṁ, vicikicchaṁ, kāmesu kho panassa ādīnavo na yathābhūtaṁ sammappaññāya sudiṭṭho hoti. Ime kho, bhikkhave, cha dhamme pahāya bhabbo paṭhamaṁ jhānaṁ upasampajja viharitun”ti. </div>
</div>
<div class="CENTER" id="p_16A6_646">
<span class="pN">646</span>Navamaṁ.</div>
</html>

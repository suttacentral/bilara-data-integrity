<html>
<div class="i"> Anantara</div>
<div class="h">Dassanenapahātabbattika</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Anantara</div>
<div class="q" id="p_37P1_965"> <div class="divNumber">77.</div> <div class="p">
<span class="pN">965</span>Dassanena pahātabbo dhammo dassanena pahātabbassa dhammassa anantarapaccayena paccayo—  purimā purimā dassanena pahātabbā khandhā pacchimānaṁ pacchimānaṁ dassanena pahātabbānaṁ khandhānaṁ anantarapaccayena paccayo. </div>
</div>
<div class="q" id="p_37P1_966"> <div class="p">
<span class="pN">966</span>Dassanena pahātabbo dhammo nevadassanena nabhāvanāya pahātabbassa dhammassa anantarapaccayena paccayo—  dassanena pahātabbā khandhā vuṭṭhānassa anantarapaccayena paccayo. (2) </div>
</div>
<div class="q" id="p_37P1_967"> <div class="p">
<span class="pN">967</span>Bhāvanāya pahātabbo dhammo bhāvanāya pahātabbassa dhammassa anantarapaccayena paccayo—  purimā purimā bhāvanāya pahātabbā khandhā pacchimānaṁ pacchimānaṁ bhāvanāya pahātabbānaṁ khandhānaṁ anantarapaccayena paccayo. (1) </div>
</div>
<div class="q" id="p_37P1_968"> <div class="p">
<span class="pN">968</span>Bhāvanāya pahātabbo dhammo nevadassanena nabhāvanāya pahātabbassa dhammassa anantarapaccayena paccayo—  bhāvanāya pahātabbā khandhā vuṭṭhānassa anantarapaccayena paccayo. (2) </div>
</div>
<div class="q" id="p_37P1_969"> <div class="p">
<span class="pN">969</span>Nevadassanena nabhāvanāya pahātabbo dhammo nevadassanena nabhāvanāya pahātabbassa dhammassa anantarapaccayena paccayo—  purimā purimā nevadassanena nabhāvanāya pahātabbā khandhā pacchimānaṁ pacchimānaṁ nevadassanena nabhāvanāya pahātabbānaṁ khandhānaṁ anantarapaccayena paccayo. Anulomaṁ gotrabhussa…  anulomaṁ vodānassa…  gotrabhu maggassa…  vodānaṁ maggassa…  maggo phalassa…  phalaṁ phalassa…  anulomaṁ phalasamāpattiyā…  nirodhā vuṭṭhahantassa nevasaññānāsaññāyatanaṁ phalasamāpattiyā anantarapaccayena paccayo. (1) </div>
</div>
<div class="q" id="p_37P1_970"> <div class="p">
<span class="pN">970</span>Nevadassanena nabhāvanāya pahātabbo dhammo dassanena pahātabbassa dhammassa…pe…  āvajjanā dassanena pahātabbānaṁ khandhānaṁ anantarapaccayena paccayo. (2) </div>
</div>
<div class="q" id="p_37P1_971"> <div class="p">
<span class="pN">971</span>Nevadassanena nabhāvanāya pahātabbo dhammo bhāvanāya pahātabbassa dhammassa anantarapaccayena paccayo—  āvajjanā bhāvanāya pahātabbānaṁ khandhānaṁ anantarapaccayena paccayo. (3) </div>
</div>
</html>

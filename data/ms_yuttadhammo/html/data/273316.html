<html>
<div class="i">2.7.7 Tiṇavatthāraka</div>
<div class="h">Bhikkhunivibhaṅga</div>
<div class="h">Adhikaraṇasamatha</div>
<div class="h">Tiṇavatthāraka</div>
<div class="CENTER" id="p_2V_3579">
<span class="pN">3579</span>Ime kho panāyyāyo satta adhikaraṇasamathā<br> dhammā uddesaṁ āgacchanti.</div>
<div class="q" id="p_2V_3580"> <div class="divNumber">1242.</div> <div class="p">
<span class="pN">3580</span>Uppannuppannānaṁ adhikaraṇānaṁ samathāya vūpasamāya sammukhāvinayo dātabbo, sativinayo dātabbo, amūḷhavinayo dātabbo, paṭiññāya kāretabbaṁ, yebhuyyasikā, tassapāpiyasikā, tiṇavatthārakoti. </div>
</div>
<div class="q" id="p_2V_3581"> <div class="p">
<span class="pN">3581</span>Uddiṭṭhā kho, ayyāyo, satta adhikaraṇasamathā dhammā. Tatthāyyāyo pucchāmi— “kaccittha parisuddhā”? Dutiyampi pucchāmi— “kaccittha parisuddhā”? Tatiyampi pucchāmi— “kaccittha parisuddhā”? Parisuddhetthāyyāyo, tasmā tuṇhī, evametaṁ dhārayāmīti. </div>
</div>
<div class="CENTER" id="p_2V_3582">
<span class="pN">3582</span>Adhikaraṇasamathā niṭṭhitā.</div>
<div class="q" id="p_2V_3583"> <div class="p">
<span class="pN">3583</span>Uddiṭṭhaṁ kho, ayyāyo, nidānaṁ. Uddiṭṭhā aṭṭha pārājikā dhammā. Uddiṭṭhā sattarasa saṁghādisesā dhammā. Uddiṭṭhā tiṁsa nissaggiyā pācittiyā dhammā. Uddiṭṭhā chasaṭṭhisatā pācittiyā dhammā. Uddiṭṭhā aṭṭha pāṭidesanīyā dhammā. Uddiṭṭhā sekhiyā dhammā. Uddiṭṭhā satta adhikaraṇasamathā dhammā. Ettakaṁ tassa bhagavato suttāgataṁ suttapariyāpannaṁ anvaddhamāsaṁ uddesaṁ āgacchati. Tattha sabbāheva samaggāhi sammodamānāhi avivadamānāhi sikkhitabbanti. </div>
</div>
<div class="ENDH3" id="p_2V_3584">
<span class="pN">3584</span>Bhikkhunivibhaṅgo niṭṭhito.</div>
<div class="ENDBOOK" id="p_2V_3585">
<span class="pN">3585</span>Pācittiyapāḷi niṭṭhitā.</div>
</html>

<html>
<div class="i">2.1.11 Abhabbasutta</div>
<div class="h">Dutiyapaṇṇāsaka</div>
<div class="h">Khemavagga</div>
<div class="h">Abhabbasutta</div>
<div class="q" id="p_17A9_430"> <div class="divNumber">62.</div> <div class="p">
<span class="pN">430</span>“Nava, bhikkhave, dhamme appahāya abhabbo arahattaṁ sacchikātuṁ. Katame nava? Rāgaṁ, dosaṁ, mohaṁ, kodhaṁ, upanāhaṁ, makkhaṁ, paḷāsaṁ, issaṁ, macchariyaṁ—  ime kho, bhikkhave, nava dhamme appahāya abhabbo arahattaṁ sacchikātuṁ. </div>
</div>
<div class="q" id="p_17A9_431"> <div class="p">
<span class="pN">431</span>Nava, bhikkhave, dhamme pahāya bhabbo arahattaṁ sacchikātuṁ. Katame nava? Rāgaṁ, dosaṁ, mohaṁ, kodhaṁ, upanāhaṁ, makkhaṁ, paḷāsaṁ, issaṁ, macchariyaṁ—  ime kho, bhikkhave, nava dhamme pahāya bhabbo arahattaṁ sacchikātun”ti. </div>
</div>
<div class="CENTER" id="p_17A9_432">
<span class="pN">432</span>Ekādasamaṁ.</div>
<div class="CENTER" id="p_17A9_433">
<span class="pN">433</span>Khemavaggo paṭhamo.</div>
<div class="SUMMARY" id="p_17A9_434">
<span class="pN">434</span><span class="firstLetter">T</span>assuddānaṁ</div>
<div class="q" id="p_17A9_435"> <div class="p"> <table class="singleColumn"> <tr> <td> <div class="pN">435</div> <div class="G">Khemo ca amatañceva,</div> </td> </tr> <tr> <td> <div class="G">Abhayaṁ passaddhiyena ca;</div> </td> </tr> <tr> <td> <div class="G">Nirodho anupubbo ca,</div> </td> </tr> <tr> <td> <div class="G">Dhammaṁ pahāya bhabbena cāti.</div> </td> </tr> </table> </div>
</div>
</html>

<html>
<div class="i">3.1.3 Maṇikaṇṭhajātaka</div>
<div class="h">Tikanipāta</div>
<div class="h">Saṅkappavagga</div>
<div class="h">Maṇikaṇṭhajātaka</div>
<div class="q" id="p_22J_678"> <div class="divNumber">7.</div> <div class="p"> <table class="singleColumn"> <tr> <td> <div class="pN">678</div> <div class="G">“Mamannapānaṁ vipulaṁ uḷāraṁ,</div> </td> </tr> <tr> <td> <div class="G">Uppajjatīmassa maṇissa hetu;</div> </td> </tr> <tr> <td> <div class="G">Taṁ te na dassaṁ atiyācakosi,</div> </td> </tr> <tr> <td> <div class="G">Na cāpi te assamamāgamissaṁ.</div> </td> </tr> </table> </div>
</div>
<div class="q" id="p_22J_679"> <div class="divNumber">8.</div> <div class="p"> <table class="singleColumn"> <tr> <td> <div class="pN">679</div> <div class="G">Susū yathā sakkharadhotapāṇī,</div> </td> </tr> <tr> <td> <div class="G">Tāsesi maṁ selaṁ yācamāno;</div> </td> </tr> <tr> <td> <div class="G">Taṁ te na dassaṁ atiyācakosi,</div> </td> </tr> <tr> <td> <div class="G">Na cāpi te assamamāgamissaṁ”.</div> </td> </tr> </table> </div>
</div>
<div class="q" id="p_22J_680"> <div class="divNumber">9.</div> <div class="p"> <table class="singleColumn"> <tr> <td> <div class="pN">680</div> <div class="G">“Na taṁ yāce yassa piyaṁ jigīse,</div> </td> </tr> <tr> <td> <div class="G">Desso hoti atiyācanāya;</div> </td> </tr> <tr> <td> <div class="G">Nāgo maṇiṁ yācito brāhmaṇena,</div> </td> </tr> <tr> <td> <div class="G">Adassanaṁyeva tadajjhagamā”ti.</div> </td> </tr> </table> </div>
</div>
<div class="CENTER" id="p_22J_681">
<span class="pN">681</span>Maṇikaṇṭhajātakaṁ tatiyaṁ.</div>
</html>

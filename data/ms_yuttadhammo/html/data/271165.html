<html>
<div class="i">2.1.6.6 Paccanīkapuggalokāsa</div>
<div class="h">Pavattivāra</div>
<div class="h">Uppādavāra</div>
<div class="h">Atītānāgatavāra</div>
<div class="h">Paccanīkapuggalokāsa</div>
<div class="q" id="p_33Y2_655"> <div class="divNumber">102.</div> <div class="p">
<span class="pN">655</span>»  Yassa yattha rūpakkhandho nuppajjittha tassa tattha vedanākkhandho nuppajjissatīti? </div>
</div>
<div class="q" id="p_33Y2_656"> <div class="p">
<span class="pN">656</span>Arūpānaṁ tesaṁ tattha rūpakkhandho nuppajjittha, no ca tesaṁ tattha vedanākkhandho nuppajjissati. Suddhāvāsānaṁ arūpe pacchimabhavikānaṁ tesaṁ tattha rūpakkhandho ca nuppajjittha vedanākkhandho ca nuppajjissati. </div>
</div>
<div class="q" id="p_33Y2_657"> <div class="p">
<span class="pN">657</span>«  Yassa vā pana yattha vedanākkhandho nuppajjissati tassa tattha rūpakkhandho nuppajjitthāti? </div>
</div>
<div class="q" id="p_33Y2_658"> <div class="p">
<span class="pN">658</span>Pañcavokāre pacchimabhavikānaṁ asaññasattānaṁ tesaṁ tattha vedanākkhandho nuppajjissati, no ca tesaṁ tattha rūpakkhandho nuppajjittha. Suddhāvāsānaṁ arūpe pacchimabhavikānaṁ tesaṁ tattha vedanākkhandho ca nuppajjissati rūpakkhandho ca nuppajjittha. </div>
</div>
<div class="q" id="p_33Y2_659"> <div class="divNumber">103.</div> <div class="p">
<span class="pN">659</span>»  Yassa yattha vedanākkhandho nuppajjittha tassa tattha saññākkhandho nuppajjissatīti? Āmantā. </div>
</div>
<div class="q" id="p_33Y2_660"> <div class="p">
<span class="pN">660</span>«  Yassa vā pana yattha saññākkhandho nuppajjissati tassa tattha vedanākkhandho nuppajjitthāti? </div>
</div>
<div class="q" id="p_33Y2_661"> <div class="p">
<span class="pN">661</span>Pacchimabhavikānaṁ tesaṁ tattha saññākkhandho nuppajjissati, no ca tesaṁ tattha vedanākkhandho nuppajjittha. Suddhāvāsānaṁ asaññasattānaṁ tesaṁ tattha saññākkhandho ca nuppajjissati vedanākkhandho ca nuppajjittha. </div>
</div>
<div class="CENTER" id="p_33Y2_662">
<span class="pN">662</span>Uppādavāro niṭṭhito.</div>
</html>

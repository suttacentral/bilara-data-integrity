<html>
<div class="i"> Upanissaya</div>
<div class="h">Dassanenapahātabbattika</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Upanissaya</div>
<div class="q" id="p_37P1_990"> <div class="divNumber">83.</div> <div class="p">
<span class="pN">990</span>Dassanena pahātabbo dhammo dassanena pahātabbassa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo…pe… . <span class="bold">Pakatūpanissayo</span>—  dassanena pahātabbaṁ rāgaṁ upanissāya pāṇaṁ hanati, adinnaṁ ādiyati…pe…  saṁghaṁ bhindati. Dassanena pahātabbaṁ dosaṁ…  mohaṁ…  diṭṭhiṁ…  patthanaṁ upanissāya pāṇaṁ hanati…pe…  saṁghaṁ bhindati. Dassanena pahātabbo rāgo…  doso…  moho…  diṭṭhi…  patthanā dassanena pahātabbassa rāgassa…  dosassa…  mohassa…  diṭṭhiyā…  patthanāya upanissayapaccayena paccayo. (1) </div>
</div>
<div class="q" id="p_37P1_991"> <div class="p">
<span class="pN">991</span>Dassanena pahātabbo dhammo nevadassanena nabhāvanāya pahātabbassa dhammassa upanissayapaccayena paccayo—  anantarūpanissayo, pakatūpanissayo…pe… . <span class="bold">Pakatūpanissayo</span>—  dassanena pahātabbaṁ rāgaṁ upanissāya dānaṁ deti, sīlaṁ samādiyati, uposathakammaṁ karoti…pe…  samāpattiṁ uppādeti. Dassanena pahātabbaṁ dosaṁ…pe…  patthanaṁ upanissāya dānaṁ deti…pe…  samāpattiṁ uppādeti. Dassanena pahātabbo rāgo…  doso…  moho…  diṭṭhi…  patthanā saddhāya…pe…  paññāya kāyikassa sukhassa, kāyikassa dukkhassa phalasamāpattiyā upanissayapaccayena paccayo. (2) </div>
</div>
<div class="q" id="p_37P1_992"> <div class="divNumber">84.</div> <div class="p">
<span class="pN">992</span>Bhāvanāya pahātabbo dhammo bhāvanāya pahātabbassa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo…pe… . <span class="bold">Pakatūpanissayo</span>—  bhāvanāya pahātabbo rāgo…  doso…  moho…  māno…  patthanā bhāvanāya pahātabbassa rāgassa…  dosassa…  mohassa…  mānassa…  patthanāya upanissayapaccayena paccayo. (1) </div>
</div>
<div class="q" id="p_37P1_993"> <div class="p">
<span class="pN">993</span>Bhāvanāya pahātabbo dhammo dassanena pahātabbassa dhammassa upanissayapaccayena paccayo—  ārammaṇūpanissayo, pakatūpanissayo…pe… . <span class="bold">Pakatūpanissayo</span>—  bhāvanāya pahātabbaṁ rāgaṁ upanissāya pāṇaṁ hanati…pe…  saṁghaṁ bhindati. Bhāvanāya pahātabbaṁ dosaṁ…  mohaṁ…  mānaṁ…  patthanaṁ upanissāya pāṇaṁ hanati…pe…  saṁghaṁ bhindati. Bhāvanāya pahātabbo rāgo…  doso…  moho…  māno…  patthanā dassanena pahātabbassa rāgassa…  dosassa…  mohassa…  diṭṭhiyā…  patthanāya upanissayapaccayena paccayo. Sakabhaṇḍe chandarāgo parabhaṇḍe chandarāgassa upanissayapaccayena paccayo. Sakapariggahe chandarāgo parapariggahe chandarāgassa upanissayapaccayena paccayo. (2) </div>
</div>
<div class="q" id="p_37P1_994"> <div class="p">
<span class="pN">994</span>Bhāvanāya pahātabbo dhammo nevadassanena nabhāvanāya pahātabbassa dhammassa upanissayapaccayena paccayo—  anantarūpanissayo, pakatūpanissayo…pe… . <span class="bold">Pakatūpanissayo</span>—  bhāvanāya pahātabbaṁ rāgaṁ upanissāya dānaṁ deti…pe…  samāpattiṁ uppādeti. Bhāvanāya pahātabbaṁ dosaṁ…  mohaṁ…  mānaṁ…  patthanaṁ upanissāya dānaṁ deti…pe…  samāpattiṁ uppādeti. Bhāvanāya pahātabbo rāgo…  doso…  moho…  māno…  patthanā saddhāya…pe…  phalasamāpattiyā upanissayapaccayena paccayo. (3) </div>
</div>
<div class="q" id="p_37P1_995"> <div class="divNumber">85.</div> <div class="p">
<span class="pN">995</span>Nevadassanena nabhāvanāya pahātabbo dhammo nevadassanena nabhāvanāya pahātabbassa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo…pe… . <span class="bold">Pakatūpanissayo</span>—  saddhaṁ upanissāya dānaṁ deti…pe…  samāpattiṁ uppādeti. Sīlaṁ…  sutaṁ…  cāgaṁ…  paññaṁ…  kāyikaṁ sukhaṁ…  kāyikaṁ dukkhaṁ…  utuṁ…  bhojanaṁ…  senāsanaṁ upanissāya dānaṁ deti…pe…  samāpattiṁ uppādeti. Saddhā…  sīlaṁ…  sutaṁ…  cāgo…  paññā…  kāyikaṁ sukhaṁ…  kāyikaṁ dukkhaṁ…  utu…  bhojanaṁ…  senāsanaṁ saddhāya…pe…  paññāya kāyikassa sukhassa, kāyikassa dukkhassa phalasamāpattiyā upanissayapaccayena paccayo. (1) </div>
</div>
<div class="q" id="p_37P1_996"> <div class="p">
<span class="pN">996</span>Nevadassanena nabhāvanāya pahātabbo dhammo dassanena pahātabbassa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo…pe… . <span class="bold">Pakatūpanissayo</span>—  saddhaṁ upanissāya diṭṭhiṁ gaṇhāti. Sīlaṁ…pe…  senāsanaṁ upanissāya pāṇaṁ hanati…pe…  saṁghaṁ bhindati. Saddhā…pe…  senāsanaṁ dassanena pahātabbassa rāgassa…  dosassa…  mohassa…  diṭṭhiyā…  patthanāya upanissayapaccayena paccayo. (2) </div>
</div>
<div class="q" id="p_37P1_997"> <div class="p">
<span class="pN">997</span>Nevadassanena nabhāvanāya pahātabbo dhammo bhāvanāya pahātabbassa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo…pe… . <span class="bold">Pakatūpanissayo</span>—  saddhaṁ upanissāya mānaṁ jappeti. Sīlaṁ…pe…  paññaṁ…  kāyikaṁ sukhaṁ…  kāyikaṁ dukkhaṁ…  utuṁ…  bhojanaṁ…  senāsanaṁ upanissāya mānaṁ jappeti. Saddhā…pe…  paññā…  kāyikaṁ sukhaṁ…  kāyikaṁ dukkhaṁ…  utu…  bhojanaṁ…  senāsanaṁ bhāvanāya pahātabbassa rāgassa…  dosassa…  mohassa…  mānassa…  patthanāya upanissayapaccayena paccayo. (3) </div>
</div>
</html>

<html>
<div class="i">12.3 Saraṇagamaniyattheraapadāna</div>
<div class="h">Mahāparivāravagga</div>
<div class="h">Saraṇagamaniyattheraapadāna</div>
<div class="q" id="p_20Ap1_1964"> <div class="divNumber">20.</div> <div class="p"> <table class="singleColumn"> <tr> <td> <div class="pN">1964</div> <div class="G">“Ubhinnaṁ devarājūnaṁ,</div> </td> </tr> <tr> <td> <div class="G">saṅgāmo samupaṭṭhito;</div> </td> </tr> <tr> <td> <div class="G">Ahosi samupabyūḷho,</div> </td> </tr> <tr> <td> <div class="G">mahāghoso avattatha.</div> </td> </tr> </table> </div>
</div>
<div class="q" id="p_20Ap1_1965"> <div class="divNumber">21.</div> <div class="p"> <table class="singleColumn"> <tr> <td> <div class="pN">1965</div> <div class="G">Padumuttaro lokavidū,</div> </td> </tr> <tr> <td> <div class="G">āhutīnaṁ paṭiggaho;</div> </td> </tr> <tr> <td> <div class="G">Antalikkhe ṭhito satthā,</div> </td> </tr> <tr> <td> <div class="G">saṁvejesi mahājanaṁ.</div> </td> </tr> </table> </div>
</div>
<div class="q" id="p_20Ap1_1966"> <div class="divNumber">22.</div> <div class="p"> <table class="singleColumn"> <tr> <td> <div class="pN">1966</div> <div class="G">Sabbe devā attamanā,</div> </td> </tr> <tr> <td> <div class="G">nikkhittakavacāvudhā;</div> </td> </tr> <tr> <td> <div class="G">Sambuddhaṁ abhivādetvā,</div> </td> </tr> <tr> <td> <div class="G">ekaggāsiṁsu tāvade.</div> </td> </tr> </table> </div>
</div>
<div class="q" id="p_20Ap1_1967"> <div class="divNumber">23.</div> <div class="p"> <table class="singleColumn"> <tr> <td> <div class="pN">1967</div> <div class="G">Mayhaṁ saṅkappamaññāya,</div> </td> </tr> <tr> <td> <div class="G">vācāsabhimudīrayi;</div> </td> </tr> <tr> <td> <div class="G">Anukampako lokavidū,</div> </td> </tr> <tr> <td> <div class="G">nibbāpesi mahājanaṁ.</div> </td> </tr> </table> </div>
</div>
<div class="q" id="p_20Ap1_1968"> <div class="divNumber">24.</div> <div class="p"> <table class="singleColumn"> <tr> <td> <div class="pN">1968</div> <div class="G">Paduṭṭhacitto manujo,</div> </td> </tr> <tr> <td> <div class="G">ekapāṇaṁ viheṭhayaṁ;</div> </td> </tr> <tr> <td> <div class="G">Tena cittappadosena,</div> </td> </tr> <tr> <td> <div class="G">apāyaṁ upapajjati.</div> </td> </tr> </table> </div>
</div>
<div class="q" id="p_20Ap1_1969"> <div class="divNumber">25.</div> <div class="p"> <table class="singleColumn"> <tr> <td> <div class="pN">1969</div> <div class="G">Saṅgāmasīse nāgova,</div> </td> </tr> <tr> <td> <div class="G">bahū pāṇe viheṭhayaṁ;</div> </td> </tr> <tr> <td> <div class="G">Nibbāpetha sakaṁ cittaṁ,</div> </td> </tr> <tr> <td> <div class="G">mā haññittho punappunaṁ.</div> </td> </tr> </table> </div>
</div>
<div class="q" id="p_20Ap1_1970"> <div class="divNumber">26.</div> <div class="p"> <table class="singleColumn"> <tr> <td> <div class="pN">1970</div> <div class="G">Dvinnampi yakkharājūnaṁ,</div> </td> </tr> <tr> <td> <div class="G">senā sā vimhitā ahu;</div> </td> </tr> <tr> <td> <div class="G">Saraṇañca upāgacchuṁ,</div> </td> </tr> <tr> <td> <div class="G">lokajeṭṭhaṁ sutādinaṁ.</div> </td> </tr> </table> </div>
</div>
<div class="q" id="p_20Ap1_1971"> <div class="divNumber">27.</div> <div class="p"> <table class="singleColumn"> <tr> <td> <div class="pN">1971</div> <div class="G">Saññāpetvāna janataṁ,</div> </td> </tr> <tr> <td> <div class="G">padamuddhari cakkhumā;</div> </td> </tr> <tr> <td> <div class="G">Pekkhamānova devehi,</div> </td> </tr> <tr> <td> <div class="G">pakkāmi uttarāmukho.</div> </td> </tr> </table> </div>
</div>
<div class="q" id="p_20Ap1_1972"> <div class="divNumber">28.</div> <div class="p"> <table class="singleColumn"> <tr> <td> <div class="pN">1972</div> <div class="G">Paṭhamaṁ saraṇaṁ gacchiṁ,</div> </td> </tr> <tr> <td> <div class="G">dvipadindassa tādino;</div> </td> </tr> <tr> <td> <div class="G">Kappānaṁ satasahassaṁ,</div> </td> </tr> <tr> <td> <div class="G">duggatiṁ nupapajjahaṁ.</div> </td> </tr> </table> </div>
</div>
<div class="q" id="p_20Ap1_1973"> <div class="divNumber">29.</div> <div class="p"> <table class="singleColumn"> <tr> <td> <div class="pN">1973</div> <div class="G">Mahādundubhināmā ca,</div> </td> </tr> <tr> <td> <div class="G">soḷasāsuṁ rathesabhā;</div> </td> </tr> <tr> <td> <div class="G">Tiṁsakappasahassamhi,</div> </td> </tr> <tr> <td> <div class="G">rājāno cakkavattino.</div> </td> </tr> </table> </div>
</div>
<div class="q" id="p_20Ap1_1974"> <div class="divNumber">30.</div> <div class="p"> <table class="singleColumn"> <tr> <td> <div class="pN">1974</div> <div class="G">Paṭisambhidā catasso,</div> </td> </tr> <tr> <td> <div class="G">…pe…</div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_1975"> <div class="p">
<span class="pN">1975</span>Itthaṁ sudaṁ āyasmā saraṇagamaniyo thero imā gāthāyo abhāsitthāti. </div>
</div>
<div class="CENTER" id="p_20Ap1_1976">
<span class="pN">1976</span>Saraṇagamaniyattherassāpadānaṁ tatiyaṁ.</div>
</html>

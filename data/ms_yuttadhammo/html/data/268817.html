<html>
<div class="i">14.1.2 Godattattheragāthā</div>
<div class="h">Cuddasakanipāta</div>
<div class="h">Paṭhamavagga</div>
<div class="h">Godattattheragāthā</div>
<div class="q" id="p_19Th1_986"> <div class="divNumber">659.</div> <div class="p"> <table class="singleColumn"> <tr> <td> <div class="pN">986</div> <div class="G">“Yathāpi bhaddo ājañño,</div> </td> </tr> <tr> <td> <div class="G">dhure yutto dhurassaho;</div> </td> </tr> <tr> <td> <div class="G">Mathito atibhārena,</div> </td> </tr> <tr> <td> <div class="G">saṁyugaṁ nātivattati.</div> </td> </tr> </table> </div>
</div>
<div class="q" id="p_19Th1_987"> <div class="divNumber">660.</div> <div class="p"> <table class="singleColumn"> <tr> <td> <div class="pN">987</div> <div class="G">Evaṁ paññāya ye tittā,</div> </td> </tr> <tr> <td> <div class="G">samuddo vārinā yathā;</div> </td> </tr> <tr> <td> <div class="G">Na pare atimaññanti,</div> </td> </tr> <tr> <td> <div class="G">ariyadhammova pāṇinaṁ.</div> </td> </tr> </table> </div>
</div>
<div class="q" id="p_19Th1_988"> <div class="divNumber">661.</div> <div class="p"> <table class="singleColumn"> <tr> <td> <div class="pN">988</div> <div class="G">Kāle kālavasaṁ pattā,</div> </td> </tr> <tr> <td> <div class="G">bhavābhavavasaṁ gatā;</div> </td> </tr> <tr> <td> <div class="G">Narā dukkhaṁ nigacchanti,</div> </td> </tr> <tr> <td> <div class="G">tedha socanti māṇavā.</div> </td> </tr> </table> </div>
</div>
<div class="q" id="p_19Th1_989"> <div class="divNumber">662.</div> <div class="p"> <table class="singleColumn"> <tr> <td> <div class="pN">989</div> <div class="G">Unnatā sukhadhammena,</div> </td> </tr> <tr> <td> <div class="G">dukkhadhammena conatā;</div> </td> </tr> <tr> <td> <div class="G">Dvayena bālā haññanti,</div> </td> </tr> <tr> <td> <div class="G">yathābhūtaṁ adassino.</div> </td> </tr> </table> </div>
</div>
<div class="q" id="p_19Th1_990"> <div class="divNumber">663.</div> <div class="p"> <table class="singleColumn"> <tr> <td> <div class="pN">990</div> <div class="G">Ye ca dukkhe sukhasmiñca,</div> </td> </tr> <tr> <td> <div class="G">majjhe sibbinimaccagū;</div> </td> </tr> <tr> <td> <div class="G">Ṭhitā te indakhīlova,</div> </td> </tr> <tr> <td> <div class="G">na te unnataonatā.</div> </td> </tr> </table> </div>
</div>
<div class="q" id="p_19Th1_991"> <div class="divNumber">664.</div> <div class="p"> <table class="singleColumn"> <tr> <td> <div class="pN">991</div> <div class="G">Na heva lābhe nālābhe,</div> </td> </tr> <tr> <td> <div class="G">na yase na ca kittiyā;</div> </td> </tr> <tr> <td> <div class="G">Na nindāyaṁ pasaṁsāya,</div> </td> </tr> <tr> <td> <div class="G">na te dukkhe sukhamhi ca.</div> </td> </tr> </table> </div>
</div>
<div class="q" id="p_19Th1_992"> <div class="divNumber">665.</div> <div class="p"> <table class="singleColumn"> <tr> <td> <div class="pN">992</div> <div class="G">Sabbattha te na limpanti,</div> </td> </tr> <tr> <td> <div class="G">udabinduva pokkhare;</div> </td> </tr> <tr> <td> <div class="G">Sabbattha sukhitā dhīrā,</div> </td> </tr> <tr> <td> <div class="G">sabbattha aparājitā.</div> </td> </tr> </table> </div>
</div>
<div class="q" id="p_19Th1_993"> <div class="divNumber">666.</div> <div class="p"> <table class="singleColumn"> <tr> <td> <div class="pN">993</div> <div class="G">Dhammena ca alābho yo,</div> </td> </tr> <tr> <td> <div class="G">yo ca lābho adhammiko;</div> </td> </tr> <tr> <td> <div class="G">Alābho dhammiko seyyo,</div> </td> </tr> <tr> <td> <div class="G">yañce lābho adhammiko.</div> </td> </tr> </table> </div>
</div>
<div class="q" id="p_19Th1_994"> <div class="divNumber">667.</div> <div class="p"> <table class="singleColumn"> <tr> <td> <div class="pN">994</div> <div class="G">Yaso ca appabuddhīnaṁ,</div> </td> </tr> <tr> <td> <div class="G">viññūnaṁ ayaso ca yo;</div> </td> </tr> <tr> <td> <div class="G">Ayasova seyyo viññūnaṁ,</div> </td> </tr> <tr> <td> <div class="G">na yaso appabuddhinaṁ.</div> </td> </tr> </table> </div>
</div>
<div class="q" id="p_19Th1_995"> <div class="divNumber">668.</div> <div class="p"> <table class="singleColumn"> <tr> <td> <div class="pN">995</div> <div class="G">Dummedhehi pasaṁsā ca,</div> </td> </tr> <tr> <td> <div class="G">viññūhi garahā ca yā;</div> </td> </tr> <tr> <td> <div class="G">Garahāva seyyo viññūhi,</div> </td> </tr> <tr> <td> <div class="G">yañce bālappasaṁsanā.</div> </td> </tr> </table> </div>
</div>
<div class="q" id="p_19Th1_996"> <div class="divNumber">669.</div> <div class="p"> <table class="singleColumn"> <tr> <td> <div class="pN">996</div> <div class="G">Sukhañca kāmamayikaṁ,</div> </td> </tr> <tr> <td> <div class="G">dukkhañca pavivekiyaṁ;</div> </td> </tr> <tr> <td> <div class="G">Pavivekadukkhaṁ seyyo,</div> </td> </tr> <tr> <td> <div class="G">yañce kāmamayaṁ sukhaṁ.</div> </td> </tr> </table> </div>
</div>
<div class="q" id="p_19Th1_997"> <div class="divNumber">670.</div> <div class="p"> <table class="singleColumn"> <tr> <td> <div class="pN">997</div> <div class="G">Jīvitañca adhammena,</div> </td> </tr> <tr> <td> <div class="G">dhammena maraṇañca yaṁ;</div> </td> </tr> <tr> <td> <div class="G">Maraṇaṁ dhammikaṁ seyyo,</div> </td> </tr> <tr> <td> <div class="G">yañce jīve adhammikaṁ.</div> </td> </tr> </table> </div>
</div>
<div class="q" id="p_19Th1_998"> <div class="divNumber">671.</div> <div class="p"> <table class="singleColumn"> <tr> <td> <div class="pN">998</div> <div class="G">Kāmakopappahīnā ye,</div> </td> </tr> <tr> <td> <div class="G">santacittā bhavābhave;</div> </td> </tr> <tr> <td> <div class="G">Caranti loke asitā,</div> </td> </tr> <tr> <td> <div class="G">natthi tesaṁ piyāpiyaṁ.</div> </td> </tr> </table> </div>
</div>
<div class="q" id="p_19Th1_999"> <div class="divNumber">672.</div> <div class="p"> <table class="singleColumn"> <tr> <td> <div class="pN">999</div> <div class="G">Bhāvayitvāna bojjhaṅge,</div> </td> </tr> <tr> <td> <div class="G">indriyāni balāni ca;</div> </td> </tr> <tr> <td> <div class="G">Pappuyya paramaṁ santiṁ,</div> </td> </tr> <tr> <td> <div class="G">parinibbantināsavā”ti.</div> </td> </tr> </table> </div>
</div>
<div class="CENTER" id="p_19Th1_1000">
<span class="pN">1000</span>… Godatto thero….</div>
<div class="ENDH3" id="p_19Th1_1001">
<span class="pN">1001</span>Cuddasakanipāto niṭṭhito.</div>
<div class="SUMMARY" id="p_19Th1_1002">
<span class="pN">1002</span><span class="firstLetter">T</span>atruddānaṁ</div>
<div class="q" id="p_19Th1_1003"> <div class="p"> <table class="singleColumn"> <tr> <td> <div class="pN">1003</div> <div class="G">Revato ceva godatto,</div> </td> </tr> <tr> <td> <div class="G">therā dve te mahiddhikā;</div> </td> </tr> <tr> <td> <div class="G">Cuddasamhi nipātamhi,</div> </td> </tr> <tr> <td> <div class="G">gāthāyo aṭṭhavīsatīti.</div> </td> </tr> </table> </div>
</div>
</html>

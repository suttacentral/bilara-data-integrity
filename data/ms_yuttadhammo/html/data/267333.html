<html>
<div class="i">20.9 Kiṁkaṇikapupphiyattheraapadāna</div>
<div class="h">Tamālapupphiyavagga</div>
<div class="h">Kiṁkaṇikapupphiyattheraapadāna</div>
<div class="q" id="p_20Ap1_2728"> <div class="divNumber">47.</div> <div class="p"> <table class="singleColumn"> <tr> <td> <div class="pN">2728</div> <div class="G">“Sumaṅgaloti nāmena,</div> </td> </tr> <tr> <td> <div class="G">sayambhū aparājito;</div> </td> </tr> <tr> <td> <div class="G">Pavanā nikkhamitvāna,</div> </td> </tr> <tr> <td> <div class="G">nagaraṁ pāvisī jino.</div> </td> </tr> </table> </div>
</div>
<div class="q" id="p_20Ap1_2729"> <div class="divNumber">48.</div> <div class="p"> <table class="singleColumn"> <tr> <td> <div class="pN">2729</div> <div class="G">Piṇḍacāraṁ caritvāna,</div> </td> </tr> <tr> <td> <div class="G">nikkhamma nagarā muni;</div> </td> </tr> <tr> <td> <div class="G">Katakiccova sambuddho,</div> </td> </tr> <tr> <td> <div class="G">so vasī vanamantare.</div> </td> </tr> </table> </div>
</div>
<div class="q" id="p_20Ap1_2730"> <div class="divNumber">49.</div> <div class="p"> <table class="singleColumn"> <tr> <td> <div class="pN">2730</div> <div class="G">Kiṁkaṇipupphaṁ paggayha,</div> </td> </tr> <tr> <td> <div class="G">buddhassa abhiropayiṁ;</div> </td> </tr> <tr> <td> <div class="G">Pasannacitto sumano,</div> </td> </tr> <tr> <td> <div class="G">sayambhussa mahesino.</div> </td> </tr> </table> </div>
</div>
<div class="q" id="p_20Ap1_2731"> <div class="divNumber">50.</div> <div class="p"> <table class="singleColumn"> <tr> <td> <div class="pN">2731</div> <div class="G">Catunnavutito kappe,</div> </td> </tr> <tr> <td> <div class="G">yaṁ pupphamabhiropayiṁ;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">buddhapūjāyidaṁ phalaṁ.</div> </td> </tr> </table> </div>
</div>
<div class="q" id="p_20Ap1_2732"> <div class="divNumber">51.</div> <div class="p"> <table class="singleColumn"> <tr> <td> <div class="pN">2732</div> <div class="G">Chaḷāsītimhito kappe,</div> </td> </tr> <tr> <td> <div class="G">apilāsisanāmako;</div> </td> </tr> <tr> <td> <div class="G">Sattaratanasampanno,</div> </td> </tr> <tr> <td> <div class="G">cakkavattī mahabbalo.</div> </td> </tr> </table> </div>
</div>
<div class="q" id="p_20Ap1_2733"> <div class="divNumber">52.</div> <div class="p"> <table class="singleColumn"> <tr> <td> <div class="pN">2733</div> <div class="G">Paṭisambhidā catasso,</div> </td> </tr> <tr> <td> <div class="G">…pe…</div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_2734"> <div class="p">
<span class="pN">2734</span>Itthaṁ sudaṁ āyasmā kiṁkaṇikapupphiyo thero imā gāthāyo abhāsitthāti. </div>
</div>
<div class="CENTER" id="p_20Ap1_2735">
<span class="pN">2735</span>Kiṁkaṇikapupphiyattherassāpadānaṁ navamaṁ.</div>
</html>

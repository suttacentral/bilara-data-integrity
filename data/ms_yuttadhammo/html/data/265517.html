<html>
<div class="i"> Purejāta</div>
<div class="h">Kilesagocchaka</div>
<div class="h">Kilesaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Purejāta</div>
<div class="q" id="p_38P2_3877"> <div class="divNumber">25.</div> <div class="p">
<span class="pN">3877</span>Nokileso dhammo nokilesassa dhammassa purejātapaccayena paccayo— ārammaṇapurejātaṁ, vatthupurejātaṁ. <span class="bold">Ārammaṇapurejātaṁ</span>— cakkhuṁ…pe… vatthuṁ aniccato…pe… domanassaṁ uppajjati, dibbena cakkhunā rūpaṁ passati, dibbāya sotadhātuyā saddaṁ suṇāti. Rūpāyatanaṁ cakkhuviññāṇassa…pe… phoṭṭhabbāyatanaṁ kāyaviññāṇassa…pe…. <span class="bold">Vatthupurejātaṁ</span>— cakkhāyatanaṁ cakkhuviññāṇassa…pe… kāyāyatanaṁ kāyaviññāṇassa…pe… vatthu nokilesānaṁ khandhānaṁ purejātapaccayena paccayo. (1) </div>
</div>
<div class="q" id="p_38P2_3878"> <div class="p">
<span class="pN">3878</span>Nokileso dhammo kilesassa dhammassa purejātapaccayena paccayo— ārammaṇapurejātaṁ, vatthupurejātaṁ. <span class="bold">Ārammaṇapurejātaṁ</span>— cakkhuṁ…pe… vatthuṁ assādeti abhinandati, taṁ ārabbha rāgo…pe… domanassaṁ uppajjati. <span class="bold">Vatthupurejātaṁ</span>— vatthu kilesānaṁ purejātapaccayena paccayo. (2) </div>
</div>
<div class="q" id="p_38P2_3879"> <div class="p">
<span class="pN">3879</span>Nokileso dhammo kilesassa ca nokilesassa ca dhammassa purejātapaccayena paccayo— ārammaṇapurejātaṁ, vatthupurejātaṁ. <span class="bold">Ārammaṇapurejātaṁ</span>— cakkhuṁ…pe… vatthuṁ assādeti abhinandati, taṁ ārabbha kilesā ca sampayuttakā ca khandhā uppajjanti. <span class="bold">Vatthupurejātaṁ</span>— vatthu kilesānaṁ sampayuttakānañca khandhānaṁ purejātapaccayena paccayo. (3) </div>
</div>
</html>

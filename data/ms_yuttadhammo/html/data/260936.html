<html>
<div class="i"> Hetu</div>
<div class="h">Hetugocchaka</div>
<div class="h">Hetusampayuttaduka</div>
<div class="h">Paṭiccādivāra</div>
<div class="h">Hetu</div>
<div class="q" id="p_38P2_349"> <div class="divNumber">126.</div> <div class="p">
<span class="pN">349</span>Hetusampayuttaṁ dhammaṁ paṭicca hetusampayutto dhammo uppajjati hetupaccayā— hetusampayuttaṁ ekaṁ khandhaṁ paṭicca tayo khandhā…pe… dve khandhe…pe… paṭisandhikkhaṇe…pe…. (1) </div>
</div>
<div class="q" id="p_38P2_350"> <div class="p">
<span class="pN">350</span>Hetusampayuttaṁ dhammaṁ paṭicca hetuvippayutto dhammo uppajjati hetupaccayā— hetusampayutte khandhe paṭicca cittasamuṭṭhānaṁ rūpaṁ; paṭisandhikkhaṇe…pe…. (2) </div>
</div>
<div class="q" id="p_38P2_351"> <div class="p">
<span class="pN">351</span>(Iminā kāraṇena vitthāretabbaṁ yathā sahetukadukaṁ ninnānākaraṇaṁ.) </div>
</div>
<div class="CENTER" id="p_38P2_352">
<span class="pN">352</span>Hetusampayuttadukaṁ niṭṭhitaṁ.</div>
</html>

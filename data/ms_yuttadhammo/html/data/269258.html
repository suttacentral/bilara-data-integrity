<html>
<div class="i">5.2.5 Ahituṇḍikajātaka</div>
<div class="h">Pañcakanipāta</div>
<div class="h">Vaṇṇārohavagga</div>
<div class="h">Ahituṇḍikajātaka</div>
<div class="q" id="p_22J_1241"> <div class="divNumber">80.</div> <div class="p"> <table class="singleColumn"> <tr> <td> <div class="pN">1241</div> <div class="G">“Dhuttomhi samma sumukha,</div> </td> </tr> <tr> <td> <div class="G">jūte akkhaparājito;</div> </td> </tr> <tr> <td> <div class="G">Harehi ambapakkāni,</div> </td> </tr> <tr> <td> <div class="G">vīriyaṁ te bhakkhayāmase”.</div> </td> </tr> </table> </div>
</div>
<div class="q" id="p_22J_1242"> <div class="divNumber">81.</div> <div class="p"> <table class="singleColumn"> <tr> <td> <div class="pN">1242</div> <div class="G">“Alikaṁ vata maṁ samma,</div> </td> </tr> <tr> <td> <div class="G">abhūtena pasaṁsasi;</div> </td> </tr> <tr> <td> <div class="G">Ko te suto vā diṭṭho vā,</div> </td> </tr> <tr> <td> <div class="G">sumukho nāma makkaṭo.</div> </td> </tr> </table> </div>
</div>
<div class="q" id="p_22J_1243"> <div class="divNumber">82.</div> <div class="p"> <table class="singleColumn"> <tr> <td> <div class="pN">1243</div> <div class="G">Ajjāpi me taṁ manasi,</div> </td> </tr> <tr> <td> <div class="G">yaṁ maṁ tvaṁ ahituṇḍika;</div> </td> </tr> <tr> <td> <div class="G">Dhaññāpaṇaṁ pavisitvā,</div> </td> </tr> <tr> <td> <div class="G">matto chātaṁ hanāsi maṁ.</div> </td> </tr> </table> </div>
</div>
<div class="q" id="p_22J_1244"> <div class="divNumber">83.</div> <div class="p"> <table class="singleColumn"> <tr> <td> <div class="pN">1244</div> <div class="G">Tāhaṁ saraṁ dukkhaseyyaṁ,</div> </td> </tr> <tr> <td> <div class="G">api rajjampi kāraye;</div> </td> </tr> <tr> <td> <div class="G">Nevāhaṁ yācito dajjaṁ,</div> </td> </tr> <tr> <td> <div class="G">tathā hi bhayatajjito.</div> </td> </tr> </table> </div>
</div>
<div class="q" id="p_22J_1245"> <div class="divNumber">84.</div> <div class="p"> <table class="singleColumn"> <tr> <td> <div class="pN">1245</div> <div class="G">Yañca jaññā kule jātaṁ,</div> </td> </tr> <tr> <td> <div class="G">Gabbhe tittaṁ amacchariṁ;</div> </td> </tr> <tr> <td> <div class="G">Tena sakhiñca mittañca,</div> </td> </tr> <tr> <td> <div class="G">Dhīro sandhātumarahatī”ti.</div> </td> </tr> </table> </div>
</div>
<div class="CENTER" id="p_22J_1246">
<span class="pN">1246</span>Ahituṇḍikajātakaṁ pañcamaṁ.</div>
</html>

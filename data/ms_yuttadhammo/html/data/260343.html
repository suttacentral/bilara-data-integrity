<html>
<div class="i">2.2.3.3 Anulomapuggalokāsa</div>
<div class="h">Pavattivāra</div>
<div class="h">Nirodhavāra</div>
<div class="h">Anāgatavāra</div>
<div class="h">Anulomapuggalokāsa</div>
<div class="q" id="p_35Y9_551"> <div class="divNumber">126.</div> <div class="p">
<span class="pN">551</span>»  Yassa yattha kusalā dhammā nirujjhissanti tassa tattha akusalā dhammā nirujjhissantīti? </div>
</div>
<div class="q" id="p_35Y9_552"> <div class="p">
<span class="pN">552</span>Aggamaggassa uppādakkhaṇe yassa cittassa anantarā aggamaggaṁ paṭilabhissanti tesaṁ tattha kusalā dhammā nirujjhissanti, no ca tesaṁ tattha akusalā dhammā nirujjhissanti. Itaresaṁ catuvokārānaṁ pañcavokārānaṁ tesaṁ tattha kusalā ca dhammā nirujjhissanti akusalā ca dhammā nirujjhissanti. </div>
</div>
<div class="q" id="p_35Y9_553"> <div class="p">
<span class="pN">553</span>«  Yassa vā pana yattha akusalā dhammā nirujjhissanti tassa tattha kusalā dhammā nirujjhissantīti? Āmantā. </div>
</div>
<div class="q" id="p_35Y9_554"> <div class="p">
<span class="pN">554</span>»  Yassa yattha kusalā dhammā nirujjhissanti tassa tattha abyākatā dhammā nirujjhissantīti? Āmantā. </div>
</div>
<div class="q" id="p_35Y9_555"> <div class="p">
<span class="pN">555</span>«  Yassa vā pana yattha abyākatā dhammā nirujjhissanti tassa tattha kusalā dhammā nirujjhissantīti? </div>
</div>
<div class="q" id="p_35Y9_556"> <div class="p">
<span class="pN">556</span>Aggamaggassa bhaṅgakkhaṇe arahantānaṁ asaññasattānaṁ tesaṁ tattha abyākatā dhammā nirujjhissanti, no ca tesaṁ tattha kusalā dhammā nirujjhissanti. Itaresaṁ catuvokārānaṁ pañcavokārānaṁ tesaṁ tattha abyākatā ca dhammā nirujjhissanti kusalā ca dhammā nirujjhissanti. </div>
</div>
<div class="q" id="p_35Y9_557"> <div class="divNumber">127.</div> <div class="p">
<span class="pN">557</span>»  Yassa yattha akusalā dhammā nirujjhissanti tassa tattha abyākatā dhammā nirujjhissantīti? Āmantā. </div>
</div>
<div class="q" id="p_35Y9_558"> <div class="p">
<span class="pN">558</span>«  Yassa vā pana yattha abyākatā dhammā nirujjhissanti tassa tattha akusalā dhammā nirujjhissantīti? </div>
</div>
<div class="q" id="p_35Y9_559"> <div class="p">
<span class="pN">559</span>Aggamaggasamaṅgīnaṁ arahantānaṁ yassa cittassa anantarā aggamaggaṁ paṭilabhissanti asaññasattānaṁ tesaṁ tattha abyākatā dhammā nirujjhissanti, no ca tesaṁ tattha akusalā dhammā nirujjhissanti. Itaresaṁ catuvokārānaṁ pañcavokārānaṁ tesaṁ tattha abyākatā ca dhammā nirujjhissanti akusalā ca dhammā nirujjhissanti. </div>
</div>
</html>

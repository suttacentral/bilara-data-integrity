<html>
<div class="i">2.1.8 Pathavīdhātusanidassanātiādikathā</div>
<div class="h">Niyāmapaṇṇāsaka</div>
<div class="h">Chaṭṭhavagga</div>
<div class="h">Pathavīdhātusanidassanātiādikathā</div>
<div class="q" id="p_32Kv_1592"> <div class="divNumber">465.</div> <div class="p">
<span class="pN">1592</span>๐ Pathavīdhātu sanidassanāti? Āmantā. Rūpaṁ rūpāyatanaṁ rūpadhātu nīlaṁ pītakaṁ lohitakaṁ odātaṁ cakkhuviññeyyaṁ cakkhusmiṁ paṭihaññati cakkhussa āpāthaṁ āgacchatīti? Na hevaṁ vattabbe…pe… . </div>
</div>
<div class="q" id="p_32Kv_1593"> <div class="p">
<span class="pN">1593</span>๐ Pathavīdhātu sanidassanāti? Āmantā. Cakkhuñca paṭicca pathavīdhātuñca uppajjati cakkhuviññāṇanti? Na hevaṁ vattabbe…pe… . </div>
</div>
<div class="q" id="p_32Kv_1594"> <div class="p">
<span class="pN">1594</span>๐ Cakkhuñca paṭicca pathavīdhātuñca uppajjati cakkhuviññāṇanti? Āmantā. “Cakkhuñca paṭicca pathavīdhātuñca uppajjati cakkhuviññāṇan”ti—  attheva suttantoti? Natthi. “Cakkhuñca paṭicca rūpe ca uppajjati cakkhuviññāṇan”ti—  attheva suttantoti? Āmantā. Hañci “cakkhuñca paṭicca rūpe ca uppajjati cakkhuviññāṇan”ti—  attheva suttanto, no ca vata re vattabbe—  “cakkhuñca paṭicca pathavīdhātuñca uppajjati cakkhuviññāṇan”ti. </div>
</div>
<div class="q" id="p_32Kv_1595"> <div class="divNumber">466.</div> <div class="p">
<span class="pN">1595</span>× Na vattabbaṁ—  “pathavīdhātu sanidassanā”ti? Āmantā. Nanu passati bhūmiṁ pāsāṇaṁ pabbatanti? Āmantā. Hañci passati bhūmiṁ pāsāṇaṁ pabbataṁ, tena vata re vattabbe—  “pathavīdhātu sanidassanā”ti…pe… . </div>
</div>
<div class="q" id="p_32Kv_1596"> <div class="p">
<span class="pN">1596</span>× Na vattabbaṁ—  “āpodhātu sanidassanā”ti? Āmantā. Nanu passati udakanti? Āmantā. Hañci passati udakaṁ, tena vata re vattabbe—  “āpodhātu sanidassanāti…pe… . </div>
</div>
<div class="q" id="p_32Kv_1597"> <div class="p">
<span class="pN">1597</span>× Na vattabbaṁ—  tejodhātu sanidassanāti? Āmantā. Nanu passati aggiṁ jalantanti? Āmantā. Hañci passati aggiṁ jalantaṁ, tena vata re vattabbe—  “tejodhātu sanidassanā”ti…pe… . </div>
</div>
<div class="q" id="p_32Kv_1598"> <div class="p">
<span class="pN">1598</span>× Na vattabbaṁ—  “vāyodhātu sanidassanā”ti? Āmantā. Nanu passati vātena rukkhe sañcāliyamāneti? Āmantā. Hañci passati vātena rukkhe sañcāliyamāne, tena vata re vattabbe—  “vāyodhātu sanidassanā”ti…pe… . </div>
</div>
<div class="CENTER" id="p_32Kv_1599">
<span class="pN">1599</span>Pathavīdhātu sanidassanātiādikathā niṭṭhitā.</div>
</html>

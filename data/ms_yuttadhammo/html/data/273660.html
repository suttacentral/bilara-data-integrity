<html>
<div class="i">1.5.6 Accharāsutta</div>
<div class="h">Devatāsaṁyutta</div>
<div class="h">Ādittavagga</div>
<div class="h">Accharāsutta</div>
<div class="q" id="p_12S1_251"> <div class="divNumber">46.</div> <div class="p"> <table class="singleColumn"> <tr> <td> <div class="pN">251</div> <div class="G">“Accharāgaṇasaṅghuṭṭhaṁ,</div> </td> </tr> <tr> <td> <div class="G">pisācagaṇasevitaṁ;</div> </td> </tr> <tr> <td> <div class="G">Vanantaṁ mohanaṁ nāma,</div> </td> </tr> <tr> <td> <div class="G">kathaṁ yātrā bhavissatī”ti.</div> </td> </tr> </table> </div>
</div>
<div class="q" id="p_12S1_252"> <div class="p"> <table class="singleColumn"> <tr> <td> <div class="pN">252</div> <div class="G">“Ujuko nāma so maggo,</div> </td> </tr> <tr> <td> <div class="G">abhayā nāma sā disā;</div> </td> </tr> <tr> <td> <div class="G">Ratho akūjano nāma,</div> </td> </tr> <tr> <td> <div class="G">dhammacakkehi saṁyuto.</div> </td> </tr> </table> </div>
</div>
<div class="q" id="p_12S1_253"> <div class="p"> <table class="singleColumn"> <tr> <td> <div class="pN">253</div> <div class="G">Hirī tassa apālambo,</div> </td> </tr> <tr> <td> <div class="G">satyassa parivāraṇaṁ;</div> </td> </tr> <tr> <td> <div class="G">Dhammāhaṁ sārathiṁ brūmi,</div> </td> </tr> <tr> <td> <div class="G">sammādiṭṭhipurejavaṁ.</div> </td> </tr> </table> </div>
</div>
<div class="q" id="p_12S1_254"> <div class="p"> <table class="singleColumn"> <tr> <td> <div class="pN">254</div> <div class="G">Yassa etādisaṁ yānaṁ,</div> </td> </tr> <tr> <td> <div class="G">itthiyā purisassa vā;</div> </td> </tr> <tr> <td> <div class="G">Sa ve etena yānena,</div> </td> </tr> <tr> <td> <div class="G">nibbānasseva santike”ti.</div> </td> </tr> </table> </div>
</div>
</html>

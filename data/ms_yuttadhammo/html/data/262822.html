<html>
<div class="i"> Naadhipati</div>
<div class="h">Vitakkattika</div>
<div class="h">Paccayavāra</div>
<div class="h">Paccayapaccanīya</div>
<div class="h">Vibhaṅgavāra</div>
<div class="h">Naadhipati</div>
<div class="q" id="p_37P1_220"> <div class="divNumber">50.</div> <div class="p">
<span class="pN">220</span>Savitakkasavicāramūlakā satta pañhā naadhipatiyā kātabbā. </div>
</div>
<div class="q" id="p_37P1_221"> <div class="p">
<span class="pN">221</span>Avitakkavicāramattaṁ dhammaṁ paccayā avitakkavicāramatto dhammo uppajjati naadhipatipaccayā—  avitakkavicāramatte khandhe paccayā avitakkavicāramattā adhipati, vipākaṁ avitakkavicāramattaṁ ekaṁ khandhaṁ paccayā tayo khandhā…pe…  paṭisandhikkhaṇe…pe… . (1) </div>
</div>
<div class="q" id="p_37P1_222"> <div class="p">
<span class="pN">222</span>Avitakkavicāramattaṁ dhammaṁ paccayā. (Yathā paṭiccanaye tathā pañca pañhā kātabbā.) </div>
</div>
<div class="q" id="p_37P1_223"> <div class="divNumber">51.</div> <div class="p">
<span class="pN">223</span>Avitakkaavicāraṁ dhammaṁ paccayā avitakkaavicāro dhammo uppajjati…pe…  avitakkaavicāre khandhe paccayā avitakkaavicārā adhipati, vipākaṁ avitakkaavicāraṁ ekaṁ khandhaṁ paccayā tayo khandhā cittasamuṭṭhānañca rūpaṁ…pe…  vipākaṁ vicāraṁ paccayā cittasamuṭṭhānaṁ rūpaṁ. Paṭisandhikkhaṇe…pe…  vatthuṁ paccayā avitakkaavicārā adhipati, vatthuṁ paccayā vipākā avitakkaavicārā khandhā ca vicāro ca…pe… . (1) </div>
</div>
<div class="q" id="p_37P1_224"> <div class="p">
<span class="pN">224</span>Avitakkaavicāraṁ dhammaṁ paccayā savitakkasavicāro dhammo…pe…  vatthuṁ paccayā savitakkasavicārā khandhā. Paṭisandhikkhaṇe…pe… . (2) </div>
</div>
<div class="q" id="p_37P1_225"> <div class="p">
<span class="pN">225</span>Avitakkaavicāraṁ dhammaṁ paccayā avitakkavicāramatto dhammo…pe…  vicāraṁ paccayā avitakkavicāramattā adhipati, vatthuṁ paccayā avitakkavicāramattā adhipati, vipākaṁ vicāraṁ paccayā avitakkavicāramattā khandhā, vatthuṁ paccayā vipākā avitakkavicāramattā khandhā. Paṭisandhikkhaṇe…pe… . (3) </div>
</div>
<div class="q" id="p_37P1_226"> <div class="p">
<span class="pN">226</span>Avitakkaavicāraṁ dhammaṁ paccayā savitakkasavicāro ca avitakkaavicāro ca dhammā…pe…  vatthuṁ paccayā savitakkasavicārā khandhā, mahābhūte paccayā cittasamuṭṭhānaṁ rūpaṁ. Paṭisandhikkhaṇe…pe… . (4) </div>
</div>
<div class="q" id="p_37P1_227"> <div class="p">
<span class="pN">227</span>Avitakkaavicāraṁ dhammaṁ paccayā avitakkavicāramatto ca avitakkaavicāro ca dhammā…pe…  vipākaṁ vicāraṁ paccayā avitakkavicāramattā khandhā cittasamuṭṭhānañca rūpaṁ, vatthuṁ paccayā vipākā avitakkavicāramattā khandhā, mahābhūte paccayā cittasamuṭṭhānaṁ rūpaṁ, vatthuṁ paccayā vitakko, mahābhūte paccayā cittasamuṭṭhānaṁ rūpaṁ, vatthuṁ paccayā vipākā avitakkavicāramattā khandhā ca vicāro ca. Paṭisandhikkhaṇe…pe… . (5) </div>
</div>
<div class="q" id="p_37P1_228"> <div class="p">
<span class="pN">228</span>Avitakkaavicāraṁ dhammaṁ paccayā savitakkasavicāro ca avitakkavicāramatto ca dhammā…pe…  vatthuṁ paccayā savitakkasavicārā khandhā ca vitakko ca. Paṭisandhikkhaṇe…pe… . (6) </div>
</div>
<div class="q" id="p_37P1_229"> <div class="p">
<span class="pN">229</span>(Paṭhamaghaṭanāyaṁ sampuṇṇā satta pañhā kātabbā.) </div>
</div>
<div class="q" id="p_37P1_230"> <div class="divNumber">52.</div> <div class="p">
<span class="pN">230</span>Avitakkavicāramattañca avitakkaavicārañca dhammaṁ paccayā savitakkasavicāro dhammo uppajjati…pe…  vitakkañca vatthuñca paccayā savitakkasavicārā khandhā. Paṭisandhikkhaṇe…pe… . </div>
</div>
<div class="q" id="p_37P1_231"> <div class="p">
<span class="pN">231</span>Avitakkavicāramattañca avitakkaavicārañca dhammaṁ paccayā avitakkavicāramatto dhammo uppajjati…pe…  avitakkavicāramatte khandhe ca vicārañca paccayā avitakkavicāramattā adhipati, avitakkavicāramatte khandhe ca vatthuñca paccayā avitakkavicāramattā adhipati, vipākaṁ avitakkavicāramattaṁ ekaṁ khandhañca vicārañca paccayā…pe…  vipākaṁ avitakkavicāramattaṁ ekaṁ khandhañca vatthuñca paccayā tayo khandhā…pe… . </div>
</div>
<div class="q" id="p_37P1_232"> <div class="p">
<span class="pN">232</span>(Paṭisandhikkhaṇe pañca pañhā kātabbā. Yattha avitakkavicāramattaṁ āgacchati tattha vipākaṁ kātabbaṁ. Naadhipatimūlake sattatiṁsa pañhā kātabbā.) </div>
</div>
</html>

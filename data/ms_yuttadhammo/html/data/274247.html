<html>
<div class="i">7.1.9 Nirodhasamāpattisutta</div>
<div class="h">Sāriputtasaṁyutta</div>
<div class="h">Sāriputtavagga</div>
<div class="h">Nirodhasamāpattisutta</div>
<div class="q" id="p_13S3_1138"> <div class="divNumber">340.</div> <div class="p">
<span class="pN">1138</span>Sāvatthinidānaṁ. Atha kho āyasmā sāriputto…pe… . “Idhāhaṁ, āvuso, sabbaso nevasaññānāsaññāyatanaṁ samatikkamma saññāvedayitanirodhaṁ upasampajja viharāmi. Tassa mayhaṁ, āvuso, na evaṁ hoti—  ‘ahaṁ saññāvedayitanirodhaṁ samāpajjāmī’ti vā ‘ahaṁ saññāvedayitanirodhaṁ samāpanno’ti vā ‘ahaṁ saññāvedayitanirodhā vuṭṭhito’ti vā”ti. Tathā hi panāyasmato sāriputtassa dīgharattaṁ ahaṅkāramamaṅkāramānānusayā susamūhatā. Tasmā āyasmato sāriputtassa na evaṁ hoti—  “‘ahaṁ saññāvedayitanirodhaṁ samāpajjāmī’ti vā ‘ahaṁ saññāvedayitanirodhaṁ samāpanno’ti vā ‘ahaṁ saññāvedayitanirodhā vuṭṭhito’ti vā”ti. </div>
</div>
<div class="CENTER" id="p_13S3_1139">
<span class="pN">1139</span>Navamaṁ.</div>
</html>

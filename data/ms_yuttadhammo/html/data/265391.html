<html>
<div class="i"> Adhipati</div>
<div class="h">Mahantaraduka</div>
<div class="h">Upādāduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Adhipati</div>
<div class="q" id="p_38P2_3323"> <div class="divNumber">396.</div> <div class="p">
<span class="pN">3323</span>Upādā dhammo noupādā dhammassa adhipatipaccayena paccayo. <span class="bold">Ārammaṇādhipati</span>— cakkhuṁ…pe… kāyaṁ… rūpe…pe… rase vatthuṁ garuṁ katvā assādeti abhinandati, taṁ garuṁ katvā rāgo uppajjati, diṭṭhi uppajjati. (1) </div>
</div>
<div class="q" id="p_38P2_3324"> <div class="p">
<span class="pN">3324</span>Noupādā dhammo noupādā dhammassa adhipatipaccayena paccayo— ārammaṇādhipati, sahajātādhipati. <span class="bold">Ārammaṇādhipati</span>— dānaṁ…pe… sīlaṁ…pe… uposathakammaṁ katvā taṁ garuṁ katvā paccavekkhati assādeti abhinandati, taṁ garuṁ katvā rāgo uppajjati, diṭṭhi uppajjati. Pubbe suciṇṇāni…pe… jhānā vuṭṭhahitvā jhānaṁ…pe… ariyā maggā vuṭṭhahitvā maggaṁ garuṁ katvā…pe… phalaṁ…pe… nibbānaṁ garuṁ katvā paccavekkhanti. Nibbānaṁ gotrabhussa, vodānassa, maggassa, phalassa adhipatipaccayena paccayo; phoṭṭhabbe noupādā khandhe garuṁ katvā assādeti abhinandati, taṁ garuṁ katvā rāgo uppajjati, diṭṭhi uppajjati. <span class="bold">Sahajātādhipati</span>— noupādādhipati sampayuttakānaṁ khandhānaṁ noupādā ca cittasamuṭṭhānānaṁ rūpānaṁ adhipatipaccayena paccayo. (1) </div>
</div>
<div class="q" id="p_38P2_3325"> <div class="p">
<span class="pN">3325</span>Noupādā dhammo upādā dhammassa adhipatipaccayena paccayo. <span class="bold">Sahajātādhipati</span>— noupādādhipati upādā cittasamuṭṭhānānaṁ rūpānaṁ adhipatipaccayena paccayo. (2) </div>
</div>
<div class="q" id="p_38P2_3326"> <div class="p">
<span class="pN">3326</span>Noupādā dhammo upādā ca noupādā ca dhammassa adhipatipaccayena paccayo. <span class="bold">Sahajātādhipati</span>— noupādādhipati sampayuttakānaṁ khandhānaṁ upādā ca noupādā ca cittasamuṭṭhānānaṁ rūpānaṁ adhipatipaccayena paccayo. (3) </div>
</div>
</html>

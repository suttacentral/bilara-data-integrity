<html>
<div class="i"> Upanissaya</div>
<div class="h">Ganthagocchaka</div>
<div class="h">Ganthasampayuttaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Upanissaya</div>
<div class="q" id="p_38P2_1795"> <div class="divNumber">82.</div> <div class="p">
<span class="pN">1795</span>Ganthasampayutto dhammo ganthasampayuttassa dhammassa upanissayapaccayena paccayo— ārammaṇūpanissayo, anantarūpanissayo, pakatūpanissayo…pe…. <span class="bold">Pakatūpanissayo</span>— ganthasampayuttā khandhā ganthasampayuttakānaṁ khandhānaṁ upanissayapaccayena paccayo. (Mūlaṁ pucchitabbaṁ, tīṇipi upanissayā.) Ganthasampayuttā khandhā ganthavippayuttānaṁ khandhānaṁ upanissayapaccayena paccayo. (Mūlaṁ, tīṇipi upanissayā.) Ganthasampayuttā khandhā diṭṭhigatavippayuttalobhasahagatānaṁ khandhānaṁ lobhassa ca upanissayapaccayena paccayo; domanassasahagatānaṁ khandhānaṁ paṭighassa ca upanissayapaccayena paccayo. (3) </div>
</div>
<div class="q" id="p_38P2_1796"> <div class="divNumber">83.</div> <div class="p">
<span class="pN">1796</span>Ganthavippayutto dhammo ganthavippayuttassa dhammassa upanissayapaccayena paccayo— ārammaṇūpanissayo, anantarūpanissayo, pakatūpanissayo…pe…. <span class="bold">Pakatūpanissayo</span>— saddhaṁ upanissāya dānaṁ deti…pe… samāpattiṁ uppādeti… mānaṁ jappeti… sīlaṁ…pe… paññaṁ… rāgaṁ… dosaṁ… mohaṁ… mānaṁ… patthanaṁ… kāyikaṁ sukhaṁ… kāyikaṁ dukkhaṁ… utuṁ… bhojanaṁ… senāsanaṁ upanissāya dānaṁ deti…pe… samāpattiṁ uppādeti… pāṇaṁ hanati…pe… saṁghaṁ bhindati; saddhā…pe… paññā, rāgo…pe… patthanā…pe… senāsanaṁ saddhāya…pe… paññāya… rāgassa… dosassa… mohassa… mānassa… patthanāya…pe… phalasamāpattiyā upanissayapaccayena paccayo. (1) </div>
</div>
<div class="q" id="p_38P2_1797"> <div class="p">
<span class="pN">1797</span>Ganthavippayutto dhammo ganthasampayuttassa dhammassa upanissayapaccayena paccayo— ārammaṇūpanissayo, anantarūpanissayo, pakatūpanissayo…pe…. <span class="bold">Pakatūpanissayo</span>— saddhaṁ upanissāya mānaṁ jappeti, diṭṭhiṁ gaṇhāti; sīlaṁ…pe… paññaṁ… rāgaṁ…pe… mānaṁ… patthanaṁ…pe… senāsanaṁ upanissāya pāṇaṁ hanati…pe… saṁghaṁ bhindati; saddhā…pe… senāsanaṁ rāgassa… dosassa… mohassa… mānassa… diṭṭhiyā… patthanāya upanissayapaccayena paccayo. (2) </div>
</div>
<div class="q" id="p_38P2_1798"> <div class="p">
<span class="pN">1798</span>Ganthavippayutto dhammo ganthasampayuttassa ca ganthavippayuttassa ca dhammassa upanissayapaccayena paccayo (tīṇi upanissayā); saddhaṁ upanissāya mānaṁ jappeti; sīlaṁ…pe… paññaṁ… rāgaṁ… dosaṁ… mohaṁ… mānaṁ… patthanaṁ… kāyikaṁ sukhaṁ…pe… senāsanaṁ upanissāya pāṇaṁ hanati…pe… saṁghaṁ bhindati; saddhā…pe… paññā… rāgo… doso… moho… māno… patthanā…pe… senāsanaṁ diṭṭhigatavippayuttalobhasahagatānaṁ khandhānaṁ lobhassa ca domanassasahagatānaṁ khandhānaṁ paṭighassa ca upanissayapaccayena paccayo. (3) </div>
</div>
<div class="q" id="p_38P2_1799"> <div class="divNumber">84.</div> <div class="p">
<span class="pN">1799</span>Ganthasampayutto ca ganthavippayutto ca dhammā ganthasampayuttassa dhammassa upanissayapaccayena paccayo— ārammaṇūpanissayo, anantarūpanissayo, pakatūpanissayo…pe…. <span class="bold">Pakatūpanissayo</span>— diṭṭhigatavippayuttalobhasahagatā khandhā ca lobho ca domanassasahagatā khandhā ca paṭighañca ganthasampayuttakānaṁ khandhānaṁ upanissayapaccayena paccayo. (Mūlaṁ kātabbaṁ.) Diṭṭhigatavippayuttalobhasahagatā khandhā ca lobho ca domanassasahagatā khandhā ca paṭighañca ganthavippayuttānaṁ khandhānaṁ diṭṭhigatavippayuttalobhassa ca paṭighassa ca upanissayapaccayena paccayo. (Mūlaṁ pucchitabbaṁ.) Diṭṭhigatavippayuttalobhasahagatā khandhā ca lobho ca domanassasahagatā khandhā ca paṭighañca diṭṭhigatavippayuttalobhasahagatānaṁ khandhānaṁ lobhassa ca domanassasahagatānaṁ khandhānaṁ paṭighassa ca upanissayapaccayena paccayo. (3) </div>
</div>
</html>

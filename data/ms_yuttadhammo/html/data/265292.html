<html>
<div class="i"> Vippayutta</div>
<div class="h">Mahantaraduka</div>
<div class="h">Cittasamuṭṭhānaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Vippayutta</div>
<div class="q" id="p_38P2_2876"> <div class="divNumber">227.</div> <div class="p">
<span class="pN">2876</span>Cittasamuṭṭhāno dhammo cittasamuṭṭhānassa dhammassa vippayuttapaccayena paccayo—  sahajātaṁ, pacchājātaṁ. (Saṁkhittaṁ.) (1) </div>
</div>
<div class="q" id="p_38P2_2877"> <div class="p">
<span class="pN">2877</span>Cittasamuṭṭhāno dhammo nocittasamuṭṭhānassa dhammassa vippayuttapaccayena paccayo—  sahajātaṁ, pacchājātaṁ. <span class="bold">Sahajātaṁ</span>—  paṭisandhikkhaṇe. (Saṁkhittaṁ.) (2) </div>
</div>
<div class="q" id="p_38P2_2878"> <div class="p">
<span class="pN">2878</span>Cittasamuṭṭhāno dhammo cittasamuṭṭhānassa ca nocittasamuṭṭhānassa ca dhammassa vippayuttapaccayena paccayo…  pacchājātaṁ. (Saṁkhittaṁ.) (3) </div>
</div>
<div class="q" id="p_38P2_2879"> <div class="divNumber">228.</div> <div class="p">
<span class="pN">2879</span>Nocittasamuṭṭhāno dhammo nocittasamuṭṭhānassa dhammassa vippayuttapaccayena paccayo—  sahajātaṁ, purejātaṁ, pacchājātaṁ. <span class="bold">Sahajātaṁ</span>—  paṭisandhikkhaṇe cittaṁ kaṭattā rūpānaṁ vippayuttapaccayena paccayo, cittaṁ vatthussa vippayuttapaccayena paccayo, vatthu cittassa vippayuttapaccayena paccayo. <span class="bold">Purejātaṁ</span>—  cakkhāyatanaṁ cakkhuviññāṇassa…pe…  kāyāyatanaṁ kāyaviññāṇassa…pe…  vatthu cittassa vippayuttapaccayena paccayo. <span class="bold">Pacchājātā</span>—  nocittasamuṭṭhānā khandhā purejātassa imassa nocittasamuṭṭhānassa kāyassa vippayuttapaccayena paccayo. (1) </div>
</div>
<div class="q" id="p_38P2_2880"> <div class="p">
<span class="pN">2880</span>Nocittasamuṭṭhāno dhammo cittasamuṭṭhānassa dhammassa vippayuttapaccayena paccayo—  sahajātaṁ, purejātaṁ, pacchājātaṁ (Saṁkhittaṁ.) (2) </div>
</div>
<div class="q" id="p_38P2_2881"> <div class="p">
<span class="pN">2881</span>Nocittasamuṭṭhāno dhammo cittasamuṭṭhānassa ca nocittasamuṭṭhānassa ca dhammassa vippayuttapaccayena paccayo—  sahajātaṁ, purejātaṁ, pacchājātaṁ. (Saṁkhittaṁ.) (3) </div>
</div>
<div class="q" id="p_38P2_2882"> <div class="divNumber">229.</div> <div class="p">
<span class="pN">2882</span>Cittasamuṭṭhāno ca nocittasamuṭṭhāno ca dhammā cittasamuṭṭhānassa dhammassa vippayuttapaccayena paccayo—  sahajātaṁ, pacchājātaṁ. (Saṁkhittaṁ.) (1) </div>
</div>
<div class="q" id="p_38P2_2883"> <div class="p">
<span class="pN">2883</span>Cittasamuṭṭhāno ca nocittasamuṭṭhāno ca dhammā nocittasamuṭṭhānassa dhammassa vippayuttapaccayena paccayo—  sahajātaṁ, pacchājātaṁ. (Saṁkhittaṁ.) (2) </div>
</div>
<div class="q" id="p_38P2_2884"> <div class="p">
<span class="pN">2884</span>Cittasamuṭṭhāno ca nocittasamuṭṭhāno ca dhammā cittasamuṭṭhānassa ca nocittasamuṭṭhānassa ca dhammassa vippayuttapaccayena paccayo…  pacchājātaṁ. (Saṁkhittaṁ.) (3) </div>
</div>
</html>

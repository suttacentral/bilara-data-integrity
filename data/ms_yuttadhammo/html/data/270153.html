<html>
<div class="i">1.3.3 Vimuttikathā</div>
<div class="h">Mahāpaṇṇāsaka</div>
<div class="h">Tatiyavagga</div>
<div class="h">Vimuttikathā</div>
<div class="q" id="p_32Kv_1138"> <div class="divNumber">363.</div> <div class="p">
<span class="pN">1138</span>๐Sarāgaṁ cittaṁ vimuccatīti? Āmantā. Rāgasahagataṁ rāgasahajātaṁ rāgasaṁsaṭṭhaṁ rāgasampayuttaṁ rāgasahabhu rāgānuparivatti akusalaṁ lokiyaṁ sāsavaṁ saṁyojaniyaṁ ganthaniyaṁ oghaniyaṁ yoganiyaṁ nīvaraṇiyaṁ parāmaṭṭhaṁ upādāniyaṁ saṁkilesiyaṁ cittaṁ vimuccatīti? Na hevaṁ vattabbe…pe…. </div>
</div>
<div class="q" id="p_32Kv_1139"> <div class="p">
<span class="pN">1139</span>๐Saphassaṁ cittaṁ vimuccati, phasso ca cittañca ubho vimuccantīti? Āmantā. Sarāgaṁ cittaṁ vimuccati, rāgo ca cittañca ubho vimuccantīti? Na hevaṁ vattabbe…pe…. </div>
</div>
<div class="q" id="p_32Kv_1140"> <div class="p">
<span class="pN">1140</span>๐Savedanaṁ…pe… sasaññaṁ…pe… sacetanaṁ…pe… sapaññaṁ cittaṁ vimuccati, paññā ca cittañca ubho vimuccantīti? Āmantā. Sarāgaṁ cittaṁ vimuccati, rāgo ca cittañca ubho vimuccantīti? Na hevaṁ vattabbe…pe…. </div>
</div>
<div class="q" id="p_32Kv_1141"> <div class="p">
<span class="pN">1141</span>๐Saphassaṁ sarāgaṁ cittaṁ vimuccati, phasso ca cittañca ubho vimuccantīti? Āmantā. Rāgo ca cittañca ubho vimuccantīti? Na hevaṁ vattabbe…pe…. </div>
</div>
<div class="q" id="p_32Kv_1142"> <div class="p">
<span class="pN">1142</span>๐Savedanaṁ sarāgaṁ…pe… sasaññaṁ sarāgaṁ…pe… sacetanaṁ sarāgaṁ…pe… sapaññaṁ sarāgaṁ cittaṁ vimuccati, paññā ca cittañca ubho vimuccantīti? Āmantā. Rāgo ca cittañca ubho vimuccantīti? Na hevaṁ vattabbe…pe…. </div>
</div>
<div class="q" id="p_32Kv_1143"> <div class="divNumber">364.</div> <div class="p">
<span class="pN">1143</span>๐Sadosaṁ cittaṁ vimuccatīti? Āmantā. Dosasahagataṁ dosasahajātaṁ dosasaṁsaṭṭhaṁ dosasampayuttaṁ dosasahabhu dosānuparivatti akusalaṁ lokiyaṁ sāsavaṁ…pe… saṁkilesiyaṁ cittaṁ vimuccatīti? Na hevaṁ vattabbe…pe…. </div>
</div>
<div class="q" id="p_32Kv_1144"> <div class="p">
<span class="pN">1144</span>๐Saphassaṁ cittaṁ vimuccati, phasso ca cittañca ubho vimuccantīti? Āmantā. Sadosaṁ cittaṁ vimuccati, doso ca cittañca ubho vimuccantīti? Na hevaṁ vattabbe…pe…. </div>
</div>
<div class="q" id="p_32Kv_1145"> <div class="p">
<span class="pN">1145</span>๐Savedanaṁ…pe… sasaññaṁ…pe… sacetanaṁ…pe… sapaññaṁ cittaṁ vimuccati, paññā ca cittañca ubho vimuccantīti? Āmantā. Sadosaṁ cittaṁ vimuccati, doso ca cittañca ubho vimuccantīti? Na hevaṁ vattabbe…pe…. </div>
</div>
<div class="q" id="p_32Kv_1146"> <div class="p">
<span class="pN">1146</span>๐Saphassaṁ sadosaṁ cittaṁ vimuccati, phasso ca cittañca ubho vimuccantīti? Āmantā. Sadosaṁ cittaṁ vimuccati, doso ca cittañca ubho vimuccantīti? Na hevaṁ vattabbe…pe…. </div>
</div>
<div class="q" id="p_32Kv_1147"> <div class="p">
<span class="pN">1147</span>๐Savedanaṁ sadosaṁ… sasaññaṁ sadosaṁ… sacetanaṁ sadosaṁ… sapaññaṁ sadosaṁ cittaṁ vimuccati, paññā ca cittañca ubho vimuccantīti? Āmantā. Doso ca cittañca ubho vimuccantīti? Na hevaṁ vattabbe…pe…. </div>
</div>
<div class="q" id="p_32Kv_1148"> <div class="divNumber">365.</div> <div class="p">
<span class="pN">1148</span>๐Samohaṁ cittaṁ vimuccatīti? Āmantā. Mohasahagataṁ mohasahajātaṁ mohasaṁsaṭṭhaṁ mohasampayuttaṁ mohasahabhu mohānuparivatti akusalaṁ lokiyaṁ sāsavaṁ…pe… saṁkilesiyaṁ cittaṁ vimuccatīti? Na hevaṁ vattabbe…pe…. </div>
</div>
<div class="q" id="p_32Kv_1149"> <div class="p">
<span class="pN">1149</span>๐Saphassaṁ cittaṁ vimuccati, phasso ca cittañca ubho vimuccantīti? Āmantā. Samohaṁ cittaṁ vimuccati, moho ca cittañca ubho vimuccantīti? Na hevaṁ vattabbe…pe…. </div>
</div>
<div class="q" id="p_32Kv_1150"> <div class="p">
<span class="pN">1150</span>๐Savedanaṁ… sasaññaṁ… sacetanaṁ… sapaññaṁ cittaṁ vimuccati, paññā ca cittañca ubho vimuccantīti? Āmantā. Samohaṁ cittaṁ vimuccati, moho ca cittañca ubho vimuccantīti? Na hevaṁ vattabbe…pe…. </div>
</div>
<div class="q" id="p_32Kv_1151"> <div class="p">
<span class="pN">1151</span>๐Saphassaṁ samohaṁ cittaṁ vimuccati, phasso ca cittañca ubho vimuccantīti? Āmantā. Moho ca cittañca ubho vimuccantīti? Na hevaṁ vattabbe…pe…. </div>
</div>
<div class="q" id="p_32Kv_1152"> <div class="p">
<span class="pN">1152</span>๐Savedanaṁ samohaṁ… sasaññaṁ samohaṁ… sacetanaṁ samohaṁ…pe… sapaññaṁ samohaṁ cittaṁ vimuccati, paññā ca cittañca ubho vimuccantīti? Āmantā. Moho ca cittañca ubho vimuccantīti? Na hevaṁ vattabbe…pe…. </div>
</div>
<div class="q" id="p_32Kv_1153"> <div class="p">
<span class="pN">1153</span>๐Sarāgaṁ sadosaṁ samohaṁ cittaṁ vimuccatīti? Āmantā. Vītarāgaṁ vītadosaṁ vītamohaṁ nikkilesaṁ cittaṁ vimuccatīti? Na hevaṁ vattabbe…pe… tena hi na vattabbaṁ— “sarāgaṁ sadosaṁ samohaṁ cittaṁ vimuccatī”ti. </div>
</div>
<div class="CENTER" id="p_32Kv_1154">
<span class="pN">1154</span>Vimuttikathā niṭṭhitā.</div>
</html>

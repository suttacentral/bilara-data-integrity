<html>
<div class="i">4.4.5 Tathatākathā</div>
<div class="h">Niggahapaṇṇāsaka</div>
<div class="h">Ekūnavīsatimavagga</div>
<div class="h">Tathatākathā</div>
<div class="q" id="p_32Kv_2610"> <div class="divNumber">841.</div> <div class="p">
<span class="pN">2610</span>๐Sabbadhammānaṁ tathatā asaṅkhatāti? Āmantā. Nibbānaṁ…pe… amatanti? Na hevaṁ vattabbe…pe… sabbadhammānaṁ tathatā asaṅkhatā, nibbānaṁ asaṅkhatanti? Āmantā. Dve asaṅkhatānīti? Na hevaṁ vattabbe…pe… dve asaṅkhatānīti? Āmantā. Dve tāṇāni…pe… antarikā vāti? Na hevaṁ vattabbe…pe…. </div>
</div>
<div class="q" id="p_32Kv_2611"> <div class="divNumber">842.</div> <div class="p">
<span class="pN">2611</span>๐Rūpassa rūpatā, nanu rūpatā asaṅkhatāti? Āmantā. Nibbānaṁ…pe… amatanti? Na hevaṁ vattabbe…pe… rūpassa rūpatā, nanu rūpatā asaṅkhatā, nibbānaṁ asaṅkhatanti? Āmantā. Dve asaṅkhatānīti? Na hevaṁ vattabbe…pe… dve asaṅkhatānīti? Āmantā. Dve tāṇāni…pe… antarikā vāti? Na hevaṁ vattabbe…pe…. </div>
</div>
<div class="q" id="p_32Kv_2612"> <div class="p">
<span class="pN">2612</span>๐Vedanāya vedanatā, nanu vedanatā…pe… saññāya saññatā, nanu saññatā…pe… saṅkhārānaṁ saṅkhāratā, nanu saṅkhāratā…pe… viññāṇassa viññāṇatā, nanu viññāṇatā asaṅkhatāti? Āmantā. Nibbānaṁ…pe… amatanti? Na hevaṁ vattabbe…pe…. </div>
</div>
<div class="q" id="p_32Kv_2613"> <div class="p">
<span class="pN">2613</span>๐Rūpassa rūpatā, nanu rūpatā…pe… viññāṇassa viññāṇatā, nanu viññāṇatā asaṅkhatā, nibbānaṁ asaṅkhatanti? Āmantā. Cha asaṅkhatānīti? Na hevaṁ vattabbe…pe… cha asaṅkhatānīti? Āmantā. Cha tāṇāni…pe… antarikā vāti? Na hevaṁ vattabbe…pe…. </div>
</div>
<div class="q" id="p_32Kv_2614"> <div class="divNumber">843.</div> <div class="p">
<span class="pN">2614</span>×Na vattabbaṁ— “sabbadhammānaṁ tathatā asaṅkhatā”ti? Āmantā. Sabbadhammānaṁ tathatā rūpaṁ… vedanā… saññā… saṅkhārā… viññāṇanti? Na hevaṁ vattabbe. Tena hi sabbadhammānaṁ tathatā asaṅkhatāti. </div>
</div>
<div class="CENTER" id="p_32Kv_2615">
<span class="pN">2615</span>Tathatākathā niṭṭhitā.</div>
</html>

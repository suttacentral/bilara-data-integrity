<html>
<div class="i"> Kamma</div>
<div class="h">Upādinnattika</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Kamma</div>
<div class="q" id="p_36P1_2680"> <div class="divNumber">69.</div> <div class="p">
<span class="pN">2680</span>Upādinnupādāniyo dhammo upādinnupādāniyassa dhammassa kammapaccayena paccayo—  upādinnupādāniyā cetanā sampayuttakānaṁ khandhānaṁ kammapaccayena paccayo; paṭisandhikkhaṇe upādinnupādāniyā cetanā sampayuttakānaṁ khandhānaṁ kaṭattā ca rūpānaṁ kammapaccayena paccayo. Cetanā vatthussa kammapaccayena paccayo. (1) </div>
</div>
<div class="q" id="p_36P1_2681"> <div class="p">
<span class="pN">2681</span>Upādinnupādāniyo dhammo anupādinnupādāniyassa dhammassa kammapaccayena paccayo—  upādinnupādāniyā cetanā cittasamuṭṭhānānaṁ rūpānaṁ kammapaccayena paccayo. (2) </div>
</div>
<div class="q" id="p_36P1_2682"> <div class="p">
<span class="pN">2682</span>Upādinnupādāniyo dhammo upādinnupādāniyassa ca anupādinnupādāniyassa ca dhammassa kammapaccayena paccayo—  upādinnupādāniyā cetanā sampayuttakānaṁ khandhānaṁ cittasamuṭṭhānānañca rūpānaṁ kammapaccayena paccayo. (3) </div>
</div>
<div class="q" id="p_36P1_2683"> <div class="p">
<span class="pN">2683</span>Anupādinnupādāniyo dhammo anupādinnupādāniyassa dhammassa kammapaccayena paccayo—  anupādinnupādāniyā cetanā sampayuttakānaṁ khandhānaṁ cittasamuṭṭhānānañca rūpānaṁ kammapaccayena paccayo. (1) </div>
</div>
<div class="q" id="p_36P1_2684"> <div class="p">
<span class="pN">2684</span>Anupādinnupādāniyo dhammo upādinnupādāniyassa dhammassa kammapaccayena paccayo—  nānākkhaṇikā anupādinnupādāniyā cetanā vipākānaṁ upādinnupādāniyānaṁ khandhānaṁ kaṭattā ca rūpānaṁ kammapaccayena paccayo. (2) </div>
</div>
<div class="q" id="p_36P1_2685"> <div class="divNumber">70.</div> <div class="p">
<span class="pN">2685</span>Anupādinnaanupādāniyo dhammo anupādinnaanupādāniyassa dhammassa kammapaccayena paccayo—  sahajātā, nānākkhaṇikā. <span class="bold">Sahajātā</span>—  anupādinnaanupādāniyā cetanā sampayuttakānaṁ khandhānaṁ kammapaccayena paccayo. <span class="bold">Nānākkhaṇikā</span>—  anupādinnaanupādāniyā kusalā cetanā vipākānaṁ anupādinnaanupādāniyānaṁ khandhānaṁ kammapaccayena paccayo. (1) </div>
</div>
<div class="q" id="p_36P1_2686"> <div class="p">
<span class="pN">2686</span>Anupādinnaanupādāniyo dhammo anupādinnupādāniyassa dhammassa kammapaccayena paccayo—  anupādinnaanupādāniyā cetanā cittasamuṭṭhānānaṁ rūpānaṁ kammapaccayena paccayo. (2) </div>
</div>
<div class="q" id="p_36P1_2687"> <div class="p">
<span class="pN">2687</span>Anupādinnaanupādāniyo dhammo anupādinnupādāniyassa ca anupādinnaanupādāniyassa ca dhammassa kammapaccayena paccayo—  anupādinnaanupādāniyā cetanā sampayuttakānaṁ khandhānaṁ cittasamuṭṭhānānañca rūpānaṁ kammapaccayena paccayo. (3) </div>
</div>
</html>

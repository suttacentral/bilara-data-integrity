<html>
<div class="i">30.8 Saraṇagamaniyattheraapadāna</div>
<div class="h">Citakapūjakavagga</div>
<div class="h">Saraṇagamaniyattheraapadāna</div>
<div class="q" id="p_20Ap1_3407"> <div class="divNumber">36.</div> <div class="p"> <table class="singleColumn"> <tr> <td> <div class="pN">3407</div> <div class="G">“Pabbate himavantamhi,</div> </td> </tr> <tr> <td> <div class="G">ahosiṁ luddako tadā;</div> </td> </tr> <tr> <td> <div class="G">Vipassiṁ addasaṁ buddhaṁ,</div> </td> </tr> <tr> <td> <div class="G">lokajeṭṭhaṁ narāsabhaṁ.</div> </td> </tr> </table> </div>
</div>
<div class="q" id="p_20Ap1_3408"> <div class="divNumber">37.</div> <div class="p"> <table class="singleColumn"> <tr> <td> <div class="pN">3408</div> <div class="G">Upāsitvāna sambuddhaṁ,</div> </td> </tr> <tr> <td> <div class="G">veyyāvaccamakāsahaṁ;</div> </td> </tr> <tr> <td> <div class="G">Saraṇañca upāgacchiṁ,</div> </td> </tr> <tr> <td> <div class="G">dvipadindassa tādino.</div> </td> </tr> </table> </div>
</div>
<div class="q" id="p_20Ap1_3409"> <div class="divNumber">38.</div> <div class="p"> <table class="singleColumn"> <tr> <td> <div class="pN">3409</div> <div class="G">Ekanavutito kappe,</div> </td> </tr> <tr> <td> <div class="G">saraṇaṁ upagacchahaṁ;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">saraṇāgamanapphalaṁ.</div> </td> </tr> </table> </div>
</div>
<div class="q" id="p_20Ap1_3410"> <div class="divNumber">39.</div> <div class="p"> <table class="singleColumn"> <tr> <td> <div class="pN">3410</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_3411"> <div class="p">
<span class="pN">3411</span>Itthaṁ sudaṁ āyasmā saraṇagamaniyo thero imā gāthāyo abhāsitthāti. </div>
</div>
<div class="CENTER" id="p_20Ap1_3412">
<span class="pN">3412</span>Saraṇagamaniyattherassāpadānaṁ aṭṭhamaṁ.</div>
</html>

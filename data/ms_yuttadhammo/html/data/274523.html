<html>
<div class="i">1.4.7 Paṭhamabrahmaññasutta</div>
<div class="h">Maggasaṁyutta</div>
<div class="h">Paṭipattivagga</div>
<div class="h">Paṭhamabrahmaññasutta</div>
<div class="q" id="p_14S5_135"> <div class="divNumber">37.</div> <div class="p">
<span class="pN">135</span>Sāvatthinidānaṁ. “Brahmaññañca vo, bhikkhave, desessāmi, brahmaññaphalāni ca. Taṁ suṇātha. Katamañca kho, bhikkhave, brahmaññaṁ? Ayameva ariyo aṭṭhaṅgiko maggo, seyyathidaṁ—  sammādiṭṭhi…pe…  sammāsamādhi. Idaṁ vuccati, bhikkhave, brahmaññaṁ. Katamāni ca, bhikkhave, brahmaññaphalāni? Sotāpattiphalaṁ, sakadāgāmiphalaṁ, anāgāmiphalaṁ, arahattaphalaṁ—  imāni vuccanti, bhikkhave, brahmaññaphalānī”ti. </div>
</div>
<div class="CENTER" id="p_14S5_136">
<span class="pN">136</span>Sattamaṁ.</div>
</html>

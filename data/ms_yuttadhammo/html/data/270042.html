<html>
<div class="i">16.1.2 Dukamātikā</div>
<div class="h">Ñāṇavibhaṅga</div>
<div class="h">Mātikā</div>
<div class="h">Dukamātikā</div>
<div class="q" id="p_30Vbh_2231"> <div class="divNumber">752.</div> <div class="p">
<span class="pN">2231</span>Duvidhena ñāṇavatthu—  </div>
</div>
<div class="q" id="p_30Vbh_2232"> <div class="p">
<span class="pN">2232</span>Lokiyā paññā, lokuttarā paññā. (1) </div>
</div>
<div class="q" id="p_30Vbh_2233"> <div class="p">
<span class="pN">2233</span>Kenaci viññeyyā paññā, kenaci na viññeyyā paññā. (2) </div>
</div>
<div class="q" id="p_30Vbh_2234"> <div class="p">
<span class="pN">2234</span>Sāsavā paññā, anāsavā paññā. (3) </div>
</div>
<div class="q" id="p_30Vbh_2235"> <div class="p">
<span class="pN">2235</span>Āsavavippayuttā sāsavā paññā, āsavavippayuttā anāsavā paññā. (4) </div>
</div>
<div class="q" id="p_30Vbh_2236"> <div class="p">
<span class="pN">2236</span>Saṁyojaniyā paññā, asaṁyojaniyā paññā. (5) </div>
</div>
<div class="q" id="p_30Vbh_2237"> <div class="p">
<span class="pN">2237</span>Saṁyojanavippayuttā saṁyojaniyā paññā, saṁyojanavippayuttā asaṁyojaniyā paññā. (6) </div>
</div>
<div class="q" id="p_30Vbh_2238"> <div class="p">
<span class="pN">2238</span>Ganthaniyā paññā, aganthaniyā paññā. (7) </div>
</div>
<div class="q" id="p_30Vbh_2239"> <div class="p">
<span class="pN">2239</span>Ganthavippayuttā ganthaniyā paññā, ganthavippayuttā aganthaniyā paññā. (8) </div>
</div>
<div class="q" id="p_30Vbh_2240"> <div class="p">
<span class="pN">2240</span>Oghaniyā paññā, anoghaniyā paññā. (9) </div>
</div>
<div class="q" id="p_30Vbh_2241"> <div class="p">
<span class="pN">2241</span>Oghavippayuttā oghaniyā paññā, oghavippayuttā anoghaniyā paññā. (10) </div>
</div>
<div class="q" id="p_30Vbh_2242"> <div class="p">
<span class="pN">2242</span>Yoganiyā paññā, ayoganiyā paññā. (11) </div>
</div>
<div class="q" id="p_30Vbh_2243"> <div class="p">
<span class="pN">2243</span>Yogavippayuttā yoganiyā paññā, yogavippayuttā ayoganiyā paññā. (12) </div>
</div>
<div class="q" id="p_30Vbh_2244"> <div class="p">
<span class="pN">2244</span>Nīvaraṇiyā paññā, anīvaraṇiyā paññā. (13) </div>
</div>
<div class="q" id="p_30Vbh_2245"> <div class="p">
<span class="pN">2245</span>Nīvaraṇavippayuttā nīvaraṇiyā paññā, nīvaraṇavippayuttā anīvaraṇiyā paññā. (14) </div>
</div>
<div class="q" id="p_30Vbh_2246"> <div class="p">
<span class="pN">2246</span>Parāmaṭṭhā paññā, aparāmaṭṭhā paññā. (15) </div>
</div>
<div class="q" id="p_30Vbh_2247"> <div class="p">
<span class="pN">2247</span>Parāmāsavippayuttā parāmaṭṭhā paññā, parāmāsavippayuttā aparāmaṭṭhā paññā. (16) </div>
</div>
<div class="q" id="p_30Vbh_2248"> <div class="p">
<span class="pN">2248</span>Upādinnā paññā, anupādinnā paññā. (17) </div>
</div>
<div class="q" id="p_30Vbh_2249"> <div class="p">
<span class="pN">2249</span>Upādāniyā paññā, anupādāniyā paññā. (18) </div>
</div>
<div class="q" id="p_30Vbh_2250"> <div class="p">
<span class="pN">2250</span>Upādānavippayuttā upādāniyā paññā, upādānavippayuttā anupādāniyā paññā. (19) </div>
</div>
<div class="q" id="p_30Vbh_2251"> <div class="p">
<span class="pN">2251</span>Saṁkilesikā paññā, asaṁkilesikā paññā. (20) </div>
</div>
<div class="q" id="p_30Vbh_2252"> <div class="p">
<span class="pN">2252</span>Kilesavippayuttā saṁkilesikā paññā, kilesavippayuttā asaṁkilesikā paññā. (21) </div>
</div>
<div class="q" id="p_30Vbh_2253"> <div class="p">
<span class="pN">2253</span>Savitakkā paññā, avitakkā paññā. (22) </div>
</div>
<div class="q" id="p_30Vbh_2254"> <div class="p">
<span class="pN">2254</span>Savicārā paññā, avicārā paññā. (23) </div>
</div>
<div class="q" id="p_30Vbh_2255"> <div class="p">
<span class="pN">2255</span>Sappītikā paññā, appītikā paññā. (24) </div>
</div>
<div class="q" id="p_30Vbh_2256"> <div class="p">
<span class="pN">2256</span>Pītisahagatā paññā, na pītisahagatā paññā. (25) </div>
</div>
<div class="q" id="p_30Vbh_2257"> <div class="p">
<span class="pN">2257</span>Sukhasahagatā paññā, na sukhasahagatā paññā. (26) </div>
</div>
<div class="q" id="p_30Vbh_2258"> <div class="p">
<span class="pN">2258</span>Upekkhāsahagatā paññā, na upekkhāsahagatā paññā. (27) </div>
</div>
<div class="q" id="p_30Vbh_2259"> <div class="p">
<span class="pN">2259</span>Kāmāvacarā paññā, na kāmāvacarā paññā. (28) </div>
</div>
<div class="q" id="p_30Vbh_2260"> <div class="p">
<span class="pN">2260</span>Rūpāvacarā paññā, na rūpāvacarā paññā. (29) </div>
</div>
<div class="q" id="p_30Vbh_2261"> <div class="p">
<span class="pN">2261</span>Arūpāvacarā paññā, na arūpāvacarā paññā. (30) </div>
</div>
<div class="q" id="p_30Vbh_2262"> <div class="p">
<span class="pN">2262</span>Pariyāpannā paññā, apariyāpannā paññā. (31) </div>
</div>
<div class="q" id="p_30Vbh_2263"> <div class="p">
<span class="pN">2263</span>Niyyānikā paññā, aniyyānikā paññā. (32) </div>
</div>
<div class="q" id="p_30Vbh_2264"> <div class="p">
<span class="pN">2264</span>Niyatā paññā, aniyatā paññā. (33) </div>
</div>
<div class="q" id="p_30Vbh_2265"> <div class="p">
<span class="pN">2265</span>Sauttarā paññā, anuttarā paññā. (34) </div>
</div>
<div class="q" id="p_30Vbh_2266"> <div class="p">
<span class="pN">2266</span>Atthajāpikā paññā, jāpitatthā paññā. (35) </div>
</div>
<div class="CENTER" id="p_30Vbh_2267">
<span class="pN">2267</span>Evaṁ duvidhena ñāṇavatthu.</div>
</html>

<html>
<div class="i"> Ārammaṇa</div>
<div class="h">Hetugocchaka</div>
<div class="h">Sahetukaduka</div>
<div class="h">Saṁsaṭṭhavāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Ārammaṇa</div>
<div class="q" id="p_38P2_237"> <div class="divNumber">87.</div> <div class="p">
<span class="pN">237</span>Sahetukaṁ dhammaṁ saṁsaṭṭho sahetuko dhammo uppajjati ārammaṇapaccayā—  sahetukaṁ ekaṁ khandhaṁ saṁsaṭṭhā tayo khandhā…pe…  dve khandhe…pe…  paṭisandhikkhaṇe…pe… . (1) </div>
</div>
<div class="q" id="p_38P2_238"> <div class="p">
<span class="pN">238</span>Sahetukaṁ dhammaṁ saṁsaṭṭho ahetuko dhammo uppajjati ārammaṇapaccayā—  vicikicchāsahagate uddhaccasahagate khandhe saṁsaṭṭho vicikicchāsahagato uddhaccasahagato moho. (2) </div>
</div>
<div class="q" id="p_38P2_239"> <div class="p">
<span class="pN">239</span>Sahetukaṁ dhammaṁ saṁsaṭṭho sahetuko ca ahetuko ca dhammā uppajjanti ārammaṇapaccayā—  vicikicchāsahagataṁ uddhaccasahagataṁ ekaṁ khandhaṁ saṁsaṭṭhā tayo khandhā moho ca…pe…  dve khandhe…pe… . (3) </div>
</div>
<div class="q" id="p_38P2_240"> <div class="divNumber">88.</div> <div class="p">
<span class="pN">240</span>Ahetukaṁ dhammaṁ saṁsaṭṭho ahetuko dhammo uppajjati ārammaṇapaccayā—  ahetukaṁ ekaṁ khandhaṁ saṁsaṭṭhā tayo khandhā…pe…  dve khandhe…pe…  paṭisandhikkhaṇe…pe… . (1) </div>
</div>
<div class="q" id="p_38P2_241"> <div class="p">
<span class="pN">241</span>Ahetukaṁ dhammaṁ saṁsaṭṭho sahetuko dhammo uppajjati ārammaṇapaccayā—  vicikicchāsahagataṁ uddhaccasahagataṁ mohaṁ saṁsaṭṭhā vicikicchāsahagatā uddhaccasahagatā khandhā. (2) </div>
</div>
<div class="q" id="p_38P2_242"> <div class="p">
<span class="pN">242</span>Sahetukañca ahetukañca dhammaṁ saṁsaṭṭho sahetuko dhammo uppajjati ārammaṇapaccayā—  vicikicchāsahagataṁ uddhaccasahagataṁ ekaṁ khandhañca mohañca saṁsaṭṭhā tayo khandhā…pe…  dve khandhe…pe… . (1) </div>
</div>
</html>

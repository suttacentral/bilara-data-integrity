<html>
<div class="i"> Hetu</div>
<div class="h">Vipākattika</div>
<div class="h">Paṭiccavāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Hetu</div>
<div class="q" id="p_36P1_2041"> <div class="divNumber">1.</div> <div class="p">
<span class="pN">2041</span>Vipākaṁ dhammaṁ paṭicca vipāko dhammo uppajjati hetupaccayā—  vipākaṁ ekaṁ khandhaṁ paṭicca tayo khandhā…pe…  dve khandhe paṭicca dve khandhā; paṭisandhikkhaṇe vipākaṁ ekaṁ khandhaṁ paṭicca tayo khandhā…pe…  dve khandhe paṭicca dve khandhā. (1) </div>
</div>
<div class="q" id="p_36P1_2042"> <div class="p">
<span class="pN">2042</span>Vipākaṁ dhammaṁ paṭicca nevavipākanavipākadhammadhammo uppajjati hetupaccayā—  vipāke khandhe paṭicca cittasamuṭṭhānaṁ rūpaṁ; paṭisandhikkhaṇe vipāke khandhe paṭicca kaṭattārūpaṁ, khandhe paṭicca vatthu. (2) </div>
</div>
<div class="q" id="p_36P1_2043"> <div class="p">
<span class="pN">2043</span>Vipākaṁ dhammaṁ paṭicca vipāko ca nevavipākanavipākadhammadhammo ca dhammā uppajjanti hetupaccayā—  vipākaṁ ekaṁ khandhaṁ paṭicca tayo khandhā cittasamuṭṭhānañca rūpaṁ…pe…  dve khandhe paṭicca dve khandhā cittasamuṭṭhānañca rūpaṁ; paṭisandhikkhaṇe vipākaṁ ekaṁ khandhaṁ paṭicca tayo khandhā kaṭattā ca rūpaṁ…pe…  dve khandhe paṭicca dve khandhā kaṭattā ca rūpaṁ. (3) </div>
</div>
<div class="q" id="p_36P1_2044"> <div class="divNumber">2.</div> <div class="p">
<span class="pN">2044</span>Vipākadhammadhammaṁ paṭicca vipākadhammadhammo uppajjati hetupaccayā—  vipākadhammadhammaṁ ekaṁ khandhaṁ paṭicca tayo khandhā…pe…  dve khandhe paṭicca dve khandhā. (1) </div>
</div>
<div class="q" id="p_36P1_2045"> <div class="p">
<span class="pN">2045</span>Vipākadhammadhammaṁ paṭicca nevavipākanavipākadhammadhammo uppajjati hetupaccayā—  vipākadhammadhamme khandhe paṭicca cittasamuṭṭhānaṁ rūpaṁ. (2) </div>
</div>
<div class="q" id="p_36P1_2046"> <div class="p">
<span class="pN">2046</span>Vipākadhammadhammaṁ paṭicca vipākadhammadhammo ca nevavipākanavipākadhammadhammo ca dhammā uppajjanti hetupaccayā—  vipākadhammadhammaṁ ekaṁ khandhaṁ paṭicca tayo khandhā cittasamuṭṭhānañca rūpaṁ…pe…  dve khandhe paṭicca dve khandhā cittasamuṭṭhānañca rūpaṁ. (3) </div>
</div>
<div class="q" id="p_36P1_2047"> <div class="divNumber">3.</div> <div class="p">
<span class="pN">2047</span>Nevavipākanavipākadhammadhammaṁ paṭicca nevavipākanavipākadhammadhammo uppajjati hetupaccayā—  nevavipākanavipākadhammadhammaṁ ekaṁ khandhaṁ paṭicca tayo khandhā cittasamuṭṭhānañca rūpaṁ…pe…  dve khandhe paṭicca dve khandhā cittasamuṭṭhānañca rūpaṁ, ekaṁ mahābhūtaṁ paṭicca tayo mahābhūtā…pe…  dve mahābhūte paṭicca dve mahābhūtā, mahābhūte paṭicca cittasamuṭṭhānaṁ rūpaṁ kaṭattārūpaṁ upādārūpaṁ. (1) </div>
</div>
<div class="q" id="p_36P1_2048"> <div class="p">
<span class="pN">2048</span>Nevavipākanavipākadhammadhammaṁ paṭicca vipāko dhammo uppajjati hetupaccayā—  paṭisandhikkhaṇe vatthuṁ paṭicca vipākā khandhā. (2) </div>
</div>
<div class="q" id="p_36P1_2049"> <div class="p">
<span class="pN">2049</span>Nevavipākanavipākadhammadhammaṁ paṭicca vipāko ca nevavipākanavipākadhammadhammo ca dhammā uppajjanti hetupaccayā—  paṭisandhikkhaṇe vatthuṁ paṭicca vipākā khandhā, mahābhūte paṭicca kaṭattārūpaṁ. (3) </div>
</div>
<div class="q" id="p_36P1_2050"> <div class="divNumber">4.</div> <div class="p">
<span class="pN">2050</span>Vipākañca nevavipākanavipākadhammadhammañca dhammaṁ paṭicca vipāko dhammo uppajjati hetupaccayā—  paṭisandhikkhaṇe vipākaṁ ekaṁ khandhañca vatthuñca paṭicca tayo khandhā…pe…  dve khandhe ca vatthuñca paṭicca dve khandhā. (1) </div>
</div>
<div class="q" id="p_36P1_2051"> <div class="p">
<span class="pN">2051</span>Vipākañca nevavipākanavipākadhammadhammañca dhammaṁ paṭicca nevavipākanavipākadhammadhammo uppajjati hetupaccayā—  vipāke khandhe ca mahābhūte ca paṭicca cittasamuṭṭhānaṁ rūpaṁ; paṭisandhikkhaṇe vipāke khandhe ca mahābhūte ca paṭicca kaṭattārūpaṁ. (2) </div>
</div>
<div class="q" id="p_36P1_2052"> <div class="p">
<span class="pN">2052</span>Vipākañca nevavipākanavipākadhammadhammañca dhammaṁ paṭicca vipāko ca nevavipākanavipākadhammadhammo ca dhammā uppajjanti hetupaccayā—  paṭisandhikkhaṇe vipākaṁ ekaṁ khandhañca vatthuñca paṭicca tayo khandhā…pe…  dve khandhe ca vatthuñca paṭicca dve khandhā, vipāke khandhe ca mahābhūte ca paṭicca kaṭattārūpaṁ. (3) </div>
</div>
<div class="q" id="p_36P1_2053"> <div class="divNumber">5.</div> <div class="p">
<span class="pN">2053</span>Vipākadhammadhammañca nevavipākanavipākadhammadhammañca dhammaṁ paṭicca nevavipākanavipākadhammadhammo uppajjati hetupaccayā—  vipākadhammadhamme khandhe ca mahābhūte ca paṭicca cittasamuṭṭhānaṁ rūpaṁ. (1) </div>
</div>
</html>

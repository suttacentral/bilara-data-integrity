<html>
<div class="i"> Hetu</div>
<div class="h">Nīvaraṇagocchaka</div>
<div class="h">Nīvaraṇaduka</div>
<div class="h">Paccayavāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Hetu</div>
<div class="q" id="p_38P2_1916"> <div class="divNumber">13.</div> <div class="p">
<span class="pN">1916</span>Nīvaraṇaṁ dhammaṁ paccayā nīvaraṇo dhammo uppajjati hetupaccayā… tīṇi. </div>
</div>
<div class="q" id="p_38P2_1917"> <div class="p">
<span class="pN">1917</span>Nonīvaraṇaṁ dhammaṁ paccayā nonīvaraṇo dhammo uppajjati hetupaccayā— nonīvaraṇaṁ ekaṁ khandhaṁ paccayā tayo khandhā cittasamuṭṭhānañca rūpaṁ…pe… (yāva ajjhattikā mahābhūtā), vatthuṁ paccayā nonīvaraṇā khandhā. (1) </div>
</div>
<div class="q" id="p_38P2_1918"> <div class="p">
<span class="pN">1918</span>Nonīvaraṇaṁ dhammaṁ paccayā nīvaraṇo dhammo uppajjati hetupaccayā— nonīvaraṇe khandhe paccayā nīvaraṇā, vatthuṁ paccayā nīvaraṇā. (2) </div>
</div>
<div class="q" id="p_38P2_1919"> <div class="p">
<span class="pN">1919</span>Nonīvaraṇaṁ dhammaṁ paccayā nīvaraṇo ca nonīvaraṇo ca dhammā uppajjanti hetupaccayā— nonīvaraṇaṁ ekaṁ khandhaṁ paccayā tayo khandhā nīvaraṇā ca cittasamuṭṭhānañca rūpaṁ…pe… dve khandhe…pe… vatthuṁ paccayā nīvaraṇā, mahābhūte paccayā cittasamuṭṭhānaṁ rūpaṁ, vatthuṁ paccayā nīvaraṇā ca sampayuttakā ca khandhā. (3) </div>
</div>
<div class="q" id="p_38P2_1920"> <div class="divNumber">14.</div> <div class="p">
<span class="pN">1920</span>Nīvaraṇañca nonīvaraṇañca dhammaṁ paccayā nīvaraṇo dhammo uppajjati hetupaccayā— kāmacchandanīvaraṇañca sampayuttake ca khandhe paccayā thinamiddhanīvaraṇaṁ uddhaccanīvaraṇaṁ avijjānīvaraṇaṁ (cakkaṁ). Kāmacchandanīvaraṇañca vatthuñca paccayā thinamiddhanīvaraṇaṁ uddhaccanīvaraṇaṁ avijjānīvaraṇaṁ. (Cakkaṁ.) (1) </div>
</div>
<div class="q" id="p_38P2_1921"> <div class="p">
<span class="pN">1921</span>Nīvaraṇañca nonīvaraṇañca dhammaṁ paccayā nonīvaraṇo dhammo uppajjati hetupaccayā— nonīvaraṇaṁ ekaṁ khandhañca nīvaraṇañca paccayā tayo khandhā cittasamuṭṭhānañca rūpaṁ…pe… dve khandhe…pe… nīvaraṇañca vatthuñca paccayā sampayuttakā khandhā, nīvaraṇañca sampayuttake ca khandhe paccayā cittasamuṭṭhānaṁ rūpaṁ, nīvaraṇe ca mahābhūte ca paccayā cittasamuṭṭhānaṁ rūpaṁ. (2) </div>
</div>
<div class="q" id="p_38P2_1922"> <div class="p">
<span class="pN">1922</span>Nīvaraṇañca nonīvaraṇañca dhammaṁ paccayā nīvaraṇo ca nonīvaraṇo ca dhammā uppajjanti hetupaccayā— nonīvaraṇaṁ ekaṁ khandhañca kāmacchandanīvaraṇañca paccayā tayo khandhā thinamiddhanīvaraṇaṁ uddhaccanīvaraṇaṁ avijjānīvaraṇaṁ…pe… dve khandhe…pe… (cakkaṁ). Kāmacchandanīvaraṇañca vatthuñca paccayā thinamiddhanīvaraṇaṁ uddhaccanīvaraṇaṁ avijjānīvaraṇaṁ sampayuttakā ca khandhā. (Cakkaṁ. Saṁkhittaṁ.) (3) </div>
</div>
</html>

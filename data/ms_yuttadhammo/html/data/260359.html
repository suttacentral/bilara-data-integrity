<html>
<div class="i">2.2.6.1 Anulomapuggala</div>
<div class="h">Pavattivāra</div>
<div class="h">Nirodhavāra</div>
<div class="h">Atītānāgatavāra</div>
<div class="h">Anulomapuggala</div>
<div class="q" id="p_35Y9_656"> <div class="divNumber">153.</div> <div class="p">
<span class="pN">656</span>»  Yassa kusalā dhammā nirujjhittha tassa akusalā dhammā nirujjhissantīti? </div>
</div>
<div class="q" id="p_35Y9_657"> <div class="p">
<span class="pN">657</span>Aggamaggasamaṅgīnaṁ arahantānaṁ yassa cittassa anantarā aggamaggaṁ paṭilabhissanti tesaṁ kusalā dhammā nirujjhittha, no ca tesaṁ akusalā dhammā nirujjhissanti. Itaresaṁ tesaṁ kusalā ca dhammā nirujjhittha akusalā ca dhammā nirujjhissanti. </div>
</div>
<div class="q" id="p_35Y9_658"> <div class="p">
<span class="pN">658</span>«  Yassa vā pana akusalā dhammā nirujjhissanti tassa kusalā dhammā nirujjhitthāti? Āmantā. </div>
</div>
<div class="q" id="p_35Y9_659"> <div class="p">
<span class="pN">659</span>»  Yassa kusalā dhammā nirujjhittha tassa abyākatā dhammā nirujjhissantīti? </div>
</div>
<div class="q" id="p_35Y9_660"> <div class="p">
<span class="pN">660</span>Pacchimacittassa bhaṅgakkhaṇe tesaṁ kusalā dhammā nirujjhittha, no ca tesaṁ abyākatā dhammā nirujjhissanti. Itaresaṁ tesaṁ kusalā ca dhammā nirujjhittha abyākatā ca dhammā nirujjhissanti. </div>
</div>
<div class="q" id="p_35Y9_661"> <div class="p">
<span class="pN">661</span>«  Yassa vā pana abyākatā dhammā nirujjhissanti tassa kusalā dhammā nirujjhitthāti? Āmantā. </div>
</div>
<div class="q" id="p_35Y9_662"> <div class="divNumber">154.</div> <div class="p">
<span class="pN">662</span>»  Yassa akusalā dhammā nirujjhittha tassa abyākatā dhammā nirujjhissantīti? </div>
</div>
<div class="q" id="p_35Y9_663"> <div class="p">
<span class="pN">663</span>Pacchimacittassa bhaṅgakkhaṇe tesaṁ akusalā dhammā nirujjhittha, no ca tesaṁ abyākatā dhammā nirujjhissanti. Itaresaṁ tesaṁ akusalā ca dhammā nirujjhittha abyākatā ca dhammā nirujjhissanti. </div>
</div>
<div class="q" id="p_35Y9_664"> <div class="p">
<span class="pN">664</span>«  Yassa vā pana abyākatā dhammā nirujjhissanti tassa akusalā dhammā nirujjhitthāti? Āmantā. </div>
</div>
</html>

<html>
<div class="i">5.6 Padumacchadaniyattheraapadāna</div>
<div class="h">Upālivagga</div>
<div class="h">Padumacchadaniyattheraapadāna</div>
<div class="q" id="p_20Ap1_1301"> <div class="divNumber">83.</div> <div class="p"> <table class="singleColumn"> <tr> <td> <div class="pN">1301</div> <div class="G">“Nibbute lokanāthamhi,</div> </td> </tr> <tr> <td> <div class="G">vipassimhaggapuggale;</div> </td> </tr> <tr> <td> <div class="G">Suphullapadumaṁ gayha,</div> </td> </tr> <tr> <td> <div class="G">citamāropayiṁ ahaṁ.</div> </td> </tr> </table> </div>
</div>
<div class="q" id="p_20Ap1_1302"> <div class="divNumber">84.</div> <div class="p"> <table class="singleColumn"> <tr> <td> <div class="pN">1302</div> <div class="G">Āropite ca citake,</div> </td> </tr> <tr> <td> <div class="G">vehāsaṁ nabhamuggami;</div> </td> </tr> <tr> <td> <div class="G">Ākāse chadanaṁ katvā,</div> </td> </tr> <tr> <td> <div class="G">citakamhi adhārayi.</div> </td> </tr> </table> </div>
</div>
<div class="q" id="p_20Ap1_1303"> <div class="divNumber">85.</div> <div class="p"> <table class="singleColumn"> <tr> <td> <div class="pN">1303</div> <div class="G">Ekanavutito kappe,</div> </td> </tr> <tr> <td> <div class="G">yaṁ pupphamabhiropayiṁ;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">buddhapūjāyidaṁ phalaṁ.</div> </td> </tr> </table> </div>
</div>
<div class="q" id="p_20Ap1_1304"> <div class="divNumber">86.</div> <div class="p"> <table class="singleColumn"> <tr> <td> <div class="pN">1304</div> <div class="G">Sattatālīsito kappe,</div> </td> </tr> <tr> <td> <div class="G">padumissaranāmako;</div> </td> </tr> <tr> <td> <div class="G">Cāturanto vijitāvī,</div> </td> </tr> <tr> <td> <div class="G">cakkavattī mahabbalo.</div> </td> </tr> </table> </div>
</div>
<div class="q" id="p_20Ap1_1305"> <div class="divNumber">87.</div> <div class="p"> <table class="singleColumn"> <tr> <td> <div class="pN">1305</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_1306"> <div class="p">
<span class="pN">1306</span>Itthaṁ sudaṁ āyasmā padumacchadaniyo thero imā gāthāyo abhāsitthāti. </div>
</div>
<div class="CENTER" id="p_20Ap1_1307">
<span class="pN">1307</span>Padumacchadaniyattherassāpadānaṁ chaṭṭhaṁ.</div>
</html>

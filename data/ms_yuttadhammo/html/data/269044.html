<html>
<div class="i">2.1.1 Rājovādajātaka</div>
<div class="h">Dukanipāta</div>
<div class="h">Daḷhavagga</div>
<div class="h">Rājovādajātaka</div>
<div class="q" id="p_22J_340"> <div class="divNumber">1.</div> <div class="p"> <table class="singleColumn"> <tr> <td> <div class="pN">340</div> <div class="G">“Daḷhaṁ daḷhassa khipati,</div> </td> </tr> <tr> <td> <div class="G">balliko mudunā muduṁ;</div> </td> </tr> <tr> <td> <div class="G">Sādhumpi sādhunā jeti,</div> </td> </tr> <tr> <td> <div class="G">asādhumpi asādhunā;</div> </td> </tr> <tr> <td> <div class="G">Etādiso ayaṁ rājā,</div> </td> </tr> <tr> <td> <div class="G">maggā uyyāhi sārathi”.</div> </td> </tr> </table> </div>
</div>
<div class="q" id="p_22J_341"> <div class="divNumber">2.</div> <div class="p"> <table class="singleColumn"> <tr> <td> <div class="pN">341</div> <div class="G">“Akkodhena jine kodhaṁ,</div> </td> </tr> <tr> <td> <div class="G">asādhuṁ sādhunā jine;</div> </td> </tr> <tr> <td> <div class="G">Jine kadariyaṁ dānena,</div> </td> </tr> <tr> <td> <div class="G">saccenālikavādinaṁ;</div> </td> </tr> <tr> <td> <div class="G">Etādiso ayaṁ rājā,</div> </td> </tr> <tr> <td> <div class="G">maggā uyyāhi sārathī”ti.</div> </td> </tr> </table> </div>
</div>
<div class="CENTER" id="p_22J_342">
<span class="pN">342</span>Rājovādajātakaṁ paṭhamaṁ.</div>
</html>

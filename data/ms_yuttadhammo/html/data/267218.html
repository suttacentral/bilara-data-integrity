<html>
<div class="i">9.4 Adhopupphiyattheraapadāna</div>
<div class="h">Timiravagga</div>
<div class="h">Adhopupphiyattheraapadāna</div>
<div class="q" id="p_20Ap1_1713"> <div class="divNumber">22.</div> <div class="p"> <table class="singleColumn"> <tr> <td> <div class="pN">1713</div> <div class="G">“Abhibhū nāma so bhikkhu,</div> </td> </tr> <tr> <td> <div class="G">sikhino aggasāvako;</div> </td> </tr> <tr> <td> <div class="G">Mahānubhāvo tevijjo,</div> </td> </tr> <tr> <td> <div class="G">himavantaṁ upāgami.</div> </td> </tr> </table> </div>
</div>
<div class="q" id="p_20Ap1_1714"> <div class="divNumber">23.</div> <div class="p"> <table class="singleColumn"> <tr> <td> <div class="pN">1714</div> <div class="G">Ahampi himavantamhi,</div> </td> </tr> <tr> <td> <div class="G">ramaṇīyassame isi;</div> </td> </tr> <tr> <td> <div class="G">Vasāmi appamaññāsu,</div> </td> </tr> <tr> <td> <div class="G">iddhīsu ca tadā vasī.</div> </td> </tr> </table> </div>
</div>
<div class="q" id="p_20Ap1_1715"> <div class="divNumber">24.</div> <div class="p"> <table class="singleColumn"> <tr> <td> <div class="pN">1715</div> <div class="G">Pakkhijāto viyākāse,</div> </td> </tr> <tr> <td> <div class="G">pabbataṁ adhivatthayiṁ;</div> </td> </tr> <tr> <td> <div class="G">Adhopupphaṁ gahetvāna,</div> </td> </tr> <tr> <td> <div class="G">āgacchiṁ pabbataṁ ahaṁ.</div> </td> </tr> </table> </div>
</div>
<div class="q" id="p_20Ap1_1716"> <div class="divNumber">25.</div> <div class="p"> <table class="singleColumn"> <tr> <td> <div class="pN">1716</div> <div class="G">Satta pupphāni gaṇhitvā,</div> </td> </tr> <tr> <td> <div class="G">matthake okiriṁ ahaṁ;</div> </td> </tr> <tr> <td> <div class="G">Ālokite ca vīrena,</div> </td> </tr> <tr> <td> <div class="G">pakkāmiṁ pācināmukho.</div> </td> </tr> </table> </div>
</div>
<div class="q" id="p_20Ap1_1717"> <div class="divNumber">26.</div> <div class="p"> <table class="singleColumn"> <tr> <td> <div class="pN">1717</div> <div class="G">Āvāsaṁ abhisambhosiṁ,</div> </td> </tr> <tr> <td> <div class="G">patvāna assamaṁ ahaṁ;</div> </td> </tr> <tr> <td> <div class="G">Khāribhāraṁ gahetvāna,</div> </td> </tr> <tr> <td> <div class="G">pāyāsiṁ pabbatantaraṁ.</div> </td> </tr> </table> </div>
</div>
<div class="q" id="p_20Ap1_1718"> <div class="divNumber">27.</div> <div class="p"> <table class="singleColumn"> <tr> <td> <div class="pN">1718</div> <div class="G">Ajagaro maṁ pīḷesi,</div> </td> </tr> <tr> <td> <div class="G">ghorarūpo mahabbalo;</div> </td> </tr> <tr> <td> <div class="G">Pubbakammaṁ saritvāna,</div> </td> </tr> <tr> <td> <div class="G">tattha kālaṅkato ahaṁ.</div> </td> </tr> </table> </div>
</div>
<div class="q" id="p_20Ap1_1719"> <div class="divNumber">28.</div> <div class="p"> <table class="singleColumn"> <tr> <td> <div class="pN">1719</div> <div class="G">Ekattiṁse ito kappe,</div> </td> </tr> <tr> <td> <div class="G">yaṁ pupphamabhiropayiṁ;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">pupphapūjāyidaṁ phalaṁ.</div> </td> </tr> </table> </div>
</div>
<div class="q" id="p_20Ap1_1720"> <div class="divNumber">29.</div> <div class="p"> <table class="singleColumn"> <tr> <td> <div class="pN">1720</div> <div class="G">Paṭisambhidā catasso,</div> </td> </tr> <tr> <td> <div class="G">…pe…</div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_1721"> <div class="p">
<span class="pN">1721</span>Itthaṁ sudaṁ āyasmā adhopupphiyo thero imā gāthāyo abhāsitthāti. </div>
</div>
<div class="CENTER" id="p_20Ap1_1722">
<span class="pN">1722</span>Adhopupphiyattherassāpadānaṁ catutthaṁ.</div>
</html>

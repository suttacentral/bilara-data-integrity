<html>
<div class="i">4.4.5 Jambukajātaka</div>
<div class="h">Catukkanipāta</div>
<div class="h">Kokilavagga</div>
<div class="h">Jambukajātaka</div>
<div class="q" id="p_22J_1059"> <div class="divNumber">137.</div> <div class="p"> <table class="singleColumn"> <tr> <td> <div class="pN">1059</div> <div class="G">“Brahā pavaḍḍhakāyo so,</div> </td> </tr> <tr> <td> <div class="G">dīghadāṭho ca jambuka;</div> </td> </tr> <tr> <td> <div class="G">Na tvaṁ tattha kule jāto,</div> </td> </tr> <tr> <td> <div class="G">yattha gaṇhanti kuñjaraṁ”.</div> </td> </tr> </table> </div>
</div>
<div class="q" id="p_22J_1060"> <div class="divNumber">138.</div> <div class="p"> <table class="singleColumn"> <tr> <td> <div class="pN">1060</div> <div class="G">“Asīho sīhamānena,</div> </td> </tr> <tr> <td> <div class="G">yo attānaṁ vikubbati;</div> </td> </tr> <tr> <td> <div class="G">Kotthūva gajamāsajja,</div> </td> </tr> <tr> <td> <div class="G">seti bhūmyā anutthunaṁ.</div> </td> </tr> </table> </div>
</div>
<div class="q" id="p_22J_1061"> <div class="divNumber">139.</div> <div class="p"> <table class="singleColumn"> <tr> <td> <div class="pN">1061</div> <div class="G">Yasassino uttamapuggalassa,</div> </td> </tr> <tr> <td> <div class="G">Sañjātakhandhassa mahabbalassa;</div> </td> </tr> <tr> <td> <div class="G">Asamekkhiya thāmabalūpapattiṁ,</div> </td> </tr> <tr> <td> <div class="G">Sa seti nāgena hatoyaṁ jambuko.</div> </td> </tr> </table> </div>
</div>
<div class="q" id="p_22J_1062"> <div class="divNumber">140.</div> <div class="p"> <table class="singleColumn"> <tr> <td> <div class="pN">1062</div> <div class="G">Yo cīdha kammaṁ kurute pamāya,</div> </td> </tr> <tr> <td> <div class="G">Thāmabbalaṁ attani saṁviditvā;</div> </td> </tr> <tr> <td> <div class="G">Jappena mantena subhāsitena,</div> </td> </tr> <tr> <td> <div class="G">Parikkhavā so vipulaṁ jinātī”ti.</div> </td> </tr> </table> </div>
</div>
<div class="CENTER" id="p_22J_1063">
<span class="pN">1063</span>Jambukajātakaṁ pañcamaṁ.</div>
</html>

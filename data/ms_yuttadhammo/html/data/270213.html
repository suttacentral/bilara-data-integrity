<html>
<div class="i">2.3.11 Kammahetukathā</div>
<div class="h">Niyāmapaṇṇāsaka</div>
<div class="h">Aṭṭhamavagga</div>
<div class="h">Kammahetukathā</div>
<div class="q" id="p_32Kv_1845"> <div class="divNumber">546.</div> <div class="p">
<span class="pN">1845</span>๐Kammahetu arahā arahattā parihāyatīti? Āmantā. Kammahetu sotāpanno sotāpattiphalā parihāyatīti? Na hevaṁ vattabbe…pe… kammahetu arahā arahattā parihāyatīti? Āmantā. Kammahetu sakadāgāmī…pe… anāgāmī anāgāmiphalā parihāyatīti? Na hevaṁ vattabbe…pe…. </div>
</div>
<div class="q" id="p_32Kv_1846"> <div class="p">
<span class="pN">1846</span>๐Kammahetu sotāpanno sotāpattiphalā na parihāyatīti? Āmantā. Kammahetu arahā arahattā na parihāyatīti? Na hevaṁ vattabbe…pe… kammahetu sakadāgāmī…pe… anāgāmī anāgāmiphalā na parihāyatīti? Āmantā. Kammahetu arahā arahattā na parihāyatīti? Na hevaṁ vattabbe…pe…. </div>
</div>
<div class="q" id="p_32Kv_1847"> <div class="p">
<span class="pN">1847</span>๐Kammahetu arahā arahattā parihāyatīti? Āmantā. Pāṇātipātakammassa hetūti? Na hevaṁ vattabbe…pe… adinnādānakammassa hetu…pe… kāmesumicchācārakammassa hetu… musāvādakammassa hetu… pisuṇavācākammassa hetu… pharusavācākammassa hetu… samphappalāpakammassa hetu… mātughātakammassa hetu… pitughātakammassa hetu… arahantaghātakammassa hetu… ruhiruppādakammassa hetu…pe… saṁghabhedakammassa hetūti? Na hevaṁ vattabbe…pe…. </div>
</div>
<div class="q" id="p_32Kv_1848"> <div class="p">
<span class="pN">1848</span>๐Katamassa kammassa hetūti? Handa hi arahantānaṁ abbhācikkhatīti. Arahantānaṁ abbhācikkhanakammassa hetu arahā arahattā parihāyatīti? Āmantā. Ye keci arahantānaṁ abbhācikkhanti, sabbe te arahattaṁ sacchikarontīti? Na hevaṁ vattabbe…pe…. </div>
</div>
<div class="CENTER" id="p_32Kv_1849">
<span class="pN">1849</span>Kammahetukathā niṭṭhitā.<br> Aṭṭhamo vaggo.</div>
<div class="SUMMARY" id="p_32Kv_1850">
<span class="pN">1850</span><span class="firstLetter">T</span>assuddānaṁ</div>
<div class="q" id="p_32Kv_1851"> <div class="p">
<span class="pN">1851</span>Cha gatiyo, antarābhavo, pañceva kāmaguṇā kāmadhātu, pañceva āyatanā kāmā, rūpino dhammā rūpadhātu, arūpino dhammā arūpadhātu, saḷāyataniko attabhāvo rūpadhātuyā, atthi rūpaṁ arūpesu, rūpaṁ kammaṁ, rūpaṁ jīvitaṁ, kammahetukā parihāyatīti. </div>
</div>
</html>

<html>
<div class="i"> Ārammaṇa</div>
<div class="h">Parāmāsagocchaka</div>
<div class="h">Parāmāsaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Ārammaṇa</div>
<div class="q" id="p_38P2_2159"> <div class="divNumber">18.</div> <div class="p">
<span class="pN">2159</span>Parāmāso dhammo parāmāsassa dhammassa ārammaṇapaccayena paccayo— parāmāsaṁ ārabbha parāmāso uppajjati. (Mūlaṁ kātabbaṁ.) Parāmāsaṁ ārabbha noparāmāsā khandhā uppajjanti. (Mūlaṁ kātabbaṁ.) Parāmāsaṁ ārabbha parāmāso ca sampayuttakā ca khandhā uppajjanti. (3) </div>
</div>
<div class="q" id="p_38P2_2160"> <div class="divNumber">19.</div> <div class="p">
<span class="pN">2160</span>Noparāmāso dhammo noparāmāsassa dhammassa ārammaṇapaccayena paccayo— dānaṁ…pe… sīlaṁ…pe… uposathakammaṁ katvā taṁ paccavekkhati, assādeti abhinandati, taṁ ārabbha rāgo…pe… vicikicchā… uddhaccaṁ… domanassaṁ uppajjati; pubbe suciṇṇāni…pe… jhānā vuṭṭhahitvā jhānaṁ…pe… ariyā maggā vuṭṭhahitvā maggaṁ paccavekkhanti, phalaṁ paccavekkhanti, nibbānaṁ paccavekkhanti. Nibbānaṁ gotrabhussa, vodānassa, maggassa, phalassa, āvajjanāya ārammaṇapaccayena paccayo; ariyā noparāmāse pahīne kilese…pe… vikkhambhite kilese…pe… pubbe…pe… cakkhuṁ…pe… vatthuṁ noparāmāse khandhe aniccato…pe… vipassati, assādeti abhinandati, taṁ ārabbha rāgo…pe… vicikicchā… uddhaccaṁ… domanassaṁ uppajjati; dibbena cakkhunā rūpaṁ passati, dibbāya sotadhātuyā saddaṁ suṇāti. Cetopariyañāṇena noparāmāsacittasamaṅgissa cittaṁ jānāti, ākāsānañcāyatanaṁ viññāṇañcāyatanassa…pe… ākiñcaññāyatanaṁ nevasaññānāsaññāyatanassa…pe… rūpāyatanaṁ cakkhuviññāṇassa…pe… phoṭṭhabbāyatanaṁ kāyaviññāṇassa…pe… noparāmāsā khandhā iddhividhañāṇassa, cetopariyañāṇassa, pubbenivāsānussatiñāṇassa, yathākammūpagañāṇassa, anāgataṁsañāṇassa, āvajjanāya ārammaṇapaccayena paccayo. (1) </div>
</div>
<div class="q" id="p_38P2_2161"> <div class="p">
<span class="pN">2161</span>Noparāmāso dhammo parāmāsassa dhammassa ārammaṇapaccayena paccayo— dānaṁ…pe… sīlaṁ…pe… uposathakammaṁ…pe… taṁ assādeti abhinandati, taṁ ārabbha diṭṭhi uppajjati, pubbe…pe… jhānā…pe… cakkhuṁ…pe… vatthuṁ noparāmāse khandhe assādeti abhinandati, taṁ ārabbha diṭṭhi uppajjati. (2) </div>
</div>
<div class="q" id="p_38P2_2162"> <div class="p">
<span class="pN">2162</span>Noparāmāso dhammo parāmāsassa ca noparāmāsassa ca dhammassa ārammaṇapaccayena paccayo— dānaṁ…pe… sīlaṁ…pe… uposathakammaṁ…pe… taṁ assādeti abhinandati, taṁ ārabbha parāmāso ca sampayuttakā ca khandhā uppajjanti, pubbe…pe… jhānā…pe… cakkhuṁ…pe… vatthuṁ noparāmāse khandhe assādeti abhinandati, taṁ ārabbha parāmāso ca sampayuttakā ca khandhā uppajjanti. (3) </div>
</div>
<div class="q" id="p_38P2_2163"> <div class="divNumber">20.</div> <div class="p">
<span class="pN">2163</span>Parāmāso ca noparāmāso ca dhammā parāmāsassa dhammassa ārammaṇapaccayena paccayo— parāmāsañca sampayuttake ca khandhe ārabbha parāmāso uppajjati… tīṇi. </div>
</div>
</html>

<html>
<div class="i"> Ārammaṇa</div>
<div class="h">Āsavagocchaka</div>
<div class="h">Āsavasampayuttaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Ārammaṇa</div>
<div class="q" id="p_38P2_1180"> <div class="divNumber">77.</div> <div class="p">
<span class="pN">1180</span>Āsavasampayutto dhammo āsavasampayuttassa dhammassa ārammaṇapaccayena paccayo—  āsavasampayutte khandhe ārabbha āsavasampayuttakā khandhā uppajjanti. (1) </div>
</div>
<div class="q" id="p_38P2_1181"> <div class="p">
<span class="pN">1181</span>Āsavasampayutto dhammo āsavavippayuttassa dhammassa ārammaṇapaccayena paccayo—  āsavasampayutte khandhe ārabbha āsavavippayuttā khandhā ca moho ca uppajjanti. (2) </div>
</div>
<div class="q" id="p_38P2_1182"> <div class="p">
<span class="pN">1182</span>Āsavasampayutto dhammo āsavasampayuttassa ca āsavavippayuttassa ca dhammassa ārammaṇapaccayena paccayo—  āsavasampayutte khandhe ārabbha domanassasahagatā vicikicchāsahagatā uddhaccasahagatā khandhā ca moho ca uppajjanti. (3) </div>
</div>
<div class="q" id="p_38P2_1183"> <div class="divNumber">78.</div> <div class="p">
<span class="pN">1183</span>Āsavavippayutto dhammo āsavavippayuttassa dhammassa ārammaṇapaccayena paccayo—  dānaṁ datvā sīlaṁ…pe…  uposathakammaṁ katvā taṁ paccavekkhati; pubbe suciṇṇāni…pe…  jhānā…pe…  ariyā maggaṁ…pe…  phalaṁ…pe…  nibbānaṁ…pe…  nibbānaṁ gotrabhussa, vodānassa, maggassa, phalassa, āvajjanāya ārammaṇapaccayena paccayo; ariyā āsavavippayutte pahīne kilese paccavekkhanti; vikkhambhite…pe…  pubbe…pe…  cakkhuṁ…pe…  vatthuṁ āsavavippayutte khandhe aniccato dukkhato anattato vipassati. (Idha assādanā natthi) Dibbena cakkhunā rūpaṁ passati, dibbāya sotadhātuyā saddaṁ suṇāti. Cetopariyañāṇena āsavavippayuttacittasamaṅgissa cittaṁ jānāti, ākāsānañcāyatanaṁ viññāṇañcāyatanassa…pe…  ākiñcaññāyatanaṁ nevasaññānāsaññāyatanassa…pe…  rūpāyatanaṁ cakkhuviññāṇassa…pe…  phoṭṭhabbāyatanaṁ kāyaviññāṇassa…pe…  āsavavippayuttā khandhā iddhividhañāṇassa, cetopariyañāṇassa, pubbenivāsānussatiñāṇassa, yathākammūpagañāṇassa, anāgataṁsañāṇassa, āvajjanāya mohassa ārammaṇapaccayena paccayo. (1) </div>
</div>
<div class="q" id="p_38P2_1184"> <div class="p">
<span class="pN">1184</span>Āsavavippayutto dhammo āsavasampayuttassa dhammassa ārammaṇapaccayena paccayo—  dānaṁ datvā sīlaṁ…pe…  uposathakammaṁ katvā taṁ assādeti abhinandati, taṁ ārabbha rāgo uppajjati, diṭṭhi…pe…  vicikicchā…pe…  uddhaccaṁ…pe…  domanassaṁ uppajjati; pubbe suciṇṇāni…pe…  jhānā vuṭṭhahitvā jhānaṁ…pe…  cakkhuṁ…pe…  vatthuṁ āsavavippayutte khandhe assādeti abhinandati, taṁ ārabbha rāgo…pe…  diṭṭhi…  domanassaṁ…  vicikicchā…  uddhaccaṁ uppajjati. (2) </div>
</div>
<div class="q" id="p_38P2_1185"> <div class="p">
<span class="pN">1185</span>Āsavavippayutto dhammo āsavasampayuttassa ca āsavavippayuttassa ca dhammassa ārammaṇapaccayena paccayo—  cakkhuṁ…pe…  vatthuṁ āsavavippayutte khandhe ārabbha domanassasahagatā vicikicchāsahagatā uddhaccasahagatā khandhā ca moho ca uppajjanti. (3) </div>
</div>
<div class="q" id="p_38P2_1186"> <div class="divNumber">79.</div> <div class="p">
<span class="pN">1186</span>Āsavasampayutto ca āsavavippayutto ca dhammā āsavasampayuttassa dhammassa ārammaṇapaccayena paccayo—  domanassasahagate vicikicchāsahagate uddhaccasahagate khandhe ca mohañca ārabbha āsavasampayuttā khandhā uppajjanti. (1) </div>
</div>
<div class="q" id="p_38P2_1187"> <div class="p">
<span class="pN">1187</span>Āsavasampayutto ca āsavavippayutto ca dhammā āsavavippayuttassa dhammassa ārammaṇapaccayena paccayo—  domanassasahagate vicikicchāsahagate uddhaccasahagate khandhe ca mohañca ārabbha āsavavippayuttā khandhā ca moho ca uppajjanti. (2) </div>
</div>
<div class="q" id="p_38P2_1188"> <div class="p">
<span class="pN">1188</span>Āsavasampayutto ca āsavavippayutto ca dhammā āsavasampayuttassa ca āsavavippayuttassa ca dhammassa ārammaṇapaccayena paccayo—  domanassasahagate vicikicchāsahagate uddhaccasahagate khandhe ca mohañca ārabbha domanassasahagatā vicikicchāsahagatā uddhaccasahagatā khandhā ca moho ca uppajjanti. (3) </div>
</div>
</html>

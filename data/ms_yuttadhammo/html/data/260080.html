<html>
<div class="i">2.2.6.6 Paccanīkapuggalokāsa</div>
<div class="h">Pavattivāra</div>
<div class="h">Nirodhavāra</div>
<div class="h">Atītānāgatavāra</div>
<div class="h">Paccanīkapuggalokāsa</div>
<div class="q" id="p_33Y5_672"> <div class="divNumber">134.</div> <div class="p">
<span class="pN">672</span>» Yassa yattha dukkhasaccaṁ na nirujjhittha tassa tattha samudayasaccaṁ na nirujjhissatīti? Nirujjhissati. </div>
</div>
<div class="q" id="p_33Y5_673"> <div class="p">
<span class="pN">673</span>« Yassa vā pana yattha samudayasaccaṁ na nirujjhissati tassa tattha dukkhasaccaṁ na nirujjhitthāti? Nirujjhittha. </div>
</div>
<div class="q" id="p_33Y5_674"> <div class="p">
<span class="pN">674</span>» Yassa yattha dukkhasaccaṁ na nirujjhittha tassa tattha maggasaccaṁ na nirujjhissatīti? Nirujjhissati. </div>
</div>
<div class="q" id="p_33Y5_675"> <div class="p">
<span class="pN">675</span>« Yassa vā pana yattha maggasaccaṁ na nirujjhissati tassa tattha dukkhasaccaṁ na nirujjhitthāti? Nirujjhittha. </div>
</div>
<div class="q" id="p_33Y5_676"> <div class="divNumber">135.</div> <div class="p">
<span class="pN">676</span>» Yassa yattha samudayasaccaṁ na nirujjhittha tassa tattha maggasaccaṁ na nirujjhissatīti? </div>
</div>
<div class="q" id="p_33Y5_677"> <div class="p">
<span class="pN">677</span>Suddhāvāsānaṁ dutiye citte vattamāne tesaṁ tattha samudayasaccaṁ na nirujjhittha, no ca tesaṁ tattha maggasaccaṁ na nirujjhissati. Asaññasattānaṁ tesaṁ tattha samudayasaccañca na nirujjhittha maggasaccañca na nirujjhissati. </div>
</div>
<div class="q" id="p_33Y5_678"> <div class="p">
<span class="pN">678</span>« Yassa vā pana yattha maggasaccaṁ na nirujjhissati tassa tattha samudayasaccaṁ na nirujjhitthāti? </div>
</div>
<div class="q" id="p_33Y5_679"> <div class="p">
<span class="pN">679</span>Aggamaggassa bhaṅgakkhaṇe arahantānaṁ ye ca puthujjanā maggaṁ na paṭilabhissanti āpāyikānaṁ tesaṁ tattha maggasaccaṁ na nirujjhissati, no ca tesaṁ tattha samudayasaccaṁ na nirujjhittha. Asaññasattānaṁ tesaṁ tattha maggasaccañca na nirujjhissati samudayasaccañca na nirujjhittha. </div>
</div>
<div class="CENTER" id="p_33Y5_680">
<span class="pN">680</span>Nirodhavāro.</div>
</html>

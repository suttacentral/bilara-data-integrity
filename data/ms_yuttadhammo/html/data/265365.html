<html>
<div class="i"> Atthyādi</div>
<div class="h">Mahantaraduka</div>
<div class="h">Ajjhattikaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Atthyādi</div>
<div class="q" id="p_38P2_3212"> <div class="divNumber">360.</div> <div class="p">
<span class="pN">3212</span>Ajjhattiko dhammo ajjhattikassa dhammassa atthipaccayena paccayo—  sahajātaṁ, purejātaṁ, pacchājātaṁ. <span class="bold">Sahajātaṁ</span>—  paṭisandhikkhaṇe cittaṁ ajjhattikānaṁ kaṭattārūpānaṁ atthipaccayena paccayo. <span class="bold">Purejātaṁ</span>—  cakkhuṁ…pe…  kāyaṁ aniccato…pe… . (Purejātasadisaṁ, ninnānākaraṇaṁ.) <span class="bold">Pacchājātaṁ</span>. (Pacchājātasadisaṁ kātabbaṁ.) (1) </div>
</div>
<div class="q" id="p_38P2_3213"> <div class="p">
<span class="pN">3213</span>Ajjhattiko dhammo bāhirassa dhammassa atthipaccayena paccayo—  sahajātaṁ, purejātaṁ, pacchājātaṁ. <span class="bold">Sahajātaṁ</span>—  sahajātā ajjhattikā khandhā sampayuttakānaṁ khandhānaṁ cittasamuṭṭhānānañca rūpānaṁ atthipaccayena paccayo. (Saṁkhittaṁ.) (2) </div>
</div>
<div class="q" id="p_38P2_3214"> <div class="p">
<span class="pN">3214</span>(Idha atthi sabbaṭṭhāne sahajātaṁ paccayavārasadisaṁ. Purejātaṁ purejātasadisaṁ. Pacchājātaṁ pacchājātasadisaṁ kātabbaṁ, ninnānākaraṇaṁ.) </div>
</div>
<div class="q" id="p_38P2_3215"> <div class="p">
<span class="pN">3215</span>Ajjhattiko dhammo ajjhattikassa ca bāhirassa ca dhammassa atthipaccayena paccayo—  sahajātaṁ, purejātaṁ, pacchājātaṁ. (Saṁkhittaṁ.) (3) </div>
</div>
<div class="q" id="p_38P2_3216"> <div class="divNumber">361.</div> <div class="p">
<span class="pN">3216</span>Bāhiro dhammo bāhirassa dhammassa atthipaccayena paccayo—  sahajātaṁ, purejātaṁ, pacchājātaṁ, āhāraṁ, indriyaṁ. (Sabbaṁ vitthāretabbaṁ.) (1) </div>
</div>
<div class="q" id="p_38P2_3217"> <div class="p">
<span class="pN">3217</span>Bāhiro dhammo ajjhattikassa dhammassa atthipaccayena paccayo—  sahajātaṁ, purejātaṁ, pacchājātaṁ, āhāraṁ, indriyaṁ. (Saṁkhittaṁ.) (2) </div>
</div>
<div class="q" id="p_38P2_3218"> <div class="p">
<span class="pN">3218</span>Bāhiro dhammo ajjhattikassa ca bāhirassa ca dhammassa atthipaccayena paccayo—  sahajātaṁ, purejātaṁ, pacchājātaṁ, āhāraṁ, indriyaṁ. (Saṁkhittaṁ.) (3) </div>
</div>
<div class="q" id="p_38P2_3219"> <div class="divNumber">362.</div> <div class="p">
<span class="pN">3219</span>Ajjhattiko ca bāhiro ca dhammā ajjhattikassa dhammassa atthipaccayena paccayo—  sahajātaṁ, purejātaṁ, pacchājātaṁ, āhāraṁ, indriyaṁ. <span class="bold">Sahajātā</span>—  cakkhuviññāṇasahagatā khandhā ca cakkhāyatanañca cakkhuviññāṇassa atthipaccayena paccayo…pe…  kāyaviññāṇasahagatā khandhā ca…pe…  paṭisandhikkhaṇe ajjhattikā ca bāhirā ca khandhā ajjhattikānaṁ kaṭattārūpānaṁ atthipaccayena paccayo. <span class="bold">Purejātaṁ</span>—  cakkhāyatanañca vatthu ca cittassa atthipaccayena paccayo…pe…  kāyāyatanañca vatthu ca cittassa atthipaccayena paccayo; rūpāyatanañca cakkhāyatanañca cakkhuviññāṇassa…pe…  phoṭṭhabbāyatanañca kāyāyatanañca kāyaviññāṇassa atthipaccayena paccayo. <span class="bold">Pacchājātā</span>—  ajjhattikā ca bāhirā ca khandhā purejātassa imassa ajjhattikassa kāyassa atthipaccayena paccayo. <span class="bold">Pacchājātā</span>—  ajjhattikā ca bāhirā ca khandhā kabaḷīkāro āhāro ca imassa ajjhattikassa kāyassa atthipaccayena paccayo. <span class="bold">Pacchājātā</span>—  ajjhattikā ca bāhirā ca khandhā rūpajīvitindriyañca ajjhattikānaṁ kaṭattārūpānaṁ atthipaccayena paccayo. (1) </div>
</div>
<div class="q" id="p_38P2_3220"> <div class="p">
<span class="pN">3220</span>Ajjhattiko ca bāhiro ca dhammā bāhirassa dhammassa atthipaccayena paccayo—  sahajātaṁ, purejātaṁ, pacchājātaṁ, āhāraṁ, indriyaṁ. <span class="bold">Sahajāto</span>—  cakkhuviññāṇasahagato eko khandho ca cakkhāyatanañca cakkhuviññāṇañca dvinnaṁ khandhānaṁ atthipaccayena paccayo…pe… . (Sahajātapaccayavārasadisaṁ ninnānākaraṇaṁ, paṭhamagamanasadisaṁyeva. Sabbe padā paṭhamaghaṭanānayena vibhajitabbā.) (2) </div>
</div>
<div class="q" id="p_38P2_3221"> <div class="p">
<span class="pN">3221</span>Ajjhattiko ca bāhiro ca dhammā ajjhattikassa ca bāhirassa ca dhammassa atthipaccayena paccayo—  sahajātaṁ, purejātaṁ, pacchājātaṁ, āhāraṁ, indriyaṁ. <span class="bold">Sahajāto</span>—  cakkhuviññāṇasahagato eko khandho ca cakkhāyatanañca dvinnaṁ khandhānaṁ cakkhuviññāṇassa ca atthipaccayena paccayo. (Saṁkhittaṁ. Sabbe padā vibhajitabbā paṭhamaghaṭanānayena.) (3) </div>
</div>
<div class="q" id="p_38P2_3222"> <div class="p">
<span class="pN">3222</span>Natthipaccayena paccayo…  vigatapaccayena paccayo…  avigatapaccayena paccayo. </div>
</div>
</html>

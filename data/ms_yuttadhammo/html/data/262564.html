<html>
<div class="i"> Āsevanādi</div>
<div class="h">Vedanāttika</div>
<div class="h">Paṭiccavāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Āsevanādi</div>
<div class="q" id="p_36P1_1800"> <div class="divNumber">3.</div> <div class="p">
<span class="pN">1800</span>Sukhāya vedanāya sampayuttaṁ dhammaṁ paṭicca sukhāya vedanāya sampayutto dhammo uppajjati āsevanapaccayā… kammapaccayā… vipākapaccayā— sukhāya vedanāya sampayuttaṁ ekaṁ khandhaṁ paṭicca dve khandhā, dve khandhe paṭicca eko khandho; paṭisandhikkhaṇe sukhāya vedanāya sampayuttaṁ ekaṁ khandhaṁ paṭicca dve khandhā, dve khandhe paṭicca eko khandho. </div>
</div>
<div class="q" id="p_36P1_1801"> <div class="p">
<span class="pN">1801</span>Dukkhāya vedanāya sampayuttaṁ dhammaṁ paṭicca dukkhāya vedanāya sampayutto dhammo uppajjati vipākapaccayā— dukkhasahagataṁ kāyaviññāṇasahagataṁ ekaṁ khandhaṁ paṭicca dve khandhā, dve khandhe paṭicca eko khandho. </div>
</div>
<div class="q" id="p_36P1_1802"> <div class="p">
<span class="pN">1802</span>Adukkhamasukhāya vedanāya sampayuttaṁ dhammaṁ paṭicca adukkhamasukhāya vedanāya sampayutto dhammo uppajjati vipākapaccayā— adukkhamasukhāya vedanāya sampayuttaṁ ekaṁ khandhaṁ paṭicca dve khandhā, dve khandhe paṭicca eko khandho; paṭisandhikkhaṇe adukkhamasukhāya vedanāya sampayuttaṁ ekaṁ khandhaṁ paṭicca dve khandhā, dve khandhe paṭicca eko khandho. </div>
</div>
</html>

<html>
<div class="i"> Paccanīyuddhāra</div>
<div class="h">Nīvaraṇagocchaka</div>
<div class="h">Nīvaraṇaduka</div>
<div class="h">Pañhāvāra</div>
<div class="h">Paccanīyuddhāra</div>
<div class="q" id="p_38P2_1977"> <div class="divNumber">45.</div> <div class="p">
<span class="pN">1977</span>Nīvaraṇo dhammo nīvaraṇassa dhammassa ārammaṇapaccayena paccayo… sahajātapaccayena paccayo… upanissayapaccayena paccayo. (1) </div>
</div>
<div class="q" id="p_38P2_1978"> <div class="p">
<span class="pN">1978</span>Nīvaraṇo dhammo nonīvaraṇassa dhammassa ārammaṇapaccayena paccayo… sahajātapaccayena paccayo… upanissayapaccayena paccayo… pacchājātapaccayena paccayo. (2) </div>
</div>
<div class="q" id="p_38P2_1979"> <div class="p">
<span class="pN">1979</span>Nīvaraṇo dhammo nīvaraṇassa ca nonīvaraṇassa ca dhammassa ārammaṇapaccayena paccayo… sahajātapaccayena paccayo… upanissayapaccayena paccayo. (3) </div>
</div>
<div class="q" id="p_38P2_1980"> <div class="divNumber">46.</div> <div class="p">
<span class="pN">1980</span>Nonīvaraṇo dhammo nonīvaraṇassa dhammassa ārammaṇapaccayena paccayo… sahajātapaccayena paccayo… upanissayapaccayena paccayo… purejātapaccayena paccayo… pacchājātapaccayena paccayo… kammapaccayena paccayo… āhārapaccayena paccayo… indriyapaccayena paccayo. (1) </div>
</div>
<div class="q" id="p_38P2_1981"> <div class="p">
<span class="pN">1981</span>Nonīvaraṇo dhammo nīvaraṇassa dhammassa ārammaṇapaccayena paccayo… sahajātapaccayena paccayo… upanissayapaccayena paccayo… purejātapaccayena paccayo. (2) </div>
</div>
<div class="q" id="p_38P2_1982"> <div class="p">
<span class="pN">1982</span>Nonīvaraṇo dhammo nīvaraṇassa ca nonīvaraṇassa ca dhammassa ārammaṇapaccayena paccayo… sahajātapaccayena paccayo… upanissayapaccayena paccayo… purejātapaccayena paccayo. (3) </div>
</div>
<div class="q" id="p_38P2_1983"> <div class="divNumber">47.</div> <div class="p">
<span class="pN">1983</span>Nīvaraṇo ca nonīvaraṇo ca dhammā nīvaraṇassa dhammassa ārammaṇapaccayena paccayo… sahajātapaccayena paccayo… upanissayapaccayena paccayo. (1) </div>
</div>
<div class="q" id="p_38P2_1984"> <div class="p">
<span class="pN">1984</span>Nīvaraṇo ca nonīvaraṇo ca dhammā nonīvaraṇassa dhammassa ārammaṇapaccayena paccayo… sahajātapaccayena paccayo… upanissayapaccayena paccayo… pacchājātapaccayena paccayo. (2) </div>
</div>
<div class="q" id="p_38P2_1985"> <div class="p">
<span class="pN">1985</span>Nīvaraṇo ca nonīvaraṇo ca dhammā nīvaraṇassa ca nonīvaraṇassa ca dhammassa ārammaṇapaccayena paccayo… sahajātapaccayena paccayo… upanissayapaccayena paccayo. (3) </div>
</div>
</html>

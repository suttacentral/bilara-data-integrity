<html>
<div class="i">2.2.2.3 Tika</div>
<div class="h">Niddesa</div>
<div class="h">Rūpakaṇḍa</div>
<div class="h">Mātikā</div>
<div class="h">Tika</div>
<div class="q" id="p_29Dhs_1144"> <div class="divNumber">585.</div> <div class="p">
<span class="pN">1144</span>Tividhena rūpasaṅgaho—  </div>
</div>
<div class="q" id="p_29Dhs_1145"> <div class="p">
<span class="pN">1145</span>Yaṁ taṁ rūpaṁ ajjhattikaṁ, taṁ upādā. Yaṁ taṁ rūpaṁ bāhiraṁ, taṁ atthi upādā, atthi no upādā. </div>
</div>
<div class="q" id="p_29Dhs_1146"> <div class="p">
<span class="pN">1146</span>Yaṁ taṁ rūpaṁ ajjhattikaṁ, taṁ upādinnaṁ. Yaṁ taṁ rūpaṁ bāhiraṁ, taṁ atthi upādinnaṁ, atthi anupādinnaṁ. </div>
</div>
<div class="q" id="p_29Dhs_1147"> <div class="p">
<span class="pN">1147</span>Yaṁ taṁ rūpaṁ ajjhattikaṁ, taṁ upādinnupādāniyaṁ. Yaṁ taṁ rūpaṁ bāhiraṁ, taṁ atthi upādinnupādāniyaṁ, atthi anupādinnupādāniyaṁ. </div>
</div>
<div class="q" id="p_29Dhs_1148"> <div class="p">
<span class="pN">1148</span>Yaṁ taṁ rūpaṁ ajjhattikaṁ, taṁ anidassanaṁ. Yaṁ taṁ rūpaṁ bāhiraṁ, taṁ atthi sanidassanaṁ, atthi anidassanaṁ. </div>
</div>
<div class="q" id="p_29Dhs_1149"> <div class="p">
<span class="pN">1149</span>Yaṁ taṁ rūpaṁ ajjhattikaṁ, taṁ sappaṭighaṁ. Yaṁ taṁ rūpaṁ bāhiraṁ, taṁ atthi sappaṭighaṁ, atthi appaṭighaṁ. </div>
</div>
<div class="q" id="p_29Dhs_1150"> <div class="p">
<span class="pN">1150</span>Yaṁ taṁ rūpaṁ ajjhattikaṁ, taṁ indriyaṁ. Yaṁ taṁ rūpaṁ bāhiraṁ, taṁ atthi indriyaṁ, atthi na indriyaṁ. </div>
</div>
<div class="q" id="p_29Dhs_1151"> <div class="p">
<span class="pN">1151</span>Yaṁ taṁ rūpaṁ ajjhattikaṁ, taṁ na mahābhūtaṁ. Yaṁ taṁ rūpaṁ bāhiraṁ, taṁ atthi mahābhūtaṁ, atthi na mahābhūtaṁ. </div>
</div>
<div class="q" id="p_29Dhs_1152"> <div class="p">
<span class="pN">1152</span>Yaṁ taṁ rūpaṁ ajjhattikaṁ, taṁ na viññatti. Yaṁ taṁ rūpaṁ bāhiraṁ, taṁ atthi viññatti, atthi na viññatti. </div>
</div>
<div class="q" id="p_29Dhs_1153"> <div class="p">
<span class="pN">1153</span>Yaṁ taṁ rūpaṁ ajjhattikaṁ, taṁ na cittasamuṭṭhānaṁ. Yaṁ taṁ rūpaṁ bāhiraṁ, taṁ atthi cittasamuṭṭhānaṁ, atthi na cittasamuṭṭhānaṁ. </div>
</div>
<div class="q" id="p_29Dhs_1154"> <div class="p">
<span class="pN">1154</span>Yaṁ taṁ rūpaṁ ajjhattikaṁ, taṁ na cittasahabhu. Yaṁ taṁ rūpaṁ bāhiraṁ, taṁ atthi cittasahabhu, atthi na cittasahabhu. </div>
</div>
<div class="q" id="p_29Dhs_1155"> <div class="p">
<span class="pN">1155</span>Yaṁ taṁ rūpaṁ ajjhattikaṁ, taṁ na cittānuparivatti. Yaṁ taṁ rūpaṁ bāhiraṁ, taṁ atthi cittānuparivatti, atthi na cittānuparivatti. </div>
</div>
<div class="q" id="p_29Dhs_1156"> <div class="p">
<span class="pN">1156</span>Yaṁ taṁ rūpaṁ ajjhattikaṁ, taṁ oḷārikaṁ. Yaṁ taṁ rūpaṁ bāhiraṁ, taṁ atthi oḷārikaṁ, atthi sukhumaṁ. </div>
</div>
<div class="q" id="p_29Dhs_1157"> <div class="p">
<span class="pN">1157</span>Yaṁ taṁ rūpaṁ ajjhattikaṁ, taṁ santike. Yaṁ taṁ rūpaṁ bāhiraṁ, taṁ atthi dūre, atthi santike. [13] </div>
</div>
<div class="CENTER" id="p_29Dhs_1158">
<span class="pN">1158</span>Pakiṇṇakatikaṁ.</div>
<div class="q" id="p_29Dhs_1159"> <div class="p">
<span class="pN">1159</span>Yaṁ taṁ rūpaṁ bāhiraṁ, taṁ cakkhusamphassassa na vatthu. Yaṁ taṁ rūpaṁ ajjhattikaṁ, taṁ atthi cakkhusamphassassa vatthu, atthi cakkhusamphassassa na vatthu. </div>
</div>
<div class="q" id="p_29Dhs_1160"> <div class="p">
<span class="pN">1160</span>Yaṁ taṁ rūpaṁ bāhiraṁ, taṁ cakkhusamphassajāya vedanāya…pe…  saññāya…pe…  cetanāya…pe…  cakkhuviññāṇassa na vatthu. Yaṁ taṁ rūpaṁ ajjhattikaṁ, taṁ atthi cakkhuviññāṇassa vatthu, atthi cakkhuviññāṇassa na vatthu. </div>
</div>
<div class="q" id="p_29Dhs_1161"> <div class="p">
<span class="pN">1161</span>Yaṁ taṁ rūpaṁ bāhiraṁ, taṁ sotasamphassassa…pe…  ghānasamphassassa…pe…  jivhāsamphassassa…pe…  kāyasamphassassa na vatthu. Yaṁ taṁ rūpaṁ ajjhattikaṁ, taṁ atthi kāyasamphassassa vatthu, atthi kāyasamphassassa na vatthu. Yaṁ taṁ rūpaṁ bāhiraṁ, taṁ kāyasamphassajāya vedanāya…pe…  saññāya…pe…  cetanāya…pe…  kāyaviññāṇassa na vatthu. Yaṁ taṁ rūpaṁ ajjhattikaṁ, taṁ atthi kāyaviññāṇassa vatthu, atthi kāyaviññāṇassa na vatthu. [25] </div>
</div>
<div class="CENTER" id="p_29Dhs_1162">
<span class="pN">1162</span>Vatthutikaṁ.</div>
<div class="q" id="p_29Dhs_1163"> <div class="p">
<span class="pN">1163</span>Yaṁ taṁ rūpaṁ ajjhattikaṁ, taṁ cakkhusamphassassa nārammaṇaṁ. Yaṁ taṁ rūpaṁ bāhiraṁ, taṁ atthi cakkhusamphassassa ārammaṇaṁ, atthi cakkhusamphassassa nārammaṇaṁ. Yaṁ taṁ rūpaṁ ajjhattikaṁ, taṁ cakkhusamphassajāya vedanāya…pe…  saññāya…pe…  cetanāya…pe…  cakkhuviññāṇassa nārammaṇaṁ. Yaṁ taṁ rūpaṁ bāhiraṁ, taṁ atthi cakkhuviññāṇassa ārammaṇaṁ, atthi cakkhuviññāṇassa nārammaṇaṁ. </div>
</div>
<div class="q" id="p_29Dhs_1164"> <div class="p">
<span class="pN">1164</span>Yaṁ taṁ rūpaṁ ajjhattikaṁ, taṁ sotasamphassassa…pe…  ghānasamphassassa…pe…  jivhāsamphassassa…pe…  kāyasamphassassa nārammaṇaṁ. Yaṁ taṁ rūpaṁ bāhiraṁ, taṁ atthi kāyasamphassassa ārammaṇaṁ, atthi kāyasamphassassa nārammaṇaṁ. Yaṁ taṁ rūpaṁ ajjhattikaṁ, taṁ kāyasamphassajāya vedanāya…pe…  saññāya…pe…  cetanāya…pe…  kāyaviññāṇassa nārammaṇaṁ. Yaṁ taṁ rūpaṁ bāhiraṁ, taṁ atthi kāyaviññāṇassa ārammaṇaṁ, atthi kāyaviññāṇassa nārammaṇaṁ. [25] </div>
</div>
<div class="CENTER" id="p_29Dhs_1165">
<span class="pN">1165</span>Ārammaṇatikaṁ.</div>
<div class="q" id="p_29Dhs_1166"> <div class="p">
<span class="pN">1166</span>Yaṁ taṁ rūpaṁ bāhiraṁ, taṁ na cakkhāyatanaṁ. Yaṁ taṁ rūpaṁ ajjhattikaṁ, taṁ atthi cakkhāyatanaṁ, atthi na cakkhāyatanaṁ. Yaṁ taṁ rūpaṁ bāhiraṁ, taṁ na sotāyatanaṁ…pe…  na ghānāyatanaṁ…pe…  na jivhāyatanaṁ…pe…  na kāyāyatanaṁ. Yaṁ taṁ rūpaṁ ajjhattikaṁ, taṁ atthi kāyāyatanaṁ, atthi na kāyāyatanaṁ. </div>
</div>
<div class="q" id="p_29Dhs_1167"> <div class="p">
<span class="pN">1167</span>Yaṁ taṁ rūpaṁ ajjhattikaṁ, taṁ na rūpāyatanaṁ. Yaṁ taṁ rūpaṁ bāhiraṁ, taṁ atthi rūpāyatanaṁ, atthi na rūpāyatanaṁ. Yaṁ taṁ rūpaṁ ajjhattikaṁ, taṁ na saddāyatanaṁ…pe…  na gandhāyatanaṁ…pe…  na rasāyatanaṁ…pe…  na phoṭṭhabbāyatanaṁ. Yaṁ taṁ rūpaṁ bāhiraṁ, taṁ atthi phoṭṭhabbāyatanaṁ, atthi na phoṭṭhabbāyatanaṁ. [10] </div>
</div>
<div class="CENTER" id="p_29Dhs_1168">
<span class="pN">1168</span>Āyatanatikaṁ.</div>
<div class="q" id="p_29Dhs_1169"> <div class="p">
<span class="pN">1169</span>Yaṁ taṁ rūpaṁ bāhiraṁ, taṁ na cakkhudhātu. Yaṁ taṁ rūpaṁ ajjhattikaṁ, taṁ atthi cakkhudhātu, atthi na cakkhudhātu. Yaṁ taṁ rūpaṁ bāhiraṁ, taṁ na sotadhātu…pe…  na ghānadhātu…pe…  na jivhādhātu…pe…  na kāyadhātu. Yaṁ taṁ rūpaṁ ajjhattikaṁ, taṁ atthi kāyadhātu, atthi na kāyadhātu. </div>
</div>
<div class="q" id="p_29Dhs_1170"> <div class="p">
<span class="pN">1170</span>Yaṁ taṁ rūpaṁ ajjhattikaṁ, taṁ na rūpadhātu. Yaṁ taṁ rūpaṁ bāhiraṁ, taṁ atthi rūpadhātu, atthi na rūpadhātu. Yaṁ taṁ rūpaṁ ajjhattikaṁ, taṁ na saddadhātu…pe…  na gandhadhātu…pe…  na rasadhātu…pe…  na phoṭṭhabbadhātu. Yaṁ taṁ rūpaṁ bāhiraṁ, taṁ atthi phoṭṭhabbadhātu, atthi na phoṭṭhabbadhātu. [10] </div>
</div>
<div class="CENTER" id="p_29Dhs_1171">
<span class="pN">1171</span>Dhātutikaṁ.</div>
<div class="q" id="p_29Dhs_1172"> <div class="p">
<span class="pN">1172</span>Yaṁ taṁ rūpaṁ bāhiraṁ, taṁ na cakkhundriyaṁ. Yaṁ taṁ rūpaṁ ajjhattikaṁ, taṁ atthi cakkhundriyaṁ, atthi na cakkhundriyaṁ. Yaṁ taṁ rūpaṁ bāhiraṁ, taṁ na sotindriyaṁ…pe…  na ghānindriyaṁ…pe…  na jivhindriyaṁ…pe…  na kāyindriyaṁ. Yaṁ taṁ rūpaṁ ajjhattikaṁ, taṁ atthi kāyindriyaṁ, atthi na kāyindriyaṁ. </div>
</div>
<div class="q" id="p_29Dhs_1173"> <div class="p">
<span class="pN">1173</span>Yaṁ taṁ rūpaṁ ajjhattikaṁ, taṁ na itthindriyaṁ. Yaṁ taṁ rūpaṁ bāhiraṁ, taṁ atthi itthindriyaṁ, atthi na itthindriyaṁ. </div>
</div>
<div class="q" id="p_29Dhs_1174"> <div class="p">
<span class="pN">1174</span>Yaṁ taṁ rūpaṁ ajjhattikaṁ, taṁ na purisindriyaṁ. Yaṁ taṁ rūpaṁ bāhiraṁ, taṁ atthi purisindriyaṁ, atthi na purisindriyaṁ. </div>
</div>
<div class="q" id="p_29Dhs_1175"> <div class="p">
<span class="pN">1175</span>Yaṁ taṁ rūpaṁ ajjhattikaṁ, taṁ na jīvitindriyaṁ. Yaṁ taṁ rūpaṁ bāhiraṁ, taṁ atthi jīvitindriyaṁ, atthi na jīvitindriyaṁ. [8] </div>
</div>
<div class="CENTER" id="p_29Dhs_1176">
<span class="pN">1176</span>Indriyatikaṁ.</div>
<div class="q" id="p_29Dhs_1177"> <div class="p">
<span class="pN">1177</span>Yaṁ taṁ rūpaṁ ajjhattikaṁ, taṁ na kāyaviññatti. Yaṁ taṁ rūpaṁ bāhiraṁ, taṁ atthi kāyaviññatti, atthi na kāyaviññatti. </div>
</div>
<div class="q" id="p_29Dhs_1178"> <div class="p">
<span class="pN">1178</span>Yaṁ taṁ rūpaṁ ajjhattikaṁ, taṁ na vacīviññatti. Yaṁ taṁ rūpaṁ bāhiraṁ, taṁ atthi vacīviññatti, atthi na vacīviññatti. </div>
</div>
<div class="q" id="p_29Dhs_1179"> <div class="p">
<span class="pN">1179</span>Yaṁ taṁ rūpaṁ ajjhattikaṁ, taṁ na ākāsadhātu. Yaṁ taṁ rūpaṁ bāhiraṁ, taṁ atthi ākāsadhātu, atthi na ākāsadhātu. </div>
</div>
<div class="q" id="p_29Dhs_1180"> <div class="p">
<span class="pN">1180</span>Yaṁ taṁ rūpaṁ ajjhattikaṁ, taṁ na āpodhātu. Yaṁ taṁ rūpaṁ bāhiraṁ, taṁ atthi āpodhātu, atthi na āpodhātu. </div>
</div>
<div class="q" id="p_29Dhs_1181"> <div class="p">
<span class="pN">1181</span>Yaṁ taṁ rūpaṁ ajjhattikaṁ, taṁ rūpassa na lahutā. Yaṁ taṁ rūpaṁ bāhiraṁ, taṁ atthi rūpassa lahutā, atthi rūpassa na lahutā. </div>
</div>
<div class="q" id="p_29Dhs_1182"> <div class="p">
<span class="pN">1182</span>Yaṁ taṁ rūpaṁ ajjhattikaṁ, taṁ rūpassa na mudutā. Yaṁ taṁ rūpaṁ bāhiraṁ, taṁ atthi rūpassa mudutā, atthi rūpassa na mudutā. </div>
</div>
<div class="q" id="p_29Dhs_1183"> <div class="p">
<span class="pN">1183</span>Yaṁ taṁ rūpaṁ ajjhattikaṁ, taṁ rūpassa na kammaññatā. Yaṁ taṁ rūpaṁ bāhiraṁ, taṁ atthi rūpassa kammaññatā, atthi rūpassa na kammaññatā. </div>
</div>
<div class="q" id="p_29Dhs_1184"> <div class="p">
<span class="pN">1184</span>Yaṁ taṁ rūpaṁ ajjhattikaṁ, taṁ rūpassa na upacayo. Yaṁ taṁ rūpaṁ bāhiraṁ, taṁ atthi rūpassa upacayo, atthi rūpassa na upacayo. </div>
</div>
<div class="q" id="p_29Dhs_1185"> <div class="p">
<span class="pN">1185</span>Yaṁ taṁ rūpaṁ ajjhattikaṁ, taṁ rūpassa na santati. Yaṁ taṁ rūpaṁ bāhiraṁ, taṁ atthi rūpassa santati, atthi rūpassa na santati. </div>
</div>
<div class="q" id="p_29Dhs_1186"> <div class="p">
<span class="pN">1186</span>Yaṁ taṁ rūpaṁ ajjhattikaṁ, taṁ rūpassa na jaratā. Yaṁ taṁ rūpaṁ bāhiraṁ, taṁ atthi rūpassa jaratā, atthi rūpassa na jaratā. </div>
</div>
<div class="q" id="p_29Dhs_1187"> <div class="p">
<span class="pN">1187</span>Yaṁ taṁ rūpaṁ ajjhattikaṁ, taṁ rūpassa na aniccatā. Yaṁ taṁ rūpaṁ bāhiraṁ, taṁ atthi rūpassa aniccatā, atthi rūpassa na aniccatā. </div>
</div>
<div class="q" id="p_29Dhs_1188"> <div class="p">
<span class="pN">1188</span>Yaṁ taṁ rūpaṁ ajjhattikaṁ, taṁ na kabaḷīkāro āhāro. Yaṁ taṁ rūpaṁ bāhiraṁ, taṁ atthi kabaḷīkāro āhāro, atthi na kabaḷīkāro āhāro. [12] </div>
</div>
<div class="CENTER" id="p_29Dhs_1189">
<span class="pN">1189</span>Evaṁ tividhena rūpasaṅgaho.<br> Sukhumarūpatikaṁ.<br> Tikaṁ.</div>
</html>

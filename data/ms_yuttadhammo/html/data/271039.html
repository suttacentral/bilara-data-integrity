<html>
<div class="i">2.13.2.11--13 Upādānagocchakādi</div>
<div class="h">Niddesa</div>
<div class="h">Terasamanaya Asaṅgahitenasampayuttavippayuttapadaniddesa</div>
<div class="h">Duka</div>
<div class="h">Upādānagocchakādi</div>
<div class="q" id="p_31Dht_573"> <div class="divNumber">455.</div> <div class="p">
<span class="pN">573</span>Anupādāniyehi dhammehi ye dhammā…  upādānasampayuttehi dhammehi ye dhammā…  upādānasampayuttehi ceva no ca upādānehi dhammehi ye dhammā…  upādānavippayuttehi anupādāniyehi dhammehi ye dhammā…  asaṁkilesikehi dhammehi ye dhammā…  asaṁkiliṭṭhehi dhammehi ye dhammā…  kilesasampayuttehi dhammehi ye dhammā…  saṁkiliṭṭhehi ceva no ca kilesehi dhammehi ye dhammā…  kilesasampayuttehi ceva no ca kilesehi dhammehi ye dhammā…  kilesavippayuttehi asaṁkilesikehi dhammehi ye dhammā…  dassanena pahātabbehi dhammehi ye dhammā…  bhāvanāya pahātabbehi dhammehi ye dhammā…  dassanena pahātabbahetukehi dhammehi ye dhammā…  bhāvanāya pahātabbahetukehi dhammehi ye dhammā…  savitakkehi dhammehi ye dhammā…  savicārehi dhammehi ye dhammā…  sappītikehi dhammehi ye dhammā…  pītisahagatehi dhammehi ye dhammā…  sukhasahagatehi dhammehi ye dhammā…  upekkhāsahagatehi dhammehi ye dhammā…  na kāmāvacarehi dhammehi ye dhammā…  rūpāvacarehi dhammehi ye dhammā…  arūpāvacarehi dhammehi ye dhammā…  apariyāpannehi dhammehi ye dhammā…  niyyānikehi dhammehi ye dhammā…  niyatehi dhammehi ye dhammā…  anuttarehi dhammehi ye dhammā…  saraṇehi dhammehi ye dhammā khandhasaṅgahena asaṅgahitā āyatanasaṅgahena asaṅgahitā dhātusaṅgahena asaṅgahitā, te dhammā katihi khandhehi katihāyatanehi katihi dhātūhi sampayuttāti? Natthi. Katihi vippayuttā? Catūhi khandhehi ekenāyatanena sattahi dhātūhi vippayuttā; ekenāyatanena ekāya dhātuyā kehici vippayuttā. </div>
</div>
<div class="q" id="p_31Dht_574"> <div class="p"> <table class="singleColumn"> <tr> <td> <div class="pN">574</div> <div class="G">Rūpañca dhammāyatanaṁ dhammadhātu,</div> </td> </tr> <tr> <td> <div class="G">Itthipumaṁ jīvitaṁ nāmarūpaṁ;</div> </td> </tr> <tr> <td> <div class="G">Dve bhavā jātijarā maccurūpaṁ,</div> </td> </tr> <tr> <td> <div class="G">Anārammaṇaṁ no cittaṁ cittena vippayuttaṁ.</div> </td> </tr> </table> </div>
</div>
<div class="q" id="p_31Dht_575"> <div class="p"> <table class="singleColumn"> <tr> <td> <div class="pN">575</div> <div class="G">Visaṁsaṭṭhaṁ samuṭṭhānasahabhu,</div> </td> </tr> <tr> <td> <div class="G">Anuparivatti bāhiraṁ upādā;</div> </td> </tr> <tr> <td> <div class="G">Dve visayo esanayo subuddhoti. [22]</div> </td> </tr> </table> </div>
</div>
<div class="ENDH3" id="p_31Dht_576">
<span class="pN">576</span>Asaṅgahitena sampayuttavippayuttapadaniddeso terasamo.</div>
</html>

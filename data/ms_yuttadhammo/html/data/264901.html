<html>
<div class="i"> Adhipati</div>
<div class="h">Āsavagocchaka</div>
<div class="h">Āsavasampayuttaduka</div>
<div class="h">Paṭiccavāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Adhipati</div>
<div class="q" id="p_38P2_1110"> <div class="divNumber">53.</div> <div class="p">
<span class="pN">1110</span>Āsavasampayuttaṁ dhammaṁ paṭicca āsavasampayutto dhammo uppajjati adhipatipaccayā…  tīṇi. </div>
</div>
<div class="q" id="p_38P2_1111"> <div class="p">
<span class="pN">1111</span>Āsavavippayuttaṁ dhammaṁ paṭicca āsavavippayutto dhammo uppajjati adhipatipaccayā—  āsavavippayuttaṁ ekaṁ khandhaṁ paṭicca tayo khandhā cittasamuṭṭhānañca rūpaṁ…pe…  dve khandhe…pe…  domanassasahagataṁ mohaṁ paṭicca cittasamuṭṭhānaṁ rūpaṁ, ekaṁ mahābhūtaṁ…pe…  mahābhūte paṭicca cittasamuṭṭhānaṁ rūpaṁ upādārūpaṁ. (1) </div>
</div>
<div class="q" id="p_38P2_1112"> <div class="p">
<span class="pN">1112</span>Āsavavippayuttaṁ dhammaṁ paṭicca āsavasampayutto dhammo uppajjati adhipatipaccayā—  domanassasahagataṁ mohaṁ paṭicca sampayuttakā khandhā. (2) </div>
</div>
<div class="q" id="p_38P2_1113"> <div class="p">
<span class="pN">1113</span>Āsavavippayuttaṁ dhammaṁ paṭicca āsavasampayutto ca āsavavippayutto ca dhammā uppajjanti adhipatipaccayā—  domanassasahagataṁ mohaṁ paṭicca sampayuttakā khandhā cittasamuṭṭhānañca rūpaṁ. (3) </div>
</div>
<div class="q" id="p_38P2_1114"> <div class="divNumber">54.</div> <div class="p">
<span class="pN">1114</span>Āsavasampayuttañca āsavavippayuttañca dhammaṁ paṭicca āsavasampayutto dhammo uppajjati adhipatipaccayā—  domanassasahagataṁ ekaṁ khandhañca mohañca paṭicca tayo khandhā…pe…  dve khandhe…pe… . (1) </div>
</div>
<div class="q" id="p_38P2_1115"> <div class="p">
<span class="pN">1115</span>Āsavasampayuttañca āsavavippayuttañca dhammaṁ paṭicca āsavavippayutto dhammo uppajjati adhipatipaccayā—  āsavasampayutte khandhe ca mahābhūte ca paṭicca cittasamuṭṭhānaṁ rūpaṁ, domanassasahagate khandhe ca mohañca paṭicca cittasamuṭṭhānaṁ rūpaṁ. (2) </div>
</div>
<div class="q" id="p_38P2_1116"> <div class="p">
<span class="pN">1116</span>Āsavasampayuttañca āsavavippayuttañca dhammaṁ paṭicca āsavasampayutto ca āsavavippayutto ca dhammā uppajjanti adhipatipaccayā—  domanassasahagataṁ ekaṁ khandhañca mohañca paṭicca tayo khandhā cittasamuṭṭhānañca rūpaṁ…pe…  dve khandhe…pe… . (3) </div>
</div>
<div class="CENTER" id="p_38P2_1117">
<span class="pN">1117</span>(Evaṁ sabbe paccayā vitthāretabbā. Saṁkhittaṁ.)</div>
</html>

<html>
<div class="i"> Upanissaya</div>
<div class="h">Ācayagāmittika</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Upanissaya</div>
<div class="q" id="p_37P1_1589"> <div class="divNumber">54.</div> <div class="p">
<span class="pN">1589</span>Ācayagāmī dhammo ācayagāmissa dhammassa upanissayapaccayena paccayo— ārammaṇūpanissayo, anantarūpanissayo, pakatūpanissayo…pe…. <span class="bold">Pakatūpanissayo</span>— ācayagāmiṁ saddhaṁ upanissāya dānaṁ deti, sīlaṁ…pe… uposathakammaṁ…pe… jhānaṁ…pe… vipassanaṁ…pe… abhiññaṁ…pe… samāpattiṁ uppādeti, mānaṁ jappeti, diṭṭhiṁ gaṇhāti, ācayagāmiṁ sīlaṁ… sutaṁ… cāgaṁ… paññaṁ… rāgaṁ… dosaṁ… mohaṁ… mānaṁ… diṭṭhiṁ… patthanaṁ upanissāya dānaṁ deti. Sīlaṁ…pe… uposathakammaṁ…pe… jhānaṁ…pe… vipassanaṁ…pe… abhiññaṁ…pe… samāpattiṁ…pe… pāṇaṁ hanati…pe… saṁghaṁ bhindati. Ācayagāmī saddhā…pe… paññā, rāgo…pe… patthanā ācayagāmiyā saddhāya…pe… paññāya, rāgassa…pe… patthanāya upanissayapaccayena paccayo. Paṭhamassa jhānassa parikammaṁ paṭhamassa jhānassa upanissayapaccayena paccayo…. Nevasaññānāsaññāyatanassa parikammaṁ nevasaññānāsaññāyatanassa upanissayapaccayena paccayo. Paṭhamaṁ jhānaṁ dutiyassa jhānassa…pe… ākiñcaññāyatanaṁ nevasaññānāsaññāyatanassa upanissayapaccayena paccayo. (1) </div>
</div>
<div class="q" id="p_37P1_1590"> <div class="p">
<span class="pN">1590</span>Ācayagāmī dhammo apacayagāmissa dhammassa upanissayapaccayena paccayo— anantarūpanissayo, pakatūpanissayo…pe…. <span class="bold">Pakatūpanissayo</span>— paṭhamassa maggassa parikammaṁ paṭhamassa maggassa…pe… catutthassa maggassa parikammaṁ catutthassa maggassa upanissayapaccayena paccayo. (2) </div>
</div>
<div class="q" id="p_37P1_1591"> <div class="p">
<span class="pN">1591</span>Ācayagāmī dhammo nevācayagāmināpacayagāmissa dhammassa upanissayapaccayena paccayo— anantarūpanissayo, pakatūpanissayo…pe…. <span class="bold">Pakatūpanissayo</span>— ācayagāmiṁ saddhaṁ upanissāya attānaṁ ātāpeti paritāpeti pariyiṭṭhimūlakaṁ dukkhaṁ paccanubhoti. Ācayagāmiṁ sīlaṁ…pe… paññaṁ. Rāgaṁ…pe… patthanaṁ upanissāya attānaṁ ātāpeti paritāpeti pariyiṭṭhimūlakaṁ dukkhaṁ paccanubhoti. Ācayagāmī saddhā…pe… paññā. Rāgo…pe… patthanā, kāyikassa sukhassa, kāyikassa dukkhassa phalasamāpattiyā upanissayapaccayena paccayo. Kusalākusalaṁ kammaṁ vipākassa upanissayapaccayena paccayo. (3) </div>
</div>
<div class="q" id="p_37P1_1592"> <div class="divNumber">55.</div> <div class="p">
<span class="pN">1592</span>Apacayagāmī dhammo apacayagāmissa dhammassa upanissayapaccayena paccayo. <span class="bold">Pakatūpanissayo</span>— paṭhamo maggo dutiyassa maggassa…pe… tatiyo maggo catutthassa maggassa upanissayapaccayena paccayo. (1) </div>
</div>
<div class="q" id="p_37P1_1593"> <div class="p">
<span class="pN">1593</span>Apacayagāmī dhammo ācayagāmissa dhammassa upanissayapaccayena paccayo— ārammaṇūpanissayo, pakatūpanissayo…pe…. <span class="bold">Pakatūpanissayo</span>— sekkhā maggaṁ upanissāya anuppannaṁ kusalasamāpattiṁ uppādenti, uppannaṁ samāpajjanti, saṅkhāre aniccato dukkhato anattato vipassanti, maggo sekkhānaṁ atthapaṭisambhidāya…pe… paṭibhānapaṭisambhidāya ṭhānāṭhānakosallassa upanissayapaccayena paccayo. (2) </div>
</div>
<div class="q" id="p_37P1_1594"> <div class="p">
<span class="pN">1594</span>Apacayagāmī dhammo nevācayagāmināpacayagāmissa dhammassa upanissayapaccayena paccayo— ārammaṇūpanissayo, anantarūpanissayo, pakatūpanissayo…pe…. <span class="bold">Pakatūpanissayo</span>— arahā maggaṁ upanissāya anuppannaṁ kiriyasamāpattiṁ uppādeti, uppannaṁ samāpajjati…pe… ṭhānāṭhānakosallassa upanissayapaccayena paccayo. Maggo phalasamāpattiyā upanissayapaccayena paccayo. (3) </div>
</div>
<div class="q" id="p_37P1_1595"> <div class="divNumber">56.</div> <div class="p">
<span class="pN">1595</span>Nevācayagāmināpacayagāmī dhammo nevācayagāmināpacayagāmissa dhammassa upanissayapaccayena paccayo— ārammaṇūpanissayo, anantarūpanissayo, pakatūpanissayo…pe…. <span class="bold">Pakatūpanissayo</span>— kāyikaṁ sukhaṁ upanissāya attānaṁ ātāpeti paritāpeti pariyiṭṭhimūlakaṁ dukkhaṁ paccanubhoti. Kāyikaṁ dukkhaṁ… utuṁ… bhojanaṁ… senāsanaṁ upanissāya attānaṁ ātāpeti paritāpeti…pe… kāyikaṁ sukhaṁ… kāyikaṁ dukkhaṁ… utu… bhojanaṁ… senāsanaṁ kāyikassa sukhassa, kāyikassa dukkhassa phalasamāpattiyā upanissayapaccayena paccayo. Arahā kāyikaṁ sukhaṁ upanissāya anuppannaṁ kiriyasamāpattiṁ uppādeti…pe… vipassati. Kāyikaṁ dukkhaṁ… utuṁ… bhojanaṁ… senāsanaṁ upanissāya…pe… vipassati. (1) </div>
</div>
<div class="q" id="p_37P1_1596"> <div class="p">
<span class="pN">1596</span>Nevācayagāmināpacayagāmī dhammo ācayagāmissa dhammassa upanissayapaccayena paccayo— ārammaṇūpanissayo, anantarūpanissayo, pakatūpanissayo…pe…. <span class="bold">Pakatūpanissayo</span>— kāyikaṁ sukhaṁ upanissāya dānaṁ deti…pe… samāpattiṁ uppādeti, pāṇaṁ hanati…pe… saṁghaṁ bhindati. Kāyikaṁ dukkhaṁ… utuṁ… bhojanaṁ… senāsanaṁ upanissāya dānaṁ deti…pe… saṁghaṁ bhindati, kāyikaṁ sukhaṁ…pe… senāsanaṁ ācayagāmiyā saddhāya…pe… paññāya, rāgassa…pe… patthanāya upanissayapaccayena paccayo. (2) </div>
</div>
<div class="q" id="p_37P1_1597"> <div class="p">
<span class="pN">1597</span>Nevācayagāmināpacayagāmī dhammo apacayagāmissa dhammassa upanissayapaccayena paccayo— ārammaṇūpanissayo, pakatūpanissayo…pe…. <span class="bold">Pakatūpanissayo</span>— kāyikaṁ sukhaṁ upanissāya maggaṁ uppādeti. Kāyikaṁ dukkhaṁ…pe… senāsanaṁ upanissāya maggaṁ uppādeti, kāyikaṁ sukhaṁ, kāyikaṁ dukkhaṁ…pe… senāsanaṁ maggassa upanissayapaccayena paccayo. (3) </div>
</div>
</html>

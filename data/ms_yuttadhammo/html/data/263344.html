<html>
<div class="i"> Adhipati</div>
<div class="h">Sanidassanasappaṭighattika</div>
<div class="h">Paṭiccavāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Adhipati</div>
<div class="q" id="p_37P1_2952"> <div class="divNumber">5.</div> <div class="p">
<span class="pN">2952</span>Anidassanasappaṭighaṁ dhammaṁ paṭicca anidassanasappaṭigho dhammo uppajjati adhipatipaccayā— anidassanasappaṭighaṁ ekaṁ mahābhūtaṁ paṭicca dve mahābhūtā, dve mahābhūte paṭicca ekaṁ mahābhūtaṁ. Anidassanasappaṭighe mahābhūte paṭicca cittasamuṭṭhānaṁ rūpaṁ upādārūpaṁ. (1) </div>
</div>
<div class="q" id="p_37P1_2953"> <div class="p">
<span class="pN">2953</span>(Anidassanasappaṭighamūlake iminā kāraṇena satta pañhā vibhajitabbā, pariyosānapadā natthi.) </div>
</div>
<div class="q" id="p_37P1_2954"> <div class="divNumber">6.</div> <div class="p">
<span class="pN">2954</span>Anidassanaappaṭighaṁ dhammaṁ paṭicca anidassanaappaṭigho dhammo uppajjati adhipatipaccayā— anidassanaappaṭighaṁ ekaṁ khandhaṁ paṭicca tayo khandhā anidassanaappaṭighañca cittasamuṭṭhānaṁ rūpaṁ…pe… dve khandhe…pe… āpodhātuṁ paṭicca anidassanaappaṭighaṁ cittasamuṭṭhānaṁ rūpaṁ upādārūpaṁ. </div>
</div>
<div class="q" id="p_37P1_2955"> <div class="p">
<span class="pN">2955</span>(Iminā kāraṇena anidassanaappaṭighamūlake satta pañhā vibhajitabbā, niṭṭhānapadā natthi.) </div>
</div>
<div class="q" id="p_37P1_2956"> <div class="divNumber">7.</div> <div class="p">
<span class="pN">2956</span>Anidassanasappaṭighañca anidassanaappaṭighañca dhammaṁ paṭicca sanidassanasappaṭigho dhammo uppajjati adhipatipaccayā— anidassanaappaṭighe khandhe ca mahābhūte ca paṭicca sanidassanasappaṭighaṁ cittasamuṭṭhānaṁ rūpaṁ. Anidassanaappaṭighe mahābhūte ca āpodhātuñca paṭicca sanidassanasappaṭighaṁ cittasamuṭṭhānaṁ rūpaṁ upādārūpaṁ. </div>
</div>
<div class="CENTER" id="p_37P1_2957">
<span class="pN">2957</span>(Iminā kāraṇena sattapi pañhā vibhajitabbā.)</div>
</html>

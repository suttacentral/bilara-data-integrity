<html>
<div class="i">2.7.1.5 Phāsuvihārasutta</div>
<div class="h">Bojjhaṅgasaṁyutta</div>
<div class="h">Ānāpānavagga</div>
<div class="h">Aṭṭhikamahapphalasutta</div>
<div class="h">Phāsuvihārasutta</div>
<div class="q" id="p_14S5_670"> <div class="p">
<span class="pN">670</span>“Aṭṭhikasaññā, bhikkhave, bhāvitā bahulīkatā mahato phāsuvihārāya saṁvattati. Kathaṁ bhāvitā ca, bhikkhave, aṭṭhikasaññā kathaṁ bahulīkatā mahato phāsuvihārāya saṁvattati? Idha, bhikkhave, bhikkhu aṭṭhikasaññāsahagataṁ satisambojjhaṅgaṁ bhāveti…pe…  aṭṭhikasaññāsahagataṁ upekkhāsambojjhaṅgaṁ bhāveti vivekanissitaṁ virāganissitaṁ nirodhanissitaṁ vossaggapariṇāmiṁ. Evaṁ bhāvitā kho, bhikkhave, aṭṭhikasaññā evaṁ bahulīkatā mahato phāsuvihārāya saṁvattatī”ti. </div>
</div>
<div class="CENTER" id="p_14S5_671">
<span class="pN">671</span>Paṭhamaṁ.</div>
</html>

<html>
<div class="i">14.6 Aggidattabrāhmaṇavatthu</div>
<div class="h">Buddhavagga</div>
<div class="h">Aggidattabrāhmaṇavatthu</div>
<div class="q" id="p_18Dh_202"> <div class="divNumber">188.</div> <div class="p"> <table class="singleColumn"> <tr> <td> <div class="pN">202</div> <div class="G">Bahuṁ ve saraṇaṁ yanti,</div> </td> </tr> <tr> <td> <div class="G">pabbatāni vanāni ca;</div> </td> </tr> <tr> <td> <div class="G">Ārāmarukkhacetyāni,</div> </td> </tr> <tr> <td> <div class="G">manussā bhayatajjitā.</div> </td> </tr> </table> </div>
</div>
<div class="q" id="p_18Dh_203"> <div class="divNumber">189.</div> <div class="p"> <table class="singleColumn"> <tr> <td> <div class="pN">203</div> <div class="G">Netaṁ kho saraṇaṁ khemaṁ,</div> </td> </tr> <tr> <td> <div class="G">netaṁ saraṇamuttamaṁ;</div> </td> </tr> <tr> <td> <div class="G">Netaṁ saraṇamāgamma,</div> </td> </tr> <tr> <td> <div class="G">sabbadukkhā pamuccati.</div> </td> </tr> </table> </div>
</div>
<div class="q" id="p_18Dh_204"> <div class="divNumber">190.</div> <div class="p"> <table class="singleColumn"> <tr> <td> <div class="pN">204</div> <div class="G">Yo ca buddhañca dhammañca,</div> </td> </tr> <tr> <td> <div class="G">saṁghañca saraṇaṁ gato;</div> </td> </tr> <tr> <td> <div class="G">Cattāri ariyasaccāni,</div> </td> </tr> <tr> <td> <div class="G">sammappaññāya passati.</div> </td> </tr> </table> </div>
</div>
<div class="q" id="p_18Dh_205"> <div class="divNumber">191.</div> <div class="p"> <table class="singleColumn"> <tr> <td> <div class="pN">205</div> <div class="G">Dukkhaṁ dukkhasamuppādaṁ,</div> </td> </tr> <tr> <td> <div class="G">dukkhassa ca atikkamaṁ;</div> </td> </tr> <tr> <td> <div class="G">Ariyaṁ caṭṭhaṅgikaṁ maggaṁ,</div> </td> </tr> <tr> <td> <div class="G">dukkhūpasamagāminaṁ.</div> </td> </tr> </table> </div>
</div>
<div class="q" id="p_18Dh_206"> <div class="divNumber">192.</div> <div class="p"> <table class="singleColumn"> <tr> <td> <div class="pN">206</div> <div class="G">Etaṁ kho saraṇaṁ khemaṁ,</div> </td> </tr> <tr> <td> <div class="G">etaṁ saraṇamuttamaṁ;</div> </td> </tr> <tr> <td> <div class="G">Etaṁ saraṇamāgamma,</div> </td> </tr> <tr> <td> <div class="G">sabbadukkhā pamuccati.</div> </td> </tr> </table> </div>
</div>
</html>

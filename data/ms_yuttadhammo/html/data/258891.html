<html>
<div class="i">3.3.2 Paccanīka</div>
<div class="h">Pariññāvāra</div>
<div class="h">Anāgatavāra</div>
<div class="h">Paccanīka</div>
<div class="q" id="p_35Y10_4186"> <div class="divNumber">455.</div> <div class="p">
<span class="pN">4186</span>» Yo cakkhundriyaṁ na parijānissati so domanassindriyaṁ nappajahissatīti? Āmantā. </div>
</div>
<div class="q" id="p_35Y10_4187"> <div class="p">
<span class="pN">4187</span>« Yo vā pana domanassindriyaṁ nappajahissati so cakkhundriyaṁ na parijānissatīti? </div>
</div>
<div class="q" id="p_35Y10_4188"> <div class="p">
<span class="pN">4188</span>Dve puggalā domanassindriyaṁ nappajahissanti, no ca cakkhundriyaṁ na parijānissanti. Tayo puggalā domanassindriyañca nappajahissanti cakkhundriyañca na parijānissanti. </div>
</div>
<div class="q" id="p_35Y10_4189"> <div class="p">
<span class="pN">4189</span>» Yo cakkhundriyaṁ na parijānissati so anaññātaññassāmītindriyaṁ na bhāvessatīti? Āmantā. </div>
</div>
<div class="q" id="p_35Y10_4190"> <div class="p">
<span class="pN">4190</span>« Yo vā pana anaññātaññassāmītindriyaṁ na bhāvessati so cakkhundriyaṁ na parijānissatīti. </div>
</div>
<div class="q" id="p_35Y10_4191"> <div class="p">
<span class="pN">4191</span>Cha puggalā anaññātaññassāmītindriyaṁ na bhāvessanti, no ca cakkhundriyaṁ na parijānissanti. Tayo puggalā anaññātaññassāmītindriyañca na bhāvessanti cakkhundriyañca na parijānissanti. </div>
</div>
<div class="q" id="p_35Y10_4192"> <div class="p">
<span class="pN">4192</span>» Yo cakkhundriyaṁ na parijānissati so aññindriyaṁ na bhāvessatīti? Āmantā. </div>
</div>
<div class="q" id="p_35Y10_4193"> <div class="p">
<span class="pN">4193</span>« Yo vā pana aññindriyaṁ na bhāvessati so cakkhundriyaṁ na parijānissatīti? Āmantā. </div>
</div>
<div class="q" id="p_35Y10_4194"> <div class="p">
<span class="pN">4194</span>» Yo cakkhundriyaṁ na parijānissati so aññātāvindriyaṁ na sacchikarissatīti? </div>
</div>
<div class="q" id="p_35Y10_4195"> <div class="p">
<span class="pN">4195</span>Aggamaggasamaṅgī cakkhundriyaṁ na parijānissati, no ca aññātāvindriyaṁ na sacchikarissati. Dve puggalā cakkhundriyañca na parijānissanti aññātāvindriyañca na sacchikarissanti. </div>
</div>
<div class="q" id="p_35Y10_4196"> <div class="p">
<span class="pN">4196</span>« Yo vā pana aññātāvindriyaṁ na sacchikarissati so cakkhundriyaṁ na parijānissatīti? Āmantā. (Cakkhundriyamūlakaṁ.) </div>
</div>
<div class="q" id="p_35Y10_4197"> <div class="divNumber">456.</div> <div class="p">
<span class="pN">4197</span>» Yo domanassindriyaṁ nappajahissati so anaññātaññassāmītindriyaṁ na bhāvessatīti? Āmantā. </div>
</div>
<div class="q" id="p_35Y10_4198"> <div class="p">
<span class="pN">4198</span>« Yo vā pana anaññātaññassāmītindriyaṁ na bhāvessati so domanassindriyaṁ nappajahissatīti? </div>
</div>
<div class="q" id="p_35Y10_4199"> <div class="p">
<span class="pN">4199</span>Cattāro puggalā anaññātaññassāmītindriyaṁ na bhāvessanti, no ca domanassindriyaṁ nappajahissanti. Pañca puggalā anaññātaññassāmītindriyañca na bhāvessanti domanassindriyañca nappajahissanti. </div>
</div>
<div class="q" id="p_35Y10_4200"> <div class="p">
<span class="pN">4200</span>» Yo domanassindriyaṁ nappajahissati so aññindriyaṁ na bhāvessatīti? </div>
</div>
<div class="q" id="p_35Y10_4201"> <div class="p">
<span class="pN">4201</span>Dve puggalā domanassindriyaṁ nappajahissanti, no ca aññindriyaṁ na bhāvessanti. Tayo puggalā domanassindriyañca nappajahissanti aññindriyañca na bhāvessanti. </div>
</div>
<div class="q" id="p_35Y10_4202"> <div class="p">
<span class="pN">4202</span>« Yo vā pana aññindriyaṁ na bhāvessati so domanassindriyaṁ nappajahissatīti? Āmantā. </div>
</div>
<div class="q" id="p_35Y10_4203"> <div class="p">
<span class="pN">4203</span>» Yo domanassindriyaṁ nappajahissati so aññātāvindriyaṁ na sacchikarissatīti? </div>
</div>
<div class="q" id="p_35Y10_4204"> <div class="p">
<span class="pN">4204</span>Tayo puggalā domanassindriyaṁ nappajahissanti, no ca aññātāvindriyaṁ na sacchikarissanti. Dve puggalā domanassindriyañca nappajahissanti aññātāvindriyañca na sacchikarissanti. </div>
</div>
<div class="q" id="p_35Y10_4205"> <div class="p">
<span class="pN">4205</span>« Yo vā pana aññātāvindriyaṁ na sacchikarissati so domanassindriyaṁ nappajahissatīti? Āmantā. (Domanassindriyamūlakaṁ.) </div>
</div>
<div class="q" id="p_35Y10_4206"> <div class="divNumber">457.</div> <div class="p">
<span class="pN">4206</span>» Yo anaññātaññassāmītindriyaṁ na bhāvessati so aññindriyaṁ na bhāvessatīti? </div>
</div>
<div class="q" id="p_35Y10_4207"> <div class="p">
<span class="pN">4207</span>Cha puggalā anaññātaññassāmītindriyaṁ na bhāvessanti, no ca aññindriyaṁ na bhāvessanti. Tayo puggalā anaññātaññassāmītindriyañca na bhāvessanti aññindriyañca na bhāvessanti. </div>
</div>
<div class="q" id="p_35Y10_4208"> <div class="p">
<span class="pN">4208</span>« Yo vā pana aññindriyaṁ na bhāvessati so anaññātaññassāmītindriyaṁ na bhāvessatīti? Āmantā. </div>
</div>
<div class="q" id="p_35Y10_4209"> <div class="p">
<span class="pN">4209</span>» Yo anaññātaññassāmītindriyaṁ na bhāvessati so aññātāvindriyaṁ na sacchikarissatīti? </div>
</div>
<div class="q" id="p_35Y10_4210"> <div class="p">
<span class="pN">4210</span>Satta puggalā anaññātaññassāmītindriyaṁ na bhāvessanti, no ca aññātāvindriyaṁ na sacchikarissanti. Dve puggalā anaññātaññassāmītindriyañca na bhāvessanti aññātāvindriyañca na sacchikarissanti. </div>
</div>
<div class="q" id="p_35Y10_4211"> <div class="p">
<span class="pN">4211</span>« Yo vā pana aññātāvindriyaṁ na sacchikarissati so anaññātaññassāmītindriyaṁ na bhāvessatīti? Āmantā. (Anaññātaññassāmītindriyamūlakaṁ.) </div>
</div>
<div class="q" id="p_35Y10_4212"> <div class="divNumber">458.</div> <div class="p">
<span class="pN">4212</span>» Yo aññindriyaṁ na bhāvessati so aññātāvindriyaṁ na sacchikarissatīti? </div>
</div>
<div class="q" id="p_35Y10_4213"> <div class="p">
<span class="pN">4213</span>Aggamaggasamaṅgī aññindriyaṁ na bhāvessati, no ca aññātāvindriyaṁ na sacchikarissati. Dve puggalā aññindriyañca na bhāvessanti aññātāvindriyañca na sacchikarissanti. </div>
</div>
<div class="q" id="p_35Y10_4214"> <div class="p">
<span class="pN">4214</span>« Yo vā pana aññātāvindriyaṁ na sacchikarissati so aññindriyaṁ na bhāvessatīti? Āmantā. (Aññindriyamūlakaṁ.) </div>
</div>
</html>

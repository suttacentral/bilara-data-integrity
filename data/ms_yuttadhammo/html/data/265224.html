<html>
<div class="i"> Hetu</div>
<div class="h">Mahantaraduka</div>
<div class="h">Cetasikaduka</div>
<div class="h">Paccayavāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Hetu</div>
<div class="q" id="p_38P2_2578"> <div class="divNumber">106.</div> <div class="p">
<span class="pN">2578</span>Cetasikaṁ dhammaṁ paccayā cetasiko dhammo uppajjati hetupaccayā…  tīṇi. (Paṭiccasadisā.) </div>
</div>
<div class="q" id="p_38P2_2579"> <div class="p">
<span class="pN">2579</span>Acetasikaṁ dhammaṁ paccayā acetasiko dhammo uppajjati hetupaccayā—  cittaṁ paccayā cittasamuṭṭhānaṁ rūpaṁ, vatthuṁ paccayā cittaṁ; paṭisandhikkhaṇe cittaṁ paccayā kaṭattārūpaṁ, cittaṁ paccayā vatthu, vatthuṁ paccayā cittaṁ, ekaṁ mahābhūtaṁ…pe… . (1) </div>
</div>
<div class="q" id="p_38P2_2580"> <div class="p">
<span class="pN">2580</span>Acetasikaṁ dhammaṁ paccayā cetasiko dhammo uppajjati hetupaccayā—  cittaṁ paccayā sampayuttakā khandhā, vatthuṁ paccayā cetasikā khandhā. (Paṭisandhikkhaṇe dvepi kātabbā.) (2) </div>
</div>
<div class="q" id="p_38P2_2581"> <div class="p">
<span class="pN">2581</span>Acetasikaṁ dhammaṁ paccayā cetasiko ca acetasiko ca dhammā uppajjanti hetupaccayā—  cittaṁ paccayā sampayuttakā khandhā cittasamuṭṭhānañca rūpaṁ, vatthuṁ paccayā cittañca sampayuttakā ca khandhā. (Paṭisandhikkhaṇe dvepi kātabbā.) (3) </div>
</div>
<div class="q" id="p_38P2_2582"> <div class="divNumber">107.</div> <div class="p">
<span class="pN">2582</span>Cetasikañca acetasikañca dhammaṁ paccayā cetasiko dhammo uppajjati hetupaccayā—  cetasikaṁ ekaṁ khandhañca cittañca paccayā dve khandhā, dve khandhe ca…pe…  cetasikaṁ ekaṁ khandhañca vatthuñca paccayā dve khandhā, dve khandhe ca…pe… . (Paṭisandhikkhaṇe dvepi kātabbā.) (1) </div>
</div>
<div class="q" id="p_38P2_2583"> <div class="p">
<span class="pN">2583</span>Cetasikañca acetasikañca dhammaṁ paccayā acetasiko dhammo uppajjati hetupaccayā—  cetasike khandhe ca cittañca paccayā cittasamuṭṭhānaṁ rūpaṁ, cetasike khandhe ca mahābhūte ca paccayā cittasamuṭṭhānaṁ rūpaṁ, cetasike khandhe ca vatthuñca paccayā cittaṁ. (Paṭisandhikkhaṇe tīṇipi kātabbā.) (2) </div>
</div>
<div class="q" id="p_38P2_2584"> <div class="p">
<span class="pN">2584</span>Cetasikañca acetasikañca dhammaṁ paccayā cetasiko ca acetasiko ca dhammā uppajjanti hetupaccayā—  cetasikaṁ ekaṁ khandhañca cittañca paccayā dve khandhā cittasamuṭṭhānañca rūpaṁ, dve khandhe ca…pe…  cetasikaṁ ekaṁ khandhañca vatthuñca paccayā dve khandhā cittañca, dve khandhe ca…pe… . (Paṭisandhikkhaṇe dvepi kātabbā.) (3) </div>
</div>
</html>

<html>
<div class="i">6.3.5 Saṁghabhattādianujānana</div>
<div class="h">Senāsanakkhandhaka</div>
<div class="h">Tatiyabhāṇavāra</div>
<div class="h">Saṁghabhattādianujānana</div>
<div class="q" id="p_4V_1430"> <div class="divNumber">325.</div> <div class="p">
<span class="pN">1430</span>Atha kho bhagavā āḷaviyaṁ yathābhirantaṁ viharitvā yena rājagahaṁ tena cārikaṁ pakkāmi. Anupubbena cārikaṁ caramāno yena rājagahaṁ tadavasari. Tatra sudaṁ bhagavā rājagahe viharati veḷuvane kalandakanivāpe. Tena kho pana samayena rājagahaṁ dubbhikkhaṁ hoti. Manussā na sakkonti saṁghabhattaṁ kātuṁ; icchanti uddesabhattaṁ nimantanaṁ salākabhattaṁ pakkhikaṁ uposathikaṁ pāṭipadikaṁ kātuṁ. Bhagavato etamatthaṁ ārocesuṁ. “Anujānāmi, bhikkhave, saṁghabhattaṁ uddesabhattaṁ nimantanaṁ salākabhattaṁ pakkhikaṁ uposathikaṁ pāṭipadikan”ti. </div>
</div>
</html>

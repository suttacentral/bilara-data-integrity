<html>
<div class="i"> Vippayutta</div>
<div class="h">Hetugocchaka</div>
<div class="h">Sahetukaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Vippayutta</div>
<div class="q" id="p_38P2_318"> <div class="divNumber">115.</div> <div class="p">
<span class="pN">318</span>Sahetuko dhammo ahetukassa dhammassa vippayuttapaccayena paccayo— sahajātaṁ, pacchājātaṁ. <span class="bold">Sahajātā</span>— sahetukā khandhā cittasamuṭṭhānānaṁ rūpānaṁ vippayuttapaccayena paccayo; paṭisandhikkhaṇe sahetukā khandhā kaṭattārūpānaṁ vippayuttapaccayena paccayo. <span class="bold">Pacchājātā</span>— sahetukā khandhā purejātassa imassa kāyassa vippayuttapaccayena paccayo. (1) </div>
</div>
<div class="q" id="p_38P2_319"> <div class="p">
<span class="pN">319</span>Ahetuko dhammo ahetukassa dhammassa vippayuttapaccayena paccayo— sahajātaṁ, purejātaṁ, pacchājātaṁ. <span class="bold">Sahajātā</span>— ahetukā khandhā cittasamuṭṭhānānaṁ rūpānaṁ vippayuttapaccayena paccayo; paṭisandhikkhaṇe ahetukā khandhā kaṭattārūpānaṁ vippayuttapaccayena paccayo; khandhā vatthussa vippayuttapaccayena paccayo; vatthu khandhānaṁ vippayuttapaccayena paccayo. <span class="bold">Purejātaṁ</span>— cakkhāyatanaṁ cakkhuviññāṇassa…pe… kāyāyatanaṁ kāyaviññāṇassa… vatthu ahetukānaṁ khandhānaṁ mohassa ca vippayuttapaccayena paccayo. <span class="bold">Pacchājātā</span>— ahetukā khandhā ca moho ca purejātassa imassa kāyassa vippayuttapaccayena paccayo. (1) </div>
</div>
<div class="q" id="p_38P2_320"> <div class="p">
<span class="pN">320</span>Ahetuko dhammo sahetukassa dhammassa vippayuttapaccayena paccayo— sahajātaṁ, purejātaṁ. <span class="bold">Sahajātaṁ</span>— paṭisandhikkhaṇe vatthu sahetukānaṁ khandhānaṁ vippayuttapaccayena paccayo. <span class="bold">Purejātaṁ</span>— vatthu sahetukānaṁ khandhānaṁ vippayuttapaccayena paccayo. (2) </div>
</div>
<div class="q" id="p_38P2_321"> <div class="p">
<span class="pN">321</span>Ahetuko dhammo sahetukassa ca ahetukassa ca dhammassa vippayuttapaccayena paccayo. <span class="bold">Purejātaṁ</span>— vatthu vicikicchāsahagatānaṁ uddhaccasahagatānaṁ khandhānaṁ mohassa ca vippayuttapaccayena paccayo. (3) </div>
</div>
<div class="q" id="p_38P2_322"> <div class="p">
<span class="pN">322</span>Sahetuko ca ahetuko ca dhammā ahetukassa dhammassa vippayuttapaccayena paccayo— sahajātaṁ, pacchājātaṁ. <span class="bold">Sahajātā</span>— vicikicchāsahagatā uddhaccasahagatā khandhā ca moho ca cittasamuṭṭhānānaṁ rūpānaṁ vippayuttapaccayena paccayo. <span class="bold">Pacchājātā</span>— vicikicchāsahagatā uddhaccasahagatā khandhā ca moho ca purejātassa imassa kāyassa vippayuttapaccayena paccayo. (1) </div>
</div>
</html>

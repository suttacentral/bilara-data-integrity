<html>
<div class="i">2.1.5.4 Paccanīkapuggala</div>
<div class="h">Pavattivāra</div>
<div class="h">Uppādavāra</div>
<div class="h">Paccuppannānāgatavāra</div>
<div class="h">Paccanīkapuggala</div>
<div class="q" id="p_35Y10_3455"> <div class="divNumber">385.</div> <div class="p">
<span class="pN">3455</span>»  Yassa cakkhundriyaṁ na uppajjati tassa sotindriyaṁ na uppajjissatīti? </div>
</div>
<div class="q" id="p_35Y10_3456"> <div class="p">
<span class="pN">3456</span>Sabbesaṁ cavantānaṁ acakkhukānaṁ upapajjantānaṁ tesaṁ cakkhundriyaṁ na uppajjati, no ca tesaṁ sotindriyaṁ na uppajjissati. Pañcavokāre parinibbantānaṁ arūpe pacchimabhavikānaṁ ye ca arūpaṁ upapajjitvā parinibbāyissanti tesaṁ cavantānaṁ tesaṁ cakkhundriyañca na uppajjati sotindriyañca na uppajjissati. </div>
</div>
<div class="q" id="p_35Y10_3457"> <div class="p">
<span class="pN">3457</span>«  Yassa vā pana sotindriyaṁ na uppajjissati tassa cakkhundriyaṁ na uppajjatīti? </div>
</div>
<div class="q" id="p_35Y10_3458"> <div class="p">
<span class="pN">3458</span>Pacchimabhavikānaṁ pañcavokāraṁ upapajjantānaṁ ye ca arūpaṁ upapajjitvā parinibbāyissanti tesaṁ upapajjantānaṁ tesaṁ sotindriyaṁ na uppajjissati, no ca tesaṁ cakkhundriyaṁ na uppajjati. Pañcavokāre parinibbantānaṁ arūpe pacchimabhavikānaṁ ye ca arūpaṁ upapajjitvā parinibbāyissanti tesaṁ cavantānaṁ tesaṁ sotindriyañca na uppajjissati cakkhundriyañca na uppajjati. </div>
</div>
<div class="q" id="p_35Y10_3459"> <div class="p">
<span class="pN">3459</span>»  Yassa cakkhundriyaṁ na uppajjati tassa ghānindriyaṁ na uppajjissatīti? </div>
</div>
<div class="q" id="p_35Y10_3460"> <div class="p">
<span class="pN">3460</span>Sabbesaṁ cavantānaṁ acakkhukānaṁ upapajjantānaṁ tesaṁ cakkhundriyaṁ na uppajjati, no ca tesaṁ ghānindriyaṁ na uppajjissati. Pañcavokāre parinibbantānaṁ arūpe pacchimabhavikānaṁ ye ca rūpāvacaraṁ arūpāvacaraṁ upapajjitvā parinibbāyissanti tesaṁ cavantānaṁ tesaṁ cakkhundriyañca na uppajjati ghānindriyañca na uppajjissati. </div>
</div>
<div class="q" id="p_35Y10_3461"> <div class="p">
<span class="pN">3461</span>«  Yassa vā pana ghānindriyaṁ na uppajjissati tassa cakkhundriyaṁ na uppajjatīti? </div>
</div>
<div class="q" id="p_35Y10_3462"> <div class="p">
<span class="pN">3462</span>Pacchimabhavikānaṁ pañcavokāraṁ upapajjantānaṁ ye ca rūpāvacaraṁ arūpāvacaraṁ upapajjitvā parinibbāyissanti tesaṁ upapajjantānaṁ tesaṁ ghānindriyaṁ na uppajjissati, no ca tesaṁ cakkhundriyaṁ na uppajjati. Pañcavokāre parinibbantānaṁ arūpe pacchimabhavikānaṁ ye ca rūpāvacaraṁ arūpāvacaraṁ upapajjitvā parinibbāyissanti tesaṁ cavantānaṁ tesaṁ ghānindriyañca na uppajjissati cakkhundriyañca na uppajjati. </div>
</div>
<div class="q" id="p_35Y10_3463"> <div class="p">
<span class="pN">3463</span>»  Yassa cakkhundriyaṁ na uppajjati tassa itthindriyaṁ na uppajjissatīti? </div>
</div>
<div class="q" id="p_35Y10_3464"> <div class="p">
<span class="pN">3464</span>Sabbesaṁ cavantānaṁ acakkhukānaṁ upapajjantānaṁ tesaṁ cakkhundriyaṁ na uppajjati, no ca tesaṁ itthindriyaṁ na uppajjissati. Pañcavokāre parinibbantānaṁ arūpe pacchimabhavikānaṁ ye ca rūpāvacaraṁ arūpāvacaraṁ upapajjitvā parinibbāyissanti ye ca purisā eteneva bhāvena katici bhave dassetvā parinibbāyissanti tesaṁ cavantānaṁ tesaṁ cakkhundriyañca na uppajjati itthindriyañca na uppajjissati. </div>
</div>
<div class="q" id="p_35Y10_3465"> <div class="p">
<span class="pN">3465</span>«  Yassa vā pana itthindriyaṁ na uppajjissati tassa cakkhundriyaṁ na uppajjatīti? </div>
</div>
<div class="q" id="p_35Y10_3466"> <div class="p">
<span class="pN">3466</span>Pacchimabhavikānaṁ pañcavokāraṁ upapajjantānaṁ ye ca rūpāvacaraṁ arūpāvacaraṁ upapajjitvā parinibbāyissanti ye ca purisā eteneva bhāvena katici bhave dassetvā parinibbāyissanti tesaṁ upapajjantānaṁ tesaṁ itthindriyaṁ na uppajjissanti, no ca tesaṁ cakkhundriyaṁ na uppajjati. Pañcavokāre parinibbantānaṁ arūpe pacchimabhavikānaṁ ye ca rūpāvacaraṁ arūpāvacaraṁ upapajjitvā parinibbāyissanti ye ca purisā eteneva bhāvena katici bhave dassetvā parinibbāyissanti tesaṁ cavantānaṁ tesaṁ itthindriyañca na uppajjissati cakkhundriyañca na uppajjati. </div>
</div>
<div class="q" id="p_35Y10_3467"> <div class="p">
<span class="pN">3467</span>»  Yassa cakkhundriyaṁ na uppajjati tassa purisindriyaṁ na uppajjissatīti? </div>
</div>
<div class="q" id="p_35Y10_3468"> <div class="p">
<span class="pN">3468</span>Sabbesaṁ cavantānaṁ acakkhukānaṁ upapajjantānaṁ tesaṁ cakkhundriyaṁ na uppajjati, no ca tesaṁ purisindriyaṁ na uppajjissati. Pañcavokāre parinibbantānaṁ arūpe pacchimabhavikānaṁ ye ca rūpāvacaraṁ arūpāvacaraṁ upapajjitvā parinibbāyissanti yā ca itthiyo eteneva bhāvena katici bhave dassetvā parinibbāyissanti tesaṁ cavantānaṁ tesaṁ cakkhundriyañca na uppajjati purisindriyañca na uppajjissati. </div>
</div>
<div class="q" id="p_35Y10_3469"> <div class="p">
<span class="pN">3469</span>«  Yassa vā pana purisindriyaṁ na uppajjissati tassa cakkhundriyaṁ na uppajjatīti? </div>
</div>
<div class="q" id="p_35Y10_3470"> <div class="p">
<span class="pN">3470</span>Pacchimabhavikānaṁ pañcavokāraṁ upapajjantānaṁ ye ca rūpāvacaraṁ arūpāvacaraṁ upapajjitvā parinibbāyissanti yā ca itthiyo eteneva bhāvena katici bhave dassetvā parinibbāyissanti tesaṁ upapajjantānaṁ tesaṁ purisindriyaṁ na uppajjissati, no ca tesaṁ cakkhundriyaṁ na uppajjati. Pañcavokāre parinibbantānaṁ arūpe pacchimabhavikānaṁ ye ca rūpāvacaraṁ arūpāvacaraṁ upapajjitvā parinibbāyissanti yā ca itthiyo eteneva bhāvena katici bhave dassetvā parinibbāyissanti tesaṁ cavantānaṁ tesaṁ purisindriyañca na uppajjissati cakkhundriyañca na uppajjati. </div>
</div>
<div class="q" id="p_35Y10_3471"> <div class="p">
<span class="pN">3471</span>»  Yassa cakkhundriyaṁ na uppajjati tassa jīvitindriyaṁ na uppajjissatīti? </div>
</div>
<div class="q" id="p_35Y10_3472"> <div class="p">
<span class="pN">3472</span>Sabbesaṁ cavantānaṁ acakkhukānaṁ upapajjantānaṁ tesaṁ cakkhundriyaṁ na uppajjati, no ca tesaṁ jīvitindriyaṁ na uppajjissati. Pañcavokāre parinibbantānaṁ arūpe pacchimabhavikānaṁ tesaṁ cakkhundriyañca na uppajjati jīvitindriyañca na uppajjissati. </div>
</div>
<div class="q" id="p_35Y10_3473"> <div class="p">
<span class="pN">3473</span>«  Yassa vā pana jīvitindriyaṁ na uppajjissati tassa cakkhundriyaṁ na uppajjatīti? </div>
</div>
<div class="q" id="p_35Y10_3474"> <div class="p">
<span class="pN">3474</span>Pacchimabhavikānaṁ pañcavokāraṁ upapajjantānaṁ tesaṁ jīvitindriyaṁ na uppajjissati, no ca tesaṁ cakkhundriyaṁ na uppajjati. Pañcavokāre parinibbantānaṁ arūpe pacchimabhavikānaṁ tesaṁ jīvitindriyañca na uppajjissati cakkhundriyañca na uppajjati. </div>
</div>
<div class="q" id="p_35Y10_3475"> <div class="p">
<span class="pN">3475</span>»  Yassa cakkhundriyaṁ na uppajjati tassa somanassindriyaṁ na uppajjissatīti? </div>
</div>
<div class="q" id="p_35Y10_3476"> <div class="p">
<span class="pN">3476</span>Sabbesaṁ cavantānaṁ acakkhukānaṁ upapajjantānaṁ tesaṁ cakkhundriyaṁ na uppajjati, no ca tesaṁ somanassindriyaṁ na uppajjissati. Pañcavokāre parinibbantānaṁ arūpe pacchimabhavikānaṁ ye ca upekkhāya upapajjitvā parinibbāyissanti tesaṁ cavantānaṁ tesaṁ cakkhundriyañca na uppajjati somanassindriyañca na uppajjissati. </div>
</div>
<div class="q" id="p_35Y10_3477"> <div class="p">
<span class="pN">3477</span>«  Yassa vā pana somanassindriyaṁ na uppajjissati tassa cakkhundriyaṁ na uppajjatīti? </div>
</div>
<div class="q" id="p_35Y10_3478"> <div class="p">
<span class="pN">3478</span>Pacchimabhavikānaṁ pañcavokāraṁ upapajjantānaṁ ye ca sacakkhukā upekkhāya upapajjitvā parinibbāyissanti tesaṁ upapajjantānaṁ tesaṁ somanassindriyaṁ na uppajjissati, no ca tesaṁ cakkhundriyaṁ na uppajjati. Pañcavokāre parinibbantānaṁ arūpe pacchimabhavikānaṁ ye ca upekkhāya upapajjitvā parinibbāyissanti tesaṁ cavantānaṁ tesaṁ somanassindriyañca na uppajjissati cakkhundriyañca na uppajjati. </div>
</div>
<div class="q" id="p_35Y10_3479"> <div class="p">
<span class="pN">3479</span>»  Yassa cakkhundriyaṁ na uppajjati tassa upekkhindriyaṁ na uppajjissatīti? </div>
</div>
<div class="q" id="p_35Y10_3480"> <div class="p">
<span class="pN">3480</span>Sabbesaṁ cavantānaṁ acakkhukānaṁ upapajjantānaṁ tesaṁ cakkhundriyaṁ na uppajjati, no ca tesaṁ upekkhindriyaṁ na uppajjissati. Pañcavokāre parinibbantānaṁ arūpe pacchimabhavikānaṁ ye ca somanassena upapajjitvā parinibbāyissanti tesaṁ cavantānaṁ tesaṁ cakkhundriyañca na uppajjati upekkhindriyañca na uppajjissati. </div>
</div>
<div class="q" id="p_35Y10_3481"> <div class="p">
<span class="pN">3481</span>«  Yassa vā pana upekkhindriyaṁ na uppajjissati tassa cakkhundriyaṁ na uppajjatīti? </div>
</div>
<div class="q" id="p_35Y10_3482"> <div class="p">
<span class="pN">3482</span>Pacchimabhavikānaṁ pañcavokāraṁ upapajjantānaṁ ye ca sacakkhukā somanassena upapajjitvā parinibbāyissanti tesaṁ upapajjantānaṁ tesaṁ upekkhindriyaṁ na uppajjissati, no ca tesaṁ cakkhundriyaṁ na uppajjati. Pañcavokāre parinibbantānaṁ arūpe pacchimabhavikānaṁ ye ca somanassena upapajjitvā parinibbāyissanti tesaṁ cavantānaṁ tesaṁ upekkhindriyañca na uppajjissati cakkhundriyañca na uppajjati. </div>
</div>
<div class="q" id="p_35Y10_3483"> <div class="p">
<span class="pN">3483</span>»  Yassa cakkhundriyaṁ na uppajjati tassa saddhindriyaṁ…pe…  paññindriyaṁ…pe…  manindriyaṁ na uppajjissatīti? </div>
</div>
<div class="q" id="p_35Y10_3484"> <div class="p">
<span class="pN">3484</span>Sabbesaṁ cavantānaṁ acakkhukānaṁ upapajjantānaṁ tesaṁ cakkhundriyaṁ na uppajjati, no ca tesaṁ manindriyaṁ na uppajjissati. Pañcavokāre parinibbantānaṁ arūpe pacchimabhavikānaṁ tesaṁ cakkhundriyañca na uppajjati manindriyañca na uppajjissati. </div>
</div>
<div class="q" id="p_35Y10_3485"> <div class="p">
<span class="pN">3485</span>«  Yassa vā pana manindriyaṁ na uppajjissati tassa cakkhundriyaṁ na uppajjatīti? </div>
</div>
<div class="q" id="p_35Y10_3486"> <div class="p">
<span class="pN">3486</span>Pacchimabhavikānaṁ pañcavokāraṁ upapajjantānaṁ tesaṁ manindriyaṁ na uppajjissati, no ca tesaṁ cakkhundriyaṁ na uppajjati. Pañcavokāre parinibbantānaṁ arūpe pacchimabhavikānaṁ tesaṁ manindriyañca na uppajjissati cakkhundriyañca na uppajjati. (Cakkhundriyamūlakaṁ.) </div>
</div>
<div class="q" id="p_35Y10_3487"> <div class="divNumber">386.</div> <div class="p">
<span class="pN">3487</span>»  Yassa ghānindriyaṁ na uppajjati tassa itthindriyaṁ na uppajjissatīti? </div>
</div>
<div class="q" id="p_35Y10_3488"> <div class="p">
<span class="pN">3488</span>Sabbesaṁ cavantānaṁ aghānakānaṁ upapajjantānaṁ tesaṁ ghānindriyaṁ na uppajjati, no ca tesaṁ itthindriyaṁ na uppajjissati. Kāmāvacare parinibbantānaṁ rūpāvacare arūpāvacare pacchimabhavikānaṁ ye ca rūpāvacaraṁ arūpāvacaraṁ upapajjitvā parinibbāyissanti ye ca purisā eteneva bhāvena katici bhave dassetvā parinibbāyissanti tesaṁ cavantānaṁ tesaṁ ghānindriyañca na uppajjati itthindriyañca na uppajjissati. </div>
</div>
<div class="q" id="p_35Y10_3489"> <div class="p">
<span class="pN">3489</span>«  Yassa vā pana itthindriyaṁ na uppajjissati tassa ghānindriyaṁ na uppajjatīti? </div>
</div>
<div class="q" id="p_35Y10_3490"> <div class="p">
<span class="pN">3490</span>Pacchimabhavikānaṁ kāmāvacaraṁ upapajjantānaṁ ye ca rūpāvacaraṁ arūpāvacaraṁ upapajjitvā parinibbāyissanti ye ca purisā eteneva bhāvena katici bhave dassetvā parinibbāyissanti tesaṁ upapajjantānaṁ tesaṁ itthindriyaṁ na uppajjissati, no ca tesaṁ ghānindriyaṁ na uppajjati. Kāmāvacare parinibbantānaṁ rūpāvacare arūpāvacare pacchimabhavikānaṁ ye ca rūpāvacaraṁ arūpāvacaraṁ upapajjitvā parinibbāyissanti ye ca purisā eteneva bhāvena katici bhave dassetvā parinibbāyissanti tesaṁ cavantānaṁ tesaṁ itthindriyañca na uppajjissati ghānindriyañca na uppajjati. </div>
</div>
<div class="q" id="p_35Y10_3491"> <div class="p">
<span class="pN">3491</span>»  Yassa ghānindriyaṁ na uppajjati tassa purisindriyaṁ na uppajjissatīti? </div>
</div>
<div class="q" id="p_35Y10_3492"> <div class="p">
<span class="pN">3492</span>Sabbesaṁ cavantānaṁ aghānakānaṁ upapajjantānaṁ tesaṁ ghānindriyaṁ na uppajjati, no ca tesaṁ purisindriyaṁ na uppajjissati. Kāmāvacare parinibbantānaṁ rūpāvacare arūpāvacare pacchimabhavikānaṁ ye ca rūpāvacaraṁ arūpāvacaraṁ upapajjitvā parinibbāyissanti yā ca itthiyo eteneva bhāvena katici bhave dassetvā parinibbāyissanti tesaṁ cavantānaṁ tesaṁ ghānindriyañca na uppajjati purisindriyañca na uppajjissati. </div>
</div>
<div class="q" id="p_35Y10_3493"> <div class="p">
<span class="pN">3493</span>«  Yassa vā pana purisindriyaṁ na uppajjissati tassa ghānindriyaṁ na uppajjatīti? </div>
</div>
<div class="q" id="p_35Y10_3494"> <div class="p">
<span class="pN">3494</span>Pacchimabhavikānaṁ kāmāvacaraṁ upapajjantānaṁ ye ca rūpāvacaraṁ arūpāvacaraṁ upapajjitvā parinibbāyissanti yā ca itthiyo eteneva bhāvena katici bhave dassetvā parinibbāyissanti tesaṁ upapajjantānaṁ tesaṁ purisindriyaṁ na uppajjissati, no ca tesaṁ ghānindriyaṁ na uppajjati. Kāmāvacare parinibbantānaṁ rūpāvacare arūpāvacare pacchimabhavikānaṁ ye ca rūpāvacaraṁ arūpāvacaraṁ upapajjitvā parinibbāyissanti yā ca itthiyo eteneva bhāvena katici bhave dassetvā parinibbāyissanti tesaṁ cavantānaṁ tesaṁ purisindriyañca na uppajjissati ghānindriyañca na uppajjati. </div>
</div>
<div class="q" id="p_35Y10_3495"> <div class="p">
<span class="pN">3495</span>»  Yassa ghānindriyaṁ na uppajjati tassa jīvitindriyaṁ na uppajjissatīti? </div>
</div>
<div class="q" id="p_35Y10_3496"> <div class="p">
<span class="pN">3496</span>Sabbesaṁ cavantānaṁ aghānakānaṁ upapajjantānaṁ tesaṁ ghānindriyaṁ na uppajjati, no ca tesaṁ jīvitindriyaṁ na uppajjissati. Kāmāvacare parinibbantānaṁ rūpāvacare arūpāvacare pacchimabhavikānaṁ tesaṁ ghānindriyañca na uppajjati jīvitindriyañca na uppajjissati. </div>
</div>
<div class="q" id="p_35Y10_3497"> <div class="p">
<span class="pN">3497</span>«  Yassa vā pana jīvitindriyaṁ na uppajjissati tassa ghānindriyaṁ na uppajjatīti? </div>
</div>
<div class="q" id="p_35Y10_3498"> <div class="p">
<span class="pN">3498</span>Pacchimabhavikānaṁ kāmāvacaraṁ upapajjantānaṁ tesaṁ jīvitindriyaṁ na uppajjissati, no ca tesaṁ ghānindriyaṁ na uppajjati. Kāmāvacare parinibbantānaṁ rūpāvacare arūpāvacare pacchimabhavikānaṁ tesaṁ jīvitindriyañca na uppajjissati ghānindriyañca na uppajjati. </div>
</div>
<div class="q" id="p_35Y10_3499"> <div class="p">
<span class="pN">3499</span>»  Yassa ghānindriyaṁ na uppajjati tassa somanassindriyaṁ na uppajjissatīti? </div>
</div>
<div class="q" id="p_35Y10_3500"> <div class="p">
<span class="pN">3500</span>Sabbesaṁ cavantānaṁ aghānakānaṁ upapajjantānaṁ tesaṁ ghānindriyaṁ na uppajjati, no ca tesaṁ somanassindriyaṁ na uppajjissati. Kāmāvacare parinibbantānaṁ rūpāvacare arūpāvacare pacchimabhavikānaṁ ye ca upekkhāya upapajjitvā parinibbāyissanti tesaṁ cavantānaṁ tesaṁ ghānindriyañca na uppajjati somanassindriyañca na uppajjissati. </div>
</div>
<div class="q" id="p_35Y10_3501"> <div class="p">
<span class="pN">3501</span>«  Yassa vā pana somanassindriyaṁ na uppajjissati tassa ghānindriyaṁ na uppajjatīti? </div>
</div>
<div class="q" id="p_35Y10_3502"> <div class="p">
<span class="pN">3502</span>Pacchimabhavikānaṁ kāmāvacaraṁ upapajjantānaṁ ye ca saghānakā upekkhāya upapajjitvā parinibbāyissanti tesaṁ upapajjantānaṁ tesaṁ somanassindriyaṁ na uppajjissati, no ca tesaṁ ghānindriyaṁ na uppajjati. Kāmāvacare parinibbantānaṁ rūpāvacare arūpāvacare pacchimabhavikānaṁ ye ca upekkhāya upapajjitvā parinibbāyissanti tesaṁ cavantānaṁ tesaṁ somanassindriyañca na uppajjissati ghānindriyañca na uppajjati. </div>
</div>
<div class="q" id="p_35Y10_3503"> <div class="p">
<span class="pN">3503</span>»  Yassa ghānindriyaṁ na uppajjati tassa upekkhindriyaṁ na uppajjissatīti? </div>
</div>
<div class="q" id="p_35Y10_3504"> <div class="p">
<span class="pN">3504</span>Sabbesaṁ cavantānaṁ aghānakānaṁ upapajjantānaṁ tesaṁ ghānindriyaṁ na uppajjati, no ca tesaṁ upekkhindriyaṁ na uppajjissati. Kāmāvacare parinibbantānaṁ rūpāvacare arūpāvacare pacchimabhavikānaṁ ye ca somanassena upapajjitvā parinibbāyissanti tesaṁ cavantānaṁ tesaṁ ghānindriyañca na uppajjati upekkhindriyañca na uppajjissati. </div>
</div>
<div class="q" id="p_35Y10_3505"> <div class="p">
<span class="pN">3505</span>«  Yassa vā pana upekkhindriyaṁ na uppajjissati tassa ghānindriyaṁ na uppajjatīti? </div>
</div>
<div class="q" id="p_35Y10_3506"> <div class="p">
<span class="pN">3506</span>Pacchimabhavikānaṁ kāmāvacaraṁ upapajjantānaṁ ye ca saghānakā somanassena upapajjitvā parinibbāyissanti tesaṁ upapajjantānaṁ tesaṁ upekkhindriyaṁ na uppajjissati, no ca tesaṁ ghānindriyaṁ na uppajjati. Kāmāvacare parinibbantānaṁ rūpāvacare arūpāvacare pacchimabhavikānaṁ ye ca somanassena upapajjitvā parinibbāyissanti tesaṁ cavantānaṁ tesaṁ upekkhindriyañca na uppajjissati ghānindriyañca na uppajjati. </div>
</div>
<div class="q" id="p_35Y10_3507"> <div class="p">
<span class="pN">3507</span>»  Yassa ghānindriyaṁ na uppajjati tassa saddhindriyaṁ…pe…  paññindriyaṁ…pe…  manindriyaṁ na uppajjissatīti? </div>
</div>
<div class="q" id="p_35Y10_3508"> <div class="p">
<span class="pN">3508</span>Sabbesaṁ cavantānaṁ aghānakānaṁ upapajjantānaṁ tesaṁ ghānindriyaṁ na uppajjati, no ca tesaṁ manindriyaṁ na uppajjissati. Kāmāvacare parinibbantānaṁ rūpāvacare arūpāvacare pacchimabhavikānaṁ tesaṁ ghānindriyañca na uppajjati manindriyañca na uppajjissati. </div>
</div>
<div class="q" id="p_35Y10_3509"> <div class="p">
<span class="pN">3509</span>«  Yassa vā pana manindriyaṁ na uppajjissati tassa ghānindriyaṁ na uppajjatīti? </div>
</div>
<div class="q" id="p_35Y10_3510"> <div class="p">
<span class="pN">3510</span>Pacchimabhavikānaṁ kāmāvacaraṁ upapajjantānaṁ tesaṁ manindriyaṁ na uppajjissati, no ca tesaṁ ghānindriyaṁ na uppajjati. Kāmāvacare parinibbantānaṁ rūpāvacare arūpāvacare pacchimabhavikānaṁ tesaṁ manindriyañca na uppajjissati ghānindriyañca na uppajjati. (Ghānindriyamūlakaṁ.) </div>
</div>
<div class="q" id="p_35Y10_3511"> <div class="divNumber">387.</div> <div class="p">
<span class="pN">3511</span>»  Yassa itthindriyaṁ na uppajjati tassa purisindriyaṁ na uppajjissatīti? </div>
</div>
<div class="q" id="p_35Y10_3512"> <div class="p">
<span class="pN">3512</span>Sabbesaṁ cavantānaṁ na itthīnaṁ upapajjantānaṁ tesaṁ itthindriyaṁ na uppajjati, no ca tesaṁ purisindriyaṁ na uppajjissati. Kāmāvacare parinibbantānaṁ rūpāvacare arūpāvacare pacchimabhavikānaṁ ye ca rūpāvacaraṁ arūpāvacaraṁ upapajjitvā parinibbāyissanti yā ca itthiyo eteneva bhāvena katici bhave dassetvā parinibbāyissanti tesaṁ cavantānaṁ tesaṁ itthindriyañca na uppajjati purisindriyañca na uppajjissati. </div>
</div>
<div class="q" id="p_35Y10_3513"> <div class="p">
<span class="pN">3513</span>«  Yassa vā pana purisindriyaṁ na uppajjissati tassa itthindriyaṁ na uppajjatīti? </div>
</div>
<div class="q" id="p_35Y10_3514"> <div class="p">
<span class="pN">3514</span>Pacchimabhavikānaṁ itthīnaṁ upapajjantīnaṁ yā ca itthiyo rūpāvacaraṁ arūpāvacaraṁ upapajjitvā parinibbāyissanti yā ca itthiyo eteneva bhāvena katici bhave dassetvā parinibbāyissanti tāsaṁ upapajjantīnaṁ tāsaṁ purisindriyaṁ na uppajjissati, no ca tāsaṁ itthindriyaṁ na uppajjati. Kāmāvacare parinibbantānaṁ rūpāvacare arūpāvacare pacchimabhavikānaṁ ye ca rūpāvacaraṁ arūpāvacaraṁ upapajjitvā parinibbāyissanti yā ca itthiyo eteneva bhāvena katici bhave dassetvā parinibbāyissanti tesaṁ cavantānaṁ tesaṁ purisindriyañca na uppajjissati itthindriyañca na uppajjati. </div>
</div>
<div class="q" id="p_35Y10_3515"> <div class="p">
<span class="pN">3515</span>»  Yassa itthindriyaṁ na uppajjati tassa jīvitindriyaṁ na uppajjissatīti? </div>
</div>
<div class="q" id="p_35Y10_3516"> <div class="p">
<span class="pN">3516</span>Sabbesaṁ cavantānaṁ na itthīnaṁ upapajjantānaṁ tesaṁ itthindriyaṁ na uppajjati, no ca tesaṁ jīvitindriyaṁ na uppajjissati. Kāmāvacare parinibbantānaṁ rūpāvacare arūpāvacare pacchimabhavikānaṁ tesaṁ itthindriyañca na uppajjati jīvitindriyañca na uppajjissati. </div>
</div>
<div class="q" id="p_35Y10_3517"> <div class="p">
<span class="pN">3517</span>«  Yassa vā pana jīvitindriyaṁ na uppajjissati tassa itthindriyaṁ na uppajjatīti? </div>
</div>
<div class="q" id="p_35Y10_3518"> <div class="p">
<span class="pN">3518</span>Pacchimabhavikānaṁ itthīnaṁ upapajjantīnaṁ tāsaṁ jīvitindriyaṁ na uppajjissati, no ca tāsaṁ itthindriyaṁ na uppajjati. Kāmāvacare parinibbantānaṁ rūpāvacare arūpāvacare pacchimabhavikānaṁ tesaṁ jīvitindriyañca na uppajjissati itthindriyañca na uppajjati. </div>
</div>
<div class="q" id="p_35Y10_3519"> <div class="p">
<span class="pN">3519</span>»  Yassa itthindriyaṁ na uppajjati tassa somanassindriyaṁ na uppajjissatīti? </div>
</div>
<div class="q" id="p_35Y10_3520"> <div class="p">
<span class="pN">3520</span>Sabbesaṁ cavantānaṁ na itthīnaṁ upapajjantānaṁ tesaṁ itthindriyaṁ na uppajjati, no ca tesaṁ somanassindriyaṁ na uppajjissati. Kāmāvacare parinibbantānaṁ rūpāvacare arūpāvacare pacchimabhavikānaṁ ye ca upekkhāya upapajjitvā parinibbāyissanti tesaṁ cavantānaṁ tesaṁ itthindriyañca na uppajjati somanassindriyañca na uppajjissati. </div>
</div>
<div class="q" id="p_35Y10_3521"> <div class="p">
<span class="pN">3521</span>«  Yassa vā pana somanassindriyaṁ na uppajjissati tassa itthindriyaṁ na uppajjatīti? </div>
</div>
<div class="q" id="p_35Y10_3522"> <div class="p">
<span class="pN">3522</span>Pacchimabhavikānaṁ itthīnaṁ upapajjantīnaṁ yā ca itthiyo upekkhāya upapajjitvā parinibbāyissanti tāsaṁ upapajjantīnaṁ tāsaṁ somanassindriyaṁ na uppajjissati, no ca tāsaṁ itthindriyaṁ na uppajjati. Kāmāvacare parinibbantānaṁ rūpāvacare arūpāvacare pacchimabhavikānaṁ ye ca upekkhāya upapajjitvā parinibbāyissanti tesaṁ cavantānaṁ tesaṁ somanassindriyañca na uppajjissati itthindriyañca na uppajjati. </div>
</div>
<div class="q" id="p_35Y10_3523"> <div class="p">
<span class="pN">3523</span>»  Yassa itthindriyaṁ na uppajjati tassa upekkhindriyaṁ na uppajjissatīti? </div>
</div>
<div class="q" id="p_35Y10_3524"> <div class="p">
<span class="pN">3524</span>Sabbesaṁ cavantānaṁ na itthīnaṁ upapajjantānaṁ tesaṁ itthindriyaṁ na uppajjati no ca tesaṁ upekkhindriyaṁ na uppajjissati. Kāmāvacare parinibbantānaṁ rūpāvacare arūpāvacare pacchimabhavikānaṁ ye ca somanassena upapajjitvā parinibbāyissanti tesaṁ cavantānaṁ tesaṁ itthindriyañca na uppajjati upekkhindriyañca na uppajjissati. </div>
</div>
<div class="q" id="p_35Y10_3525"> <div class="p">
<span class="pN">3525</span>«  Yassa vā pana upekkhindriyaṁ na uppajjissati tassa itthindriyaṁ na uppajjatīti? </div>
</div>
<div class="q" id="p_35Y10_3526"> <div class="p">
<span class="pN">3526</span>Pacchimabhavikānaṁ itthīnaṁ upapajjantīnaṁ yā ca itthiyo somanassena upapajjitvā parinibbāyissanti tāsaṁ upapajjantīnaṁ tāsaṁ upekkhindriyaṁ na uppajjissati, no ca tāsaṁ itthindriyaṁ na uppajjati. Kāmāvacare parinibbantānaṁ rūpāvacare arūpāvacare pacchimabhavikānaṁ ye ca somanassena upapajjitvā parinibbāyissanti tesaṁ cavantānaṁ tesaṁ upekkhindriyañca na uppajjissati itthindriyañca na uppajjati. </div>
</div>
<div class="q" id="p_35Y10_3527"> <div class="p">
<span class="pN">3527</span>»  Yassa itthindriyaṁ na uppajjati tassa saddhindriyaṁ…pe…  paññindriyaṁ…pe…  manindriyaṁ na uppajjissatīti? </div>
</div>
<div class="q" id="p_35Y10_3528"> <div class="p">
<span class="pN">3528</span>Sabbesaṁ cavantānaṁ na itthīnaṁ upapajjantānaṁ tesaṁ itthindriyaṁ na uppajjati, no ca tesaṁ manindriyaṁ na uppajjissati. Kāmāvacare parinibbantānaṁ rūpāvacare arūpāvacare pacchimabhavikānaṁ tesaṁ itthindriyañca na uppajjati manindriyañca na uppajjissati. </div>
</div>
<div class="q" id="p_35Y10_3529"> <div class="p">
<span class="pN">3529</span>«  Yassa vā pana manindriyaṁ na uppajjissati tassa itthindriyaṁ na uppajjatīti? </div>
</div>
<div class="q" id="p_35Y10_3530"> <div class="p">
<span class="pN">3530</span>Pacchimabhavikānaṁ itthīnaṁ upapajjantīnaṁ tāsaṁ manindriyaṁ na uppajjissati, no ca tāsaṁ itthindriyaṁ na uppajjati. Kāmāvacare parinibbantānaṁ rūpāvacare arūpāvacare pacchimabhavikānaṁ tesaṁ manindriyañca na uppajjissati itthindriyañca na uppajjati. (Itthindriyamūlakaṁ.) </div>
</div>
<div class="q" id="p_35Y10_3531"> <div class="divNumber">388.</div> <div class="p">
<span class="pN">3531</span>»  Yassa purisindriyaṁ na uppajjati tassa jīvitindriyaṁ na uppajjissatīti? </div>
</div>
<div class="q" id="p_35Y10_3532"> <div class="p">
<span class="pN">3532</span>Sabbesaṁ cavantānaṁ na purisānaṁ upapajjantānaṁ tesaṁ purisindriyaṁ na uppajjati, no ca tesaṁ jīvitindriyaṁ na uppajjissati. Kāmāvacare parinibbantānaṁ rūpāvacare arūpāvacare pacchimabhavikānaṁ tesaṁ purisindriyañca na uppajjati jīvitindriyañca na uppajjissati. </div>
</div>
<div class="q" id="p_35Y10_3533"> <div class="p">
<span class="pN">3533</span>«  Yassa vā pana jīvitindriyaṁ na uppajjissati tassa purisindriyaṁ na uppajjatīti? </div>
</div>
<div class="q" id="p_35Y10_3534"> <div class="p">
<span class="pN">3534</span>Pacchimabhavikānaṁ purisānaṁ upapajjantānaṁ tesaṁ jīvitindriyaṁ na uppajjissati, no ca tesaṁ purisindriyaṁ na uppajjati. Kāmāvacare parinibbantānaṁ rūpāvacare arūpāvacare pacchimabhavikānaṁ tesaṁ jīvitindriyañca na uppajjissati purisindriyañca na uppajjati. </div>
</div>
<div class="q" id="p_35Y10_3535"> <div class="p">
<span class="pN">3535</span>»  Yassa purisindriyaṁ na uppajjati tassa somanassindriyaṁ na uppajjissatīti? </div>
</div>
<div class="q" id="p_35Y10_3536"> <div class="p">
<span class="pN">3536</span>Sabbesaṁ cavantānaṁ na purisānaṁ upapajjantānaṁ tesaṁ purisindriyaṁ na uppajjati, no ca tesaṁ somanassindriyaṁ na uppajjissati. Kāmāvacare parinibbantānaṁ rūpāvacare arūpāvacare pacchimabhavikānaṁ ye ca upekkhāya upapajjitvā parinibbāyissanti tesaṁ cavantānaṁ tesaṁ purisindriyañca na uppajjati somanassindriyañca na uppajjissati. </div>
</div>
<div class="q" id="p_35Y10_3537"> <div class="p">
<span class="pN">3537</span>«  Yassa vā pana somanassindriyaṁ na uppajjissati tassa purisindriyaṁ na uppajjatīti? </div>
</div>
<div class="q" id="p_35Y10_3538"> <div class="p">
<span class="pN">3538</span>Pacchimabhavikānaṁ purisānaṁ upapajjantānaṁ ye ca purisā upekkhāya upapajjitvā parinibbāyissanti tesaṁ upapajjantānaṁ tesaṁ somanassindriyaṁ na uppajjissati, no ca tesaṁ purisindriyaṁ na uppajjati. </div>
</div>
<div class="q" id="p_35Y10_3539"> <div class="p">
<span class="pN">3539</span>Kāmāvacare parinibbantānaṁ rūpāvacare arūpāvacare pacchimabhavikānaṁ ye ca upekkhāya upapajjitvā parinibbāyissanti tesaṁ cavantānaṁ tesaṁ somanassindriyañca na uppajjissati purisindriyañca na uppajjati. </div>
</div>
<div class="q" id="p_35Y10_3540"> <div class="p">
<span class="pN">3540</span>»  Yassa purisindriyaṁ na uppajjati tassa upekkhindriyaṁ na uppajjissatīti? </div>
</div>
<div class="q" id="p_35Y10_3541"> <div class="p">
<span class="pN">3541</span>Sabbesaṁ cavantānaṁ na purisānaṁ upapajjantānaṁ tesaṁ purisindriyaṁ na uppajjati, no ca tesaṁ upekkhindriyaṁ na uppajjissati. Kāmāvacare parinibbantānaṁ rūpāvacare arūpāvacare pacchimabhavikānaṁ ye ca somanassena upapajjitvā parinibbāyissanti tesaṁ cavantānaṁ tesaṁ purisindriyañca na uppajjati upekkhindriyañca na uppajjissati. </div>
</div>
<div class="q" id="p_35Y10_3542"> <div class="p">
<span class="pN">3542</span>«  Yassa vā pana upekkhindriyaṁ na uppajjissati tassa purisindriyaṁ na uppajjatīti? </div>
</div>
<div class="q" id="p_35Y10_3543"> <div class="p">
<span class="pN">3543</span>Pacchimabhavikānaṁ purisānaṁ upapajjantānaṁ ye ca purisā somanassena upapajjitvā parinibbāyissanti tesaṁ upapajjantānaṁ tesaṁ upekkhindriyaṁ na uppajjissati, no ca tesaṁ purisindriyaṁ na uppajjati. Kāmāvacare parinibbantānaṁ rūpāvacare arūpāvacare pacchimabhavikānaṁ ye ca somanassena upapajjitvā parinibbāyissanti tesaṁ cavantānaṁ tesaṁ upekkhindriyañca na uppajjissati purisindriyañca na uppajjati. </div>
</div>
<div class="q" id="p_35Y10_3544"> <div class="p">
<span class="pN">3544</span>»  Yassa purisindriyaṁ na uppajjati tassa saddhindriyaṁ…pe…  paññindriyaṁ…pe…  manindriyaṁ na uppajjissatīti? </div>
</div>
<div class="q" id="p_35Y10_3545"> <div class="p">
<span class="pN">3545</span>Sabbesaṁ cavantānaṁ na purisānaṁ upapajjantānaṁ tesaṁ purisindriyaṁ na uppajjati, no ca tesaṁ manindriyaṁ na uppajjissati. Kāmāvacare parinibbantānaṁ rūpāvacare arūpāvacare pacchimabhavikānaṁ tesaṁ purisindriyañca na uppajjati manindriyañca na uppajjissati. </div>
</div>
<div class="q" id="p_35Y10_3546"> <div class="p">
<span class="pN">3546</span>«  Yassa vā pana manindriyaṁ na uppajjissati tassa purisindriyaṁ na uppajjatīti? </div>
</div>
<div class="q" id="p_35Y10_3547"> <div class="p">
<span class="pN">3547</span>Pacchimabhavikānaṁ purisānaṁ upapajjantānaṁ tesaṁ manindriyaṁ na uppajjissati, no ca tesaṁ purisindriyaṁ na uppajjati. Kāmāvacare parinibbantānaṁ rūpāvacare arūpāvacare pacchimabhavikānaṁ tesaṁ manindriyañca na uppajjissati purisindriyañca na uppajjati. (Purisindriyamūlakaṁ.) </div>
</div>
<div class="q" id="p_35Y10_3548"> <div class="divNumber">389.</div> <div class="p">
<span class="pN">3548</span>»  Yassa jīvitindriyaṁ na uppajjati tassa somanassindriyaṁ na uppajjissatīti? </div>
</div>
<div class="q" id="p_35Y10_3549"> <div class="p">
<span class="pN">3549</span>Sabbesaṁ cavantānaṁ pavatte cittassa bhaṅgakkhaṇe tesaṁ jīvitindriyaṁ na uppajjati, no ca tesaṁ somanassindriyaṁ na uppajjissati. Pacchimacittassa bhaṅgakkhaṇe yassa cittassa anantarā upekkhāsampayuttapacchimacittaṁ uppajjissati tassa cittassa bhaṅgakkhaṇe tesaṁ jīvitindriyañca na uppajjati somanassindriyañca na uppajjissati. </div>
</div>
<div class="q" id="p_35Y10_3550"> <div class="p">
<span class="pN">3550</span>«  Yassa vā pana somanassindriyaṁ na uppajjissati tassa jīvitindriyaṁ na uppajjatīti? </div>
</div>
<div class="q" id="p_35Y10_3551"> <div class="p">
<span class="pN">3551</span>Pacchimacittassa uppādakkhaṇe yassa cittassa anantarā upekkhāsampayuttapacchimacittaṁ uppajjissati tassa cittassa uppādakkhaṇe tesaṁ somanassindriyaṁ na uppajjissati, no ca tesaṁ jīvitindriyaṁ na uppajjati. Pacchimacittassa bhaṅgakkhaṇe yassa cittassa anantarā upekkhāsampayuttapacchimacittaṁ uppajjissati tassa cittassa bhaṅgakkhaṇe tesaṁ somanassindriyañca na uppajjissati jīvitindriyañca na uppajjati. </div>
</div>
<div class="q" id="p_35Y10_3552"> <div class="p">
<span class="pN">3552</span>»  Yassa jīvitindriyaṁ na uppajjati tassa upekkhindriyaṁ na uppajjissatīti? </div>
</div>
<div class="q" id="p_35Y10_3553"> <div class="p">
<span class="pN">3553</span>Sabbesaṁ cavantānaṁ pavatte cittassa bhaṅgakkhaṇe tesaṁ jīvitindriyaṁ na uppajjati, no ca tesaṁ upekkhindriyaṁ na uppajjissati. Pacchimacittassa bhaṅgakkhaṇe yassa cittassa anantarā somanassasampayuttapacchimacittaṁ uppajjissati tassa cittassa bhaṅgakkhaṇe tesaṁ jīvitindriyañca na uppajjati upekkhindriyañca na uppajjissati. </div>
</div>
<div class="q" id="p_35Y10_3554"> <div class="p">
<span class="pN">3554</span>«  Yassa vā pana upekkhindriyaṁ na uppajjissati tassa jīvitindriyaṁ na uppajjatīti? </div>
</div>
<div class="q" id="p_35Y10_3555"> <div class="p">
<span class="pN">3555</span>Pacchimacittassa uppādakkhaṇe yassa cittassa anantarā somanassasampayuttapacchimacittaṁ uppajjissati tassa cittassa uppādakkhaṇe tesaṁ upekkhindriyaṁ na uppajjissati, no ca tesaṁ jīvitindriyaṁ na uppajjati. Pacchimacittassa bhaṅgakkhaṇe yassa cittassa anantarā somanassasampayuttapacchimacittaṁ uppajjissati tassa cittassa bhaṅgakkhaṇe tesaṁ upekkhindriyañca na uppajjissati jīvitindriyañca na uppajjati. </div>
</div>
<div class="q" id="p_35Y10_3556"> <div class="p">
<span class="pN">3556</span>»  Yassa jīvitindriyaṁ na uppajjati tassa saddhindriyaṁ…pe…  paññindriyaṁ…pe…  manindriyaṁ na uppajjissatīti? </div>
</div>
<div class="q" id="p_35Y10_3557"> <div class="p">
<span class="pN">3557</span>Sabbesaṁ cavantānaṁ pavatte cittassa bhaṅgakkhaṇe tesaṁ jīvitindriyaṁ na uppajjati, no ca tesaṁ manindriyaṁ na uppajjissati. Pacchimacittassa bhaṅgakkhaṇe tesaṁ jīvitindriyañca na uppajjati manindriyañca na uppajjissati. </div>
</div>
<div class="q" id="p_35Y10_3558"> <div class="p">
<span class="pN">3558</span>«  Yassa vā pana manindriyaṁ na uppajjissati tassa jīvitindriyaṁ na uppajjatīti? </div>
</div>
<div class="q" id="p_35Y10_3559"> <div class="p">
<span class="pN">3559</span>Pacchimacittassa uppādakkhaṇe tesaṁ manindriyaṁ na uppajjissati, no ca tesaṁ jīvitindriyaṁ na uppajjati. Pacchimacittassa bhaṅgakkhaṇe tesaṁ manindriyañca na uppajjissati jīvitindriyañca na uppajjati. (Jīvitindriyamūlakaṁ.) </div>
</div>
<div class="q" id="p_35Y10_3560"> <div class="divNumber">390.</div> <div class="p">
<span class="pN">3560</span>»  Yassa somanassindriyaṁ na uppajjati tassa upekkhindriyaṁ na uppajjissatīti? </div>
</div>
<div class="q" id="p_35Y10_3561"> <div class="p">
<span class="pN">3561</span>Sabbesaṁ cittassa bhaṅgakkhaṇe somanassavippayuttacittassa uppādakkhaṇe nirodhasamāpannānaṁ asaññasattānaṁ tesaṁ somanassindriyaṁ na uppajjati, no ca tesaṁ upekkhindriyaṁ na uppajjissati. Somanassasampayuttapacchimacittassa bhaṅgakkhaṇe upekkhāsampayuttapacchimacittasamaṅgīnaṁ yassa cittassa anantarā somanassasampayuttapacchimacittaṁ uppajjissati tassa cittassa bhaṅgakkhaṇe tesaṁ somanassindriyañca na uppajjati upekkhindriyañca na uppajjissati. </div>
</div>
<div class="q" id="p_35Y10_3562"> <div class="p">
<span class="pN">3562</span>«  Yassa vā pana upekkhindriyaṁ na uppajjissati tassa somanassindriyaṁ na uppajjatīti? </div>
</div>
<div class="q" id="p_35Y10_3563"> <div class="p">
<span class="pN">3563</span>Somanassasampayuttapacchimacittassa uppādakkhaṇe yassa cittassa anantarā somanassasampayuttapacchimacittaṁ uppajjissati tassa cittassa uppādakkhaṇe tesaṁ upekkhindriyaṁ na uppajjissati, no ca tesaṁ somanassindriyaṁ na uppajjati. Somanassasampayuttapacchimacittassa bhaṅgakkhaṇe upekkhāsampayuttapacchimacittasamaṅgīnaṁ yassa cittassa anantarā somanassasampayuttapacchimacittaṁ uppajjissati tassa cittassa bhaṅgakkhaṇe tesaṁ upekkhindriyañca na uppajjissati somanassindriyañca na uppajjati. </div>
</div>
<div class="q" id="p_35Y10_3564"> <div class="p">
<span class="pN">3564</span>»  Yassa somanassindriyaṁ na uppajjati tassa saddhindriyaṁ…pe…  paññindriyaṁ…pe…  manindriyaṁ na uppajjissatīti? </div>
</div>
<div class="q" id="p_35Y10_3565"> <div class="p">
<span class="pN">3565</span>Sabbesaṁ cittassa bhaṅgakkhaṇe somanassavippayuttacittassa uppādakkhaṇe nirodhasamāpannānaṁ asaññasattānaṁ tesaṁ somanassindriyaṁ na uppajjati, no ca tesaṁ manindriyaṁ na uppajjissati. Somanassasampayuttapacchimacittassa bhaṅgakkhaṇe upekkhāsampayuttapacchimacittasamaṅgīnaṁ tesaṁ somanassindriyañca na uppajjati manindriyañca na uppajjissati. </div>
</div>
<div class="q" id="p_35Y10_3566"> <div class="p">
<span class="pN">3566</span>«  Yassa vā pana manindriyaṁ na uppajjissati tassa somanassindriyaṁ na uppajjatīti? </div>
</div>
<div class="q" id="p_35Y10_3567"> <div class="p">
<span class="pN">3567</span>Somanassasampayuttapacchimacittassa uppādakkhaṇe tesaṁ manindriyaṁ na uppajjissati, no ca tesaṁ somanassindriyaṁ na uppajjati. Somanassasampayuttapacchimacittassa bhaṅgakkhaṇe upekkhāsampayuttapacchimacittasamaṅgīnaṁ tesaṁ manindriyañca na uppajjissati somanassindriyañca na uppajjati. (Somanassindriyamūlakaṁ.) </div>
</div>
<div class="q" id="p_35Y10_3568"> <div class="divNumber">391.</div> <div class="p">
<span class="pN">3568</span>»  Yassa upekkhindriyaṁ na uppajjati tassa saddhindriyaṁ…pe…  paññindriyaṁ…pe…  manindriyaṁ na uppajjissatīti? </div>
</div>
<div class="q" id="p_35Y10_3569"> <div class="p">
<span class="pN">3569</span>Sabbesaṁ cittassa bhaṅgakkhaṇe upekkhāvippayuttacittassa uppādakkhaṇe nirodhasamāpannānaṁ asaññasattānaṁ tesaṁ upekkhindriyaṁ na uppajjati, no ca tesaṁ manindriyaṁ na uppajjissati. Upekkhāsampayuttapacchimacittassa bhaṅgakkhaṇe somanassasampayuttapacchimacittasamaṅgīnaṁ tesaṁ upekkhindriyañca na uppajjati manindriyañca na uppajjissati. </div>
</div>
<div class="q" id="p_35Y10_3570"> <div class="p">
<span class="pN">3570</span>«  Yassa vā pana manindriyaṁ na uppajjissati tassa upekkhindriyaṁ na uppajjatīti? </div>
</div>
<div class="q" id="p_35Y10_3571"> <div class="p">
<span class="pN">3571</span>Upekkhāsampayuttapacchimacittassa uppādakkhaṇe tesaṁ manindriyaṁ na uppajjissati, no ca tesaṁ upekkhindriyaṁ na uppajjati. Upekkhāsampayuttapacchimacittassa bhaṅgakkhaṇe somanassasampayuttapacchimacittasamaṅgīnaṁ tesaṁ manindriyañca na uppajjissati upekkhindriyañca na uppajjati. (Upekkhindriyamūlakaṁ.) </div>
</div>
<div class="q" id="p_35Y10_3572"> <div class="divNumber">392.</div> <div class="p">
<span class="pN">3572</span>»  Yassa saddhindriyaṁ na uppajjati tassa paññindriyaṁ…pe…  manindriyaṁ na uppajjissatīti? </div>
</div>
<div class="q" id="p_35Y10_3573"> <div class="p">
<span class="pN">3573</span>Sabbesaṁ cittassa bhaṅgakkhaṇe saddhāvippayuttacittassa uppādakkhaṇe nirodhasamāpannānaṁ asaññasattānaṁ tesaṁ saddhindriyaṁ na uppajjati, no ca tesaṁ manindriyaṁ na uppajjissati. Pacchimacittassa bhaṅgakkhaṇe tesaṁ saddhindriyañca na uppajjati manindriyañca na uppajjissati. </div>
</div>
<div class="q" id="p_35Y10_3574"> <div class="p">
<span class="pN">3574</span>«  Yassa vā pana manindriyaṁ na uppajjissati tassa saddhindriyaṁ na uppajjatīti? </div>
</div>
<div class="q" id="p_35Y10_3575"> <div class="p">
<span class="pN">3575</span>Pacchimacittassa uppādakkhaṇe tesaṁ manindriyaṁ na uppajjissati, no ca tesaṁ saddhindriyaṁ na uppajjati. Pacchimacittassa bhaṅgakkhaṇe tesaṁ manindriyañca na uppajjissati saddhindriyañca na uppajjati. (Saddhindriyamūlakaṁ.) </div>
</div>
<div class="q" id="p_35Y10_3576"> <div class="divNumber">393.</div> <div class="p">
<span class="pN">3576</span>»  Yassa paññindriyaṁ na uppajjati tassa manindriyaṁ na uppajjissatīti? </div>
</div>
<div class="q" id="p_35Y10_3577"> <div class="p">
<span class="pN">3577</span>Sabbesaṁ cittassa bhaṅgakkhaṇe ñāṇavippayuttacittassa uppādakkhaṇe nirodhasamāpannānaṁ asaññasattānaṁ tesaṁ paññindriyaṁ na uppajjati, no ca tesaṁ manindriyaṁ na uppajjissati pacchimacittassa bhaṅgakkhaṇe tesaṁ paññindriyañca na uppajjati manindriyañca na uppajjissati. </div>
</div>
<div class="q" id="p_35Y10_3578"> <div class="p">
<span class="pN">3578</span>«  Yassa vā pana manindriyaṁ na uppajjissati tassa paññindriyaṁ na uppajjatīti? </div>
</div>
<div class="q" id="p_35Y10_3579"> <div class="p">
<span class="pN">3579</span>Pacchimacittassa uppādakkhaṇe tesaṁ manindriyaṁ na uppajjissati, no ca tesaṁ paññindriyaṁ na uppajjati. Pacchimacittassa bhaṅgakkhaṇe tesaṁ manindriyañca na uppajjissati paññindriyañca na uppajjati. (Paññindriyamūlakaṁ.) </div>
</div>
</html>

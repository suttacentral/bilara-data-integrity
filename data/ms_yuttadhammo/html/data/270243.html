<html>
<div class="i">3.1.10 Aniccatākathā</div>
<div class="h">Anusayapaṇṇāsaka</div>
<div class="h">Ekādasamavagga</div>
<div class="h">Aniccatākathā</div>
<div class="q" id="p_32Kv_2071"> <div class="divNumber">628.</div> <div class="p">
<span class="pN">2071</span>๐Aniccatā parinipphannāti? Āmantā. Tāya aniccatāya aniccatā parinipphannāti? Na hevaṁ vattabbe…pe… tāya aniccatāya aniccatā parinipphannāti? Āmantā. Tāya tāyeva natthi dukkhassantakiriyā, natthi vaṭṭupacchedo, natthi anupādāparinibbānanti? Na hevaṁ vattabbe. </div>
</div>
<div class="q" id="p_32Kv_2072"> <div class="p">
<span class="pN">2072</span>๐Jarā parinipphannāti? Āmantā. Tāya jarāya jarā parinipphannāti? Na hevaṁ vattabbe…pe… tāya jarāya jarā parinipphannāti? Āmantā. Tāya tāyeva natthi dukkhassantakiriyā, natthi vaṭṭupacchedo, natthi anupādāparinibbānanti? Na hevaṁ vattabbe…pe…. </div>
</div>
<div class="q" id="p_32Kv_2073"> <div class="p">
<span class="pN">2073</span>๐Maraṇaṁ parinipphannanti? Āmantā. Tassa maraṇassa maraṇaṁ parinipphannanti? Na hevaṁ vattabbe. Tassa maraṇassa maraṇaṁ parinipphannanti? Āmantā. Tassa tasseva natthi dukkhassantakiriyā, natthi vaṭṭupacchedo, natthi anupādāparinibbānanti? Na hevaṁ vattabbe…pe…. </div>
</div>
<div class="q" id="p_32Kv_2074"> <div class="divNumber">629.</div> <div class="p">
<span class="pN">2074</span>๐Rūpaṁ parinipphannaṁ, rūpassa aniccatā atthīti? Āmantā. Aniccatā parinipphannā, aniccatāya aniccatā atthīti? Na hevaṁ vattabbe…pe… rūpaṁ parinipphannaṁ, rūpassa jarā atthīti? Āmantā. Jarā parinipphannā, jarāya jarā atthīti? Na hevaṁ vattabbe…pe…. </div>
</div>
<div class="q" id="p_32Kv_2075"> <div class="p">
<span class="pN">2075</span>๐Rūpaṁ parinipphannaṁ, rūpassa bhedo atthi, antaradhānaṁ atthīti? Āmantā. Maraṇaṁ parinipphannaṁ, maraṇassa bhedo atthi, antaradhānaṁ atthīti? Na hevaṁ vattabbe…pe…. </div>
</div>
<div class="q" id="p_32Kv_2076"> <div class="p">
<span class="pN">2076</span>๐Vedanā…pe… saññā… saṅkhārā…pe… viññāṇaṁ parinipphannaṁ, viññāṇassa aniccatā atthīti? Āmantā. Aniccatā parinipphannā, aniccatāya aniccatā atthīti? Na hevaṁ vattabbe…pe… viññāṇaṁ parinipphannaṁ, viññāṇassa jarā atthīti? Āmantā. Jarā parinipphannā, jarāya jarā atthīti? Na hevaṁ vattabbe…pe…. </div>
</div>
<div class="q" id="p_32Kv_2077"> <div class="p">
<span class="pN">2077</span>๐Viññāṇaṁ parinipphannaṁ, viññāṇassa bhedo atthi, antaradhānaṁ atthīti? Āmantā. Maraṇaṁ parinipphannaṁ, maraṇassa bhedo atthi, antaradhānaṁ atthīti? Na hevaṁ vattabbe…pe…. </div>
</div>
<div class="CENTER" id="p_32Kv_2078">
<span class="pN">2078</span>Aniccatākathā niṭṭhitā.<br> Ekādasamo vaggo.</div>
<div class="SUMMARY" id="p_32Kv_2079">
<span class="pN">2079</span><span class="firstLetter">T</span>assuddānaṁ</div>
<div class="q" id="p_32Kv_2080"> <div class="p">
<span class="pN">2080</span>Anusayā abyākatā, ahetukā, cittavippayuttā, aññāṇe vigate ñāṇī, ñāṇaṁ cittavippayuttaṁ, yattha sadde ñāṇaṁ pavattati, iddhibalena samannāgato kappaṁ tiṭṭheyya, cittasantati samādhi, dhammaṭṭhitatā, aniccatāti. </div>
</div>
</html>

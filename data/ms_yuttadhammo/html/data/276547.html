<html>
<div class="i">1.7.2.6 Dutiyakāyappacālakasikkhāpada</div>
<div class="h">
Mahāvibhaṅga
</div>
<div class="h">
Sekhiyakaṇḍa
</div>
<div class="h">
Ujjagghikavagga
</div>
<div class="h">
Dutiyakāyappacālakasikkhāpada
</div>
<div class="q" id="p_2V_1760">
<div class="divNumber">
591.
</div>
<div class="p">
<span class="pN">1760</span>Tena samayena buddho bhagavā sāvatthiyaṁ viharati jetavane anāthapiṇḍikassa ārāme. Tena kho pana samayena chabbaggiyā bhikkhū kāyappacālakaṁ antaraghare nisīdanti, kāyaṁ olambentā…pe….
</div>
</div>
<div class="q" id="p_2V_1761">
<div class="p">
<span class="pN">1761</span><span class="bold">“Na kāyappacālakaṁ antaraghare nisīdissāmīti sikkhā karaṇīyā”</span>ti. (<span class="italic">16</span>:<span class="bold">161</span>)
</div>
</div>
<div class="q" id="p_2V_1762">
<div class="p">
<span class="pN">1762</span>Na kāyappacālakaṁ antaraghare nisīditabbaṁ. Kāyaṁ paggahetvā nisīditabbaṁ. Yo anādariyaṁ paṭicca kāyappacālakaṁ antaraghare nisīdati kāyaṁ olambento, āpatti dukkaṭassa.
</div>
</div>
<div class="q" id="p_2V_1763">
<div class="p">
<span class="pN">1763</span>Anāpatti— asañcicca, assatiyā, ajānantassa, gilānassa, vāsūpagatassa, āpadāsu, ummattakassa, ādikammikassāti.
</div>
</div>
<div class="CENTER" id="p_2V_1764">
<span class="pN">1764</span>Chaṭṭhasikkhāpadaṁ niṭṭhitaṁ.
</div>
</html>

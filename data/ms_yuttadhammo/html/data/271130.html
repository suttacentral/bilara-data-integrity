<html>
<div class="i">2.1.1.1 Anulomapuggala</div>
<div class="h">Pavattivāra</div>
<div class="h">Uppādavāra</div>
<div class="h">Paccuppannavāra</div>
<div class="h">Anulomapuggala</div>
<div class="q" id="p_33Y2_490"> <div class="divNumber">50.</div> <div class="p">
<span class="pN">490</span>» Yassa rūpakkhandho uppajjati tassa vedanākkhandho uppajjatīti? </div>
</div>
<div class="q" id="p_33Y2_491"> <div class="p">
<span class="pN">491</span>Asaññasattaṁ upapajjantānaṁ tesaṁ rūpakkhandho uppajjati, no ca tesaṁ vedanākkhandho uppajjati. Pañcavokāraṁ upapajjantānaṁ tesaṁ rūpakkhandho ca uppajjati vedanākkhandho ca uppajjati. </div>
</div>
<div class="q" id="p_33Y2_492"> <div class="p">
<span class="pN">492</span>« Yassa vā pana vedanākkhandho uppajjati tassa rūpakkhandho uppajjatīti? </div>
</div>
<div class="q" id="p_33Y2_493"> <div class="p">
<span class="pN">493</span>Arūpaṁ upapajjantānaṁ tesaṁ vedanākkhandho uppajjati, no ca tesaṁ rūpakkhandho uppajjati. Pañcavokāraṁ upapajjantānaṁ tesaṁ vedanākkhandho ca uppajjati rūpakkhandho ca uppajjati. </div>
</div>
</html>

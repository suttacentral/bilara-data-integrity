<html>
<div class="i">3.1.7 Paṭhamaāsavasutta</div>
<div class="h">Tikanipāta</div>
<div class="h">Paṭhamavagga</div>
<div class="h">Paṭhamaāsavasutta</div>
<div class="q" id="p_18It_362"> <div class="divNumber">56.</div> <div class="p">
<span class="pN">362</span>Vuttañhetaṁ bhagavatā vuttamarahatāti me sutaṁ—  </div>
</div>
<div class="q" id="p_18It_363"> <div class="p">
<span class="pN">363</span>“Tayome, bhikkhave, āsavā. Katame tayo? Kāmāsavo, bhavāsavo, avijjāsavo—  ime kho, bhikkhave, tayo āsavā”ti. Etamatthaṁ bhagavā avoca. Tatthetaṁ iti vuccati—  </div>
</div>
<div class="q" id="p_18It_364"> <div class="p"> <table class="singleColumn"> <tr> <td> <div class="pN">364</div> <div class="G">“Samāhito sampajāno,</div> </td> </tr> <tr> <td> <div class="G">sato buddhassa sāvako;</div> </td> </tr> <tr> <td> <div class="G">Āsave ca pajānāti,</div> </td> </tr> <tr> <td> <div class="G">āsavānañca sambhavaṁ.</div> </td> </tr> </table> </div>
</div>
<div class="q" id="p_18It_365"> <div class="p"> <table class="singleColumn"> <tr> <td> <div class="pN">365</div> <div class="G">Yattha cetā nirujjhanti,</div> </td> </tr> <tr> <td> <div class="G">maggañca khayagāminaṁ;</div> </td> </tr> <tr> <td> <div class="G">Āsavānaṁ khayā bhikkhu,</div> </td> </tr> <tr> <td> <div class="G">nicchāto parinibbuto”ti.</div> </td> </tr> </table> </div>
</div>
<div class="q" id="p_18It_366"> <div class="p">
<span class="pN">366</span>Ayampi attho vutto bhagavatā, iti me sutanti. </div>
</div>
<div class="CENTER" id="p_18It_367">
<span class="pN">367</span>Sattamaṁ.</div>
</html>

<html>
<div class="i">45.1 Vibhītakamiñjiyattheraapadāna</div>
<div class="h">Vibhītakavagga</div>
<div class="h">Vibhītakamiñjiyattheraapadāna</div>
<div class="q" id="p_20Ap1_5775"> <div class="divNumber">1.</div> <div class="p"> <table class="singleColumn"> <tr> <td> <div class="pN">5775</div> <div class="G">“Kakusandho mahāvīro,</div> </td> </tr> <tr> <td> <div class="G">sabbadhammāna pāragū;</div> </td> </tr> <tr> <td> <div class="G">Gaṇamhā vūpakaṭṭho so,</div> </td> </tr> <tr> <td> <div class="G">agamāsi vanantaraṁ.</div> </td> </tr> </table> </div>
</div>
<div class="q" id="p_20Ap1_5776"> <div class="divNumber">2.</div> <div class="p"> <table class="singleColumn"> <tr> <td> <div class="pN">5776</div> <div class="G">Bījamiñjaṁ gahetvāna,</div> </td> </tr> <tr> <td> <div class="G">latāya āvuṇiṁ ahaṁ;</div> </td> </tr> <tr> <td> <div class="G">Bhagavā tamhi samaye,</div> </td> </tr> <tr> <td> <div class="G">jhāyate pabbatantare.</div> </td> </tr> </table> </div>
</div>
<div class="q" id="p_20Ap1_5777"> <div class="divNumber">3.</div> <div class="p"> <table class="singleColumn"> <tr> <td> <div class="pN">5777</div> <div class="G">Disvānahaṁ devadevaṁ,</div> </td> </tr> <tr> <td> <div class="G">vippasannena cetasā;</div> </td> </tr> <tr> <td> <div class="G">Dakkhiṇeyyassa vīrassa,</div> </td> </tr> <tr> <td> <div class="G">bījamiñjamadāsahaṁ.</div> </td> </tr> </table> </div>
</div>
<div class="q" id="p_20Ap1_5778"> <div class="divNumber">4.</div> <div class="p"> <table class="singleColumn"> <tr> <td> <div class="pN">5778</div> <div class="G">Imasmiṁyeva kappamhi,</div> </td> </tr> <tr> <td> <div class="G">yaṁ miñjamadadiṁ tadā;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">bījamiñjassidaṁ phalaṁ.</div> </td> </tr> </table> </div>
</div>
<div class="q" id="p_20Ap1_5779"> <div class="divNumber">5.</div> <div class="p"> <table class="singleColumn"> <tr> <td> <div class="pN">5779</div> <div class="G">Kilesā jhāpitā mayhaṁ,</div> </td> </tr> <tr> <td> <div class="G">bhavā sabbe samūhatā;</div> </td> </tr> <tr> <td> <div class="G">Nāgova bandhanaṁ chetvā,</div> </td> </tr> <tr> <td> <div class="G">viharāmi anāsavo.</div> </td> </tr> </table> </div>
</div>
<div class="q" id="p_20Ap1_5780"> <div class="divNumber">6.</div> <div class="p"> <table class="singleColumn"> <tr> <td> <div class="pN">5780</div> <div class="G">Svāgataṁ vata me āsi,</div> </td> </tr> <tr> <td> <div class="G">mama buddhassa santike;</div> </td> </tr> <tr> <td> <div class="G">Tisso vijjā anuppattā,</div> </td> </tr> <tr> <td> <div class="G">kataṁ buddhassa sāsanaṁ.</div> </td> </tr> </table> </div>
</div>
<div class="q" id="p_20Ap1_5781"> <div class="divNumber">7.</div> <div class="p"> <table class="singleColumn"> <tr> <td> <div class="pN">5781</div> <div class="G">Paṭisambhidā catasso,</div> </td> </tr> <tr> <td> <div class="G">vimokkhāpi ca aṭṭhime;</div> </td> </tr> <tr> <td> <div class="G">Chaḷabhiññā sacchikatā,</div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_5782"> <div class="p">
<span class="pN">5782</span>Itthaṁ sudaṁ āyasmā vibhītakamiñjiyo thero imā gāthāyo abhāsitthāti. </div>
</div>
<div class="CENTER" id="p_20Ap1_5783">
<span class="pN">5783</span>Vibhītakamiñjiyattherassāpadānaṁ paṭhamaṁ.</div>
</html>

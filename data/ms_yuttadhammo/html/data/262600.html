<html>
<div class="i"> Upanissaya</div>
<div class="h">Vedanāttika</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Upanissaya</div>
<div class="q" id="p_36P1_1916"> <div class="divNumber">53.</div> <div class="p">
<span class="pN">1916</span>Sukhāya vedanāya sampayutto dhammo sukhāya vedanāya sampayuttassa dhammassa upanissayapaccayena paccayo— ārammaṇūpanissayo, anantarūpanissayo, pakatūpanissayo…pe…. </div>
</div>
<div class="q" id="p_36P1_1917"> <div class="p">
<span class="pN">1917</span><span class="bold">Pakatūpanissayo</span>— sukhāya vedanāya sampayuttaṁ saddhaṁ upanissāya sukhāya vedanāya sampayuttena cittena dānaṁ deti, sīlaṁ samādiyati, uposathakammaṁ karoti, sukhāya vedanāya sampayuttaṁ jhānaṁ uppādeti, vipassanaṁ uppādeti, maggaṁ uppādeti, samāpattiṁ uppādeti, mānaṁ jappeti, diṭṭhiṁ gaṇhāti. Sukhāya vedanāya sampayuttaṁ sīlaṁ… sutaṁ… cāgaṁ… paññaṁ… rāgaṁ… mohaṁ… mānaṁ… diṭṭhiṁ… patthanaṁ… sukhasahagataṁ kāyaviññāṇaṁ upanissāya sukhāya vedanāya sampayuttena cittena dānaṁ deti…pe… samāpattiṁ uppādeti (saddhāpañcamakesu “mānaṁ jappeti, diṭṭhiṁ gaṇhātī”ti kātabbaṁ, avasesesu na kātabbaṁ). Sukhāya vedanāya sampayuttena cittena adinnaṁ ādiyati, musā bhaṇati, pisuṇaṁ bhaṇati, samphaṁ palapati, sandhiṁ chindati, nillopaṁ harati, ekāgārikaṁ karoti, paripanthe tiṭṭhati, paradāraṁ gacchati, gāmaghātaṁ karoti, nigamaghātaṁ karoti. Sukhāya vedanāya sampayuttā saddhā… sīlaṁ… sutaṁ… cāgo… paññā… rāgo… moho… māno… diṭṭhi… patthanā… sukhasahagataṁ kāyaviññāṇaṁ sukhāya vedanāya sampayuttāya saddhāya… sīlassa… sutassa… cāgassa… paññāya… rāgassa… mohassa… mānassa… diṭṭhiyā… patthanāya… sukhasahagatassa kāyaviññāṇassa… sukhāya vedanāya sampayuttakānaṁ khandhānaṁ upanissayapaccayena paccayo. (1) </div>
</div>
<div class="q" id="p_36P1_1918"> <div class="p">
<span class="pN">1918</span>Sukhāya vedanāya sampayutto dhammo dukkhāya vedanāya sampayuttassa dhammassa upanissayapaccayena paccayo. </div>
</div>
<div class="q" id="p_36P1_1919"> <div class="p">
<span class="pN">1919</span><span class="bold">Pakatūpanissayo</span>— sukhāya vedanāya sampayuttaṁ saddhaṁ upanissāya attānaṁ ātāpeti paritāpeti, pariyiṭṭhimūlakaṁ dukkhaṁ paccanubhoti. Sukhāya vedanāya sampayuttaṁ sīlaṁ… sutaṁ… cāgaṁ… paññaṁ upanissāya attānaṁ ātāpeti paritāpeti, pariyiṭṭhimūlakaṁ dukkhaṁ paccanubhoti. Sukhāya vedanāya sampayuttaṁ rāgaṁ… mohaṁ… mānaṁ… diṭṭhiṁ… patthanaṁ… sukhasahagataṁ kāyaviññāṇaṁ upanissāya pāṇaṁ hanati. Dukkhāya vedanāya sampayuttena cittena adinnaṁ ādiyati, musā bhaṇati, pisuṇaṁ bhaṇati, pharusaṁ bhaṇati, samphaṁ palapati, sandhiṁ chindati, nillopaṁ harati, ekāgārikaṁ karoti, paripanthe tiṭṭhati, paradāraṁ gacchati, gāmaghātaṁ karoti, nigamaghātaṁ karoti, mātaraṁ jīvitā voropeti, pitaraṁ jīvitā voropeti, arahantaṁ jīvitā voropeti, duṭṭhena cittena tathāgatassa lohitaṁ uppādeti, saṁghaṁ bhindati. Sukhāya vedanāya sampayuttā saddhā… sīlaṁ… sutaṁ… cāgo… paññā… rāgo… moho… māno… diṭṭhi… patthanā… sukhasahagataṁ kāyaviññāṇaṁ dosassa… mohassa… dukkhasahagatassa kāyaviññāṇassa… dukkhāya vedanāya sampayuttakānaṁ khandhānaṁ upanissayapaccayena paccayo. (2) </div>
</div>
<div class="q" id="p_36P1_1920"> <div class="p">
<span class="pN">1920</span>Sukhāya vedanāya sampayutto dhammo adukkhamasukhāya vedanāya sampayuttassa dhammassa upanissayapaccayena paccayo— ārammaṇūpanissayo, anantarūpanissayo, pakatūpanissayo…pe…. </div>
</div>
<div class="q" id="p_36P1_1921"> <div class="p">
<span class="pN">1921</span><span class="bold">Pakatūpanissayo</span>— sukhāya vedanāya sampayuttaṁ saddhaṁ upanissāya adukkhamasukhāya vedanāya sampayuttena cittena dānaṁ deti, sīlaṁ samādiyati, uposathakammaṁ karoti, adukkhamasukhāya vedanāya sampayuttaṁ jhānaṁ uppādeti, vipassanaṁ uppādeti, maggaṁ uppādeti, abhiññaṁ uppādeti, samāpattiṁ uppādeti, mānaṁ jappeti, diṭṭhiṁ gaṇhāti. Sukhāya vedanāya sampayuttaṁ sīlaṁ… sutaṁ… cāgaṁ… paññaṁ… rāgaṁ… mohaṁ… mānaṁ… diṭṭhiṁ… patthanaṁ… sukhasahagataṁ kāyaviññāṇaṁ upanissāya adukkhamasukhāya vedanāya sampayuttena cittena dānaṁ deti…pe… samāpattiṁ uppādeti. Adukkhamasukhāya vedanāya sampayuttena cittena adinnaṁ ādiyati, musā bhaṇati, pisuṇaṁ bhaṇati, samphaṁ palapati, sandhiṁ chindati, nillopaṁ harati, ekāgārikaṁ karoti, paripanthe tiṭṭhati, paradāraṁ gacchati, gāmaghātaṁ karoti, nigamaghātaṁ karoti. Sukhāya vedanāya sampayuttā saddhā… sīlaṁ… sutaṁ… cāgo… paññā… rāgo… moho… māno… diṭṭhi… patthanā… sukhasahagataṁ kāyaviññāṇaṁ adukkhamasukhāya vedanāya sampayuttāya saddhāya… sīlassa… sutassa… cāgassa… paññāya… rāgassa… mohassa… mānassa… diṭṭhiyā… patthanāya… adukkhamasukhāya vedanāya sampayuttakānaṁ khandhānaṁ upanissayapaccayena paccayo. (3) </div>
</div>
<div class="q" id="p_36P1_1922"> <div class="divNumber">54.</div> <div class="p">
<span class="pN">1922</span>Dukkhāya vedanāya sampayutto dhammo dukkhāya vedanāya sampayuttassa dhammassa upanissayapaccayena paccayo— anantarūpanissayo, pakatūpanissayo…pe…. </div>
</div>
<div class="q" id="p_36P1_1923"> <div class="p">
<span class="pN">1923</span><span class="bold">Pakatūpanissayo</span>— dosaṁ upanissāya pāṇaṁ hanati, dukkhāya vedanāya sampayuttena cittena adinnaṁ ādiyati…pe… saṁghaṁ bhindati. Mohaṁ, dukkhasahagataṁ kāyaviññāṇaṁ upanissāya pāṇaṁ hanati, dukkhāya vedanāya sampayuttena cittena adinnaṁ ādiyati…pe… saṁghaṁ bhindati. Doso… moho… dukkhasahagataṁ kāyaviññāṇaṁ dosassa… mohassa… dukkhasahagatassa kāyaviññāṇassa… dukkhāya vedanāya sampayuttakānaṁ khandhānaṁ upanissayapaccayena paccayo. (1) </div>
</div>
<div class="q" id="p_36P1_1924"> <div class="p">
<span class="pN">1924</span>Dukkhāya vedanāya sampayutto dhammo sukhāya vedanāya sampayuttassa dhammassa upanissayapaccayena paccayo. </div>
</div>
<div class="q" id="p_36P1_1925"> <div class="p">
<span class="pN">1925</span><span class="bold">Pakatūpanissayo</span>— dosaṁ upanissāya sukhāya vedanāya sampayuttena cittena dānaṁ deti…pe… samāpattiṁ uppādeti. Sukhāya vedanāya sampayuttena cittena adinnaṁ ādiyati…pe… nigamaghātaṁ karoti. Mohaṁ, dukkhasahagataṁ kāyaviññāṇaṁ upanissāya sukhāya vedanāya sampayuttena cittena dānaṁ deti…pe… nigamaghātaṁ karoti. Doso… moho… dukkhasahagataṁ kāyaviññāṇaṁ sukhāya vedanāya sampayuttāya saddhāya…pe… sukhasahagatassa kāyaviññāṇassa sukhāya vedanāya sampayuttakānaṁ khandhānaṁ upanissayapaccayena paccayo. (2) </div>
</div>
<div class="q" id="p_36P1_1926"> <div class="p">
<span class="pN">1926</span>Dukkhāya vedanāya sampayutto dhammo adukkhamasukhāya vedanāya sampayuttassa dhammassa upanissayapaccayena paccayo— anantarūpanissayo, pakatūpanissayo…pe…. </div>
</div>
<div class="q" id="p_36P1_1927"> <div class="p">
<span class="pN">1927</span><span class="bold">Pakatūpanissayo</span>— dosaṁ upanissāya adukkhamasukhāya vedanāya sampayuttena cittena dānaṁ deti…pe… nigamaghātaṁ karoti. Mohaṁ, dukkhasahagataṁ kāyaviññāṇaṁ upanissāya adukkhamasukhāya vedanāya sampayuttena cittena dānaṁ deti…pe… nigamaghātaṁ karoti. Doso… moho… dukkhasahagataṁ kāyaviññāṇaṁ adukkhamasukhāya vedanāya sampayuttāya saddhāya…pe… patthanāya… adukkhamasukhāya vedanāya sampayuttakānaṁ khandhānaṁ upanissayapaccayena paccayo. (3) </div>
</div>
<div class="q" id="p_36P1_1928"> <div class="divNumber">55.</div> <div class="p">
<span class="pN">1928</span>Adukkhamasukhāya vedanāya sampayutto dhammo adukkhamasukhāya vedanāya sampayuttassa dhammassa upanissayapaccayena paccayo— ārammaṇūpanissayo, anantarūpanissayo, pakatūpanissayo…pe…. </div>
</div>
<div class="q" id="p_36P1_1929"> <div class="p">
<span class="pN">1929</span><span class="bold">Pakatūpanissayo</span>— adukkhamasukhāya vedanāya sampayuttaṁ saddhaṁ upanissāya adukkhamasukhāya vedanāya sampayuttena cittena dānaṁ deti…pe… diṭṭhiṁ gaṇhāti. Adukkhamasukhāya vedanāya sampayuttaṁ sīlaṁ… sutaṁ… cāgaṁ… paññaṁ… rāgaṁ… mohaṁ… mānaṁ… diṭṭhiṁ… patthanaṁ upanissāya adukkhamasukhāya vedanāya sampayuttena cittena dānaṁ deti…pe… samāpattiṁ uppādeti. Adukkhamasukhāya vedanāya sampayuttena cittena adinnaṁ ādiyati…pe… nigamaghātaṁ karoti. Adukkhamasukhāya vedanāya sampayuttā saddhā… sīlaṁ… sutaṁ… cāgo… paññā… rāgo… moho… māno… diṭṭhi… patthanā… adukkhamasukhāya vedanāya sampayuttāya saddhāya…pe… patthanāya adukkhamasukhāya vedanāya sampayuttakānaṁ khandhānaṁ upanissayapaccayena paccayo. (1) </div>
</div>
<div class="q" id="p_36P1_1930"> <div class="p">
<span class="pN">1930</span>Adukkhamasukhāya vedanāya sampayutto dhammo sukhāya vedanāya sampayuttassa dhammassa upanissayapaccayena paccayo— ārammaṇūpanissayo, anantarūpanissayo, pakatūpanissayo…pe…. </div>
</div>
<div class="q" id="p_36P1_1931"> <div class="p">
<span class="pN">1931</span><span class="bold">Pakatūpanissayo</span>— adukkhamasukhāya vedanāya sampayuttaṁ saddhaṁ upanissāya sukhāya vedanāya sampayuttena cittena dānaṁ deti…pe… diṭṭhiṁ gaṇhāti. Adukkhamasukhāya vedanāya sampayuttaṁ sīlaṁ…pe… patthanaṁ upanissāya sukhāya vedanāya sampayuttena cittena dānaṁ deti…pe… samāpattiṁ uppādeti. Sukhāya vedanāya sampayuttena cittena adinnaṁ ādiyati…pe… nigamaghātaṁ karoti. Adukkhamasukhāya vedanāya sampayuttā saddhā…pe… patthanā sukhāya vedanāya sampayuttāya saddhāya…pe… patthanāya… sukhasahagatassa kāyaviññāṇassa sukhāya vedanāya sampayuttakānaṁ khandhānaṁ upanissayapaccayena paccayo. (2) </div>
</div>
<div class="q" id="p_36P1_1932"> <div class="p">
<span class="pN">1932</span>Adukkhamasukhāya vedanāya sampayutto dhammo dukkhāya vedanāya sampayuttassa dhammassa upanissayapaccayena paccayo— anantarūpanissayo, pakatūpanissayo…pe…. </div>
</div>
<div class="q" id="p_36P1_1933"> <div class="p">
<span class="pN">1933</span><span class="bold">Pakatūpanissayo</span>— adukkhamasukhāya vedanāya sampayuttaṁ saddhaṁ upanissāya attānaṁ ātāpeti paritāpeti, pariyiṭṭhimūlakaṁ dukkhaṁ paccanubhoti. Adukkhamasukhāya vedanāya sampayuttaṁ sīlaṁ…pe… patthanaṁ upanissāya pāṇaṁ hanati. Dukkhāya vedanāya sampayuttena cittena adinnaṁ ādiyati…pe… saṁghaṁ bhindati. Adukkhamasukhāya vedanāya sampayuttā saddhā…pe… patthanā… dosassa… mohassa… dukkhasahagatassa kāyaviññāṇassa… dukkhāya vedanāya sampayuttakānaṁ khandhānaṁ upanissayapaccayena paccayo. (3) </div>
</div>
</html>

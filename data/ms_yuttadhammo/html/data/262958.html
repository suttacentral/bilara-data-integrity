<html>
<div class="i"> Sahajāta</div>
<div class="h">Dassanenapahātabbahetukattika</div>
<div class="h">Paccayavāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Sahajāta</div>
<div class="q" id="p_37P1_1179"> <div class="divNumber">43.</div> <div class="p">
<span class="pN">1179</span>Dassanena pahātabbahetukaṁ dhammaṁ paccayā dassanena pahātabbahetuko dhammo uppajjati sahajātapaccayā—  dassanena pahātabbahetukaṁ ekaṁ khandhaṁ paccayā tayo khandhā…pe… . (1) </div>
</div>
<div class="q" id="p_37P1_1180"> <div class="p">
<span class="pN">1180</span>Dassanena pahātabbahetukaṁ dhammaṁ paccayā nevadassanena nabhāvanāya pahātabbahetuko dhammo uppajjati sahajātapaccayā—  dassanena pahātabbahetuke khandhe paccayā cittasamuṭṭhānaṁ rūpaṁ; vicikicchāsahagate khandhe paccayā vicikicchāsahagato moho cittasamuṭṭhānañca rūpaṁ. (2) </div>
</div>
<div class="q" id="p_37P1_1181"> <div class="p">
<span class="pN">1181</span>Dassanena pahātabbahetukaṁ dhammaṁ paccayā dassanena pahātabbahetuko ca nevadassanena nabhāvanāya pahātabbahetuko ca dhammā uppajjanti sahajātapaccayā—  dassanena pahātabbahetukaṁ ekaṁ khandhaṁ paccayā tayo khandhā cittasamuṭṭhānañca rūpaṁ…pe…  vicikicchāsahagataṁ ekaṁ khandhaṁ paccayā tayo khandhā moho ca cittasamuṭṭhānañca rūpaṁ…pe…  dve khandhe…pe… . (3) </div>
</div>
<div class="q" id="p_37P1_1182"> <div class="p">
<span class="pN">1182</span>Bhāvanāya pahātabbahetukaṁ dhammaṁ paccayā…  tīṇi. (Saṁkhittaṁ. Dassanena sadisā.) </div>
</div>
<div class="q" id="p_37P1_1183"> <div class="divNumber">44.</div> <div class="p">
<span class="pN">1183</span>Nevadassanena nabhāvanāya pahātabbahetukaṁ dhammaṁ paccayā nevadassanena nabhāvanāya pahātabbahetuko dhammo uppajjati sahajātapaccayā—  nevadassanena nabhāvanāya pahātabbahetukaṁ ekaṁ khandhaṁ paccayā tayo khandhā cittasamuṭṭhānañca rūpaṁ…pe…  vicikicchāsahagataṁ uddhaccasahagataṁ mohaṁ paccayā cittasamuṭṭhānaṁ rūpaṁ. Paṭisandhikkhaṇe…pe…  khandhe paccayā vatthu, vatthuṁ paccayā khandhā; ekaṁ mahābhūtaṁ paccayā tayo mahābhūtā…pe…  asaññasattānaṁ…pe…  cakkhāyatanaṁ paccayā cakkhuviññāṇaṁ…pe…  kāyāyatanaṁ paccayā kāyaviññāṇaṁ; vatthuṁ paccayā nevadassanena nabhāvanāya pahātabbahetukā khandhā. (1) </div>
</div>
<div class="q" id="p_37P1_1184"> <div class="p">
<span class="pN">1184</span>Nevadassanena nabhāvanāya pahātabbahetukaṁ dhammaṁ paccayā dassanena pahātabbahetuko dhammo uppajjati sahajātapaccayā—  vatthuṁ paccayā dassanena pahātabbahetukā khandhā; vicikicchāsahagataṁ mohaṁ paccayā sampayuttakā khandhā. (2) </div>
</div>
<div class="q" id="p_37P1_1185"> <div class="p">
<span class="pN">1185</span>Nevadassanena nabhāvanāya pahātabbahetukaṁ dhammaṁ paccayā bhāvanāya pahātabbahetuko dhammo uppajjati sahajātapaccayā—  vatthuṁ paccayā bhāvanāya pahātabbahetukā khandhā; uddhaccasahagataṁ mohaṁ paccayā sampayuttakā khandhā. (3) </div>
</div>
<div class="q" id="p_37P1_1186"> <div class="p">
<span class="pN">1186</span>Nevadassanena nabhāvanāya pahātabbahetukaṁ dhammaṁ paccayā dassanena pahātabbahetuko ca nevadassanena nabhāvanāya pahātabbahetuko ca dhammā uppajjanti sahajātapaccayā—  vatthuṁ paccayā dassanena pahātabbahetukā khandhā; mahābhūte paccayā cittasamuṭṭhānaṁ rūpaṁ; vicikicchāsahagataṁ mohaṁ paccayā sampayuttakā khandhā cittasamuṭṭhānañca rūpaṁ; vatthuṁ paccayā vicikicchāsahagatā khandhā ca moho ca. (4) </div>
</div>
<div class="q" id="p_37P1_1187"> <div class="p">
<span class="pN">1187</span>Nevadassanena nabhāvanāya pahātabbahetukaṁ dhammaṁ paccayā bhāvanāya pahātabbahetuko ca nevadassanena nabhāvanāya pahātabbahetuko ca dhammā uppajjanti sahajātapaccayā—  vatthuṁ paccayā bhāvanāya pahātabbahetukā khandhā; mahābhūte paccayā cittasamuṭṭhānaṁ rūpaṁ; uddhaccasahagataṁ mohaṁ paccayā sampayuttakā khandhā cittasamuṭṭhānañca rūpaṁ; vatthuṁ paccayā uddhaccasahagatā khandhā ca moho ca. (5) </div>
</div>
<div class="q" id="p_37P1_1188"> <div class="divNumber">45.</div> <div class="p">
<span class="pN">1188</span>Dassanena pahātabbahetukañca nevadassanena nabhāvanāya pahātabbahetukañca dhammaṁ paccayā dassanena pahātabbahetuko dhammo uppajjati sahajātapaccayā—  dassanena pahātabbahetukaṁ ekaṁ khandhañca vatthuñca paccayā tayo khandhā…pe…  vicikicchāsahagataṁ ekaṁ khandhañca mohañca paccayā tayo khandhā…pe… . (1) </div>
</div>
<div class="q" id="p_37P1_1189"> <div class="p">
<span class="pN">1189</span>Dassanena pahātabbahetukañca nevadassanena nabhāvanāya pahātabbahetukañca dhammaṁ paccayā nevadassanena nabhāvanāya pahātabbahetuko dhammo uppajjati sahajātapaccayā—  dassanena pahātabbahetuke khandhe ca mahābhūte ca paccayā cittasamuṭṭhānaṁ rūpaṁ; vicikicchāsahagate khandhe ca mohañca paccayā cittasamuṭṭhānaṁ rūpaṁ; vicikicchāsahagate khandhe ca vatthuñca paccayā vicikicchāsahagato moho. (2) </div>
</div>
<div class="q" id="p_37P1_1190"> <div class="p">
<span class="pN">1190</span>Dassanena pahātabbahetukañca nevadassanena nabhāvanāya pahātabbahetukañca dhammaṁ paccayā dassanena pahātabbahetuko ca nevadassanena nabhāvanāya pahātabbahetuko ca dhammā uppajjanti sahajātapaccayā—  dassanena pahātabbahetukaṁ ekaṁ khandhañca vatthuñca paccayā tayo khandhā…pe…  dve khandhe…pe…  dassanena pahātabbahetuke khandhe ca mahābhūte ca paccayā cittasamuṭṭhānaṁ rūpaṁ; vicikicchāsahagataṁ ekaṁ khandhañca mohañca paccayā tayo khandhā cittasamuṭṭhānañca rūpaṁ…pe…  dve khandhe…pe…  vicikicchāsahagataṁ ekaṁ khandhañca vatthuñca paccayā tayo khandhā moho ca…pe…  dve khandhe ca vatthuñca paccayā dve khandhā moho ca. (3) </div>
</div>
<div class="q" id="p_37P1_1191"> <div class="p">
<span class="pN">1191</span>Bhāvanāya pahātabbahetukañca nevadassanena nabhāvanāya pahātabbahetukañca dhammaṁ paccayā bhāvanāya pahātabbahetuko dhammo uppajjati sahajātapaccayā…  tīṇi. </div>
</div>
</html>

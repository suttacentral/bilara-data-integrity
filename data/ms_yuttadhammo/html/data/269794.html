<html>
<div class="i">7.1.8 Cāpaṅgapañha</div>
<div class="h">Opammakathāpañha</div>
<div class="h">Gadrabhavagga</div>
<div class="h">Cāpaṅgapañha</div>
<div class="q" id="p_28Mi_1693"> <div class="divNumber">232.</div> <div class="p">
<span class="pN">1693</span>“Bhante nāgasena, ‘cāpassa ekaṁ aṅgaṁ gahetabban’ti yaṁ vadesi, katamaṁ taṁ ekaṁ aṅgaṁ gahetabban”ti? “Yathā, mahārāja, cāpo sutacchito namito yāvaggamūlaṁ samakameva anunamati nappaṭitthambhati; evameva kho, mahārāja, yoginā yogāvacarena theranavamajjhimasamakesu anunamitabbaṁ nappaṭipharitabbaṁ. Idaṁ, mahārāja, cāpassa ekaṁ aṅgaṁ gahetabbaṁ. Bhāsitampetaṁ, mahārāja, bhagavatā devātidevena vidhura (puṇṇaka) jātake—  </div>
</div>
<div class="q" id="p_28Mi_1694"> <div class="p"> <table class="singleColumn"> <tr> <td> <div class="pN">1694</div> <div class="G">‘Cāpovūnudaro dhīro,</div> </td> </tr> <tr> <td> <div class="G">vaṁso vāpi pakampaye;</div> </td> </tr> <tr> <td> <div class="G">Paṭilomaṁ na vatteyya,</div> </td> </tr> <tr> <td> <div class="G">sa rājavasatiṁ vase’”ti.</div> </td> </tr> </table> </div>
</div>
<div class="CENTER" id="p_28Mi_1695">
<span class="pN">1695</span>Cāpaṅgapañho aṭṭhamo.</div>
</html>

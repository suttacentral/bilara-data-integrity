<html>
<div class="i">2.3.3 Uttarimanussadhammasutta</div>
<div class="h">Dutiyapaṇṇāsaka</div>
<div class="h">Arahattavagga</div>
<div class="h">Uttarimanussadhammasutta</div>
<div class="q" id="p_16A6_659"> <div class="divNumber">77.</div> <div class="p">
<span class="pN">659</span>“Cha, bhikkhave, dhamme appahāya abhabbo uttari manussadhammaṁ alamariyañāṇadassanavisesaṁ sacchikātuṁ. Katame cha? Muṭṭhassaccaṁ, asampajaññaṁ, indriyesu aguttadvārataṁ, bhojane amattaññutaṁ, kuhanaṁ, lapanaṁ. Ime kho, bhikkhave, cha dhamme appahāya abhabbo uttari manussadhammaṁ alamariyañāṇadassanavisesaṁ sacchikātuṁ. </div>
</div>
<div class="q" id="p_16A6_660"> <div class="p">
<span class="pN">660</span>Cha, bhikkhave, dhamme pahāya bhabbo uttari manussadhammaṁ alamariyañāṇadassanavisesaṁ sacchikātuṁ. Katame cha? Muṭṭhassaccaṁ, asampajaññaṁ, indriyesu aguttadvārataṁ, bhojane amattaññutaṁ, kuhanaṁ, lapanaṁ. Ime kho, bhikkhave, cha dhamme pahāya bhabbo uttari manussadhammaṁ alamariyañāṇadassanavisesaṁ sacchikātun”ti. </div>
</div>
<div class="CENTER" id="p_16A6_661">
<span class="pN">661</span>Tatiyaṁ.</div>
</html>

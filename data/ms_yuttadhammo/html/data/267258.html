<html>
<div class="i">13.4 Gandhodakiyattheraapadāna</div>
<div class="h">Sereyyavagga</div>
<div class="h">Gandhodakiyattheraapadāna</div>
<div class="q" id="p_20Ap1_2094"> <div class="divNumber">35.</div> <div class="p"> <table class="singleColumn"> <tr> <td> <div class="pN">2094</div> <div class="G">“Nisajja pāsādavare,</div> </td> </tr> <tr> <td> <div class="G">vipassiṁ addasaṁ jinaṁ;</div> </td> </tr> <tr> <td> <div class="G">Kakudhaṁ vilasantaṁva,</div> </td> </tr> <tr> <td> <div class="G">sabbaññuṁ tamanāsakaṁ.</div> </td> </tr> </table> </div>
</div>
<div class="q" id="p_20Ap1_2095"> <div class="divNumber">36.</div> <div class="p"> <table class="singleColumn"> <tr> <td> <div class="pN">2095</div> <div class="G">Pāsādassāvidūre ca,</div> </td> </tr> <tr> <td> <div class="G">gacchati lokanāyako;</div> </td> </tr> <tr> <td> <div class="G">Pabhā niddhāvate tassa,</div> </td> </tr> <tr> <td> <div class="G">yathā ca sataraṁsino.</div> </td> </tr> </table> </div>
</div>
<div class="q" id="p_20Ap1_2096"> <div class="divNumber">37.</div> <div class="p"> <table class="singleColumn"> <tr> <td> <div class="pN">2096</div> <div class="G">Gandhodakañca paggayha,</div> </td> </tr> <tr> <td> <div class="G">buddhaseṭṭhaṁ samokiriṁ;</div> </td> </tr> <tr> <td> <div class="G">Tena cittappasādena,</div> </td> </tr> <tr> <td> <div class="G">tattha kālaṅkato ahaṁ.</div> </td> </tr> </table> </div>
</div>
<div class="q" id="p_20Ap1_2097"> <div class="divNumber">38.</div> <div class="p"> <table class="singleColumn"> <tr> <td> <div class="pN">2097</div> <div class="G">Ekanavutito kappe,</div> </td> </tr> <tr> <td> <div class="G">yaṁ gandhodakamākiriṁ;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">buddhapūjāyidaṁ phalaṁ.</div> </td> </tr> </table> </div>
</div>
<div class="q" id="p_20Ap1_2098"> <div class="divNumber">39.</div> <div class="p"> <table class="singleColumn"> <tr> <td> <div class="pN">2098</div> <div class="G">Ekattiṁse ito kappe,</div> </td> </tr> <tr> <td> <div class="G">sugandho nāma khattiyo;</div> </td> </tr> <tr> <td> <div class="G">Sattaratanasampanno,</div> </td> </tr> <tr> <td> <div class="G">cakkavattī mahabbalo.</div> </td> </tr> </table> </div>
</div>
<div class="q" id="p_20Ap1_2099"> <div class="divNumber">40.</div> <div class="p"> <table class="singleColumn"> <tr> <td> <div class="pN">2099</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_2100"> <div class="p">
<span class="pN">2100</span>Itthaṁ sudaṁ āyasmā gandhodakiyo thero imā gāthāyo abhāsitthāti. </div>
</div>
<div class="CENTER" id="p_20Ap1_2101">
<span class="pN">2101</span>Gandhodakiyattherassāpadānaṁ catutthaṁ.</div>
</html>

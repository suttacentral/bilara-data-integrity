<html>
<div class="i">1.3.5.6 Sakkāyadiṭṭhisutta</div>
<div class="h">Khandhasaṁyutta</div>
<div class="h">Uparipaṇṇāsaka</div>
<div class="h">Diṭṭhivagga</div>
<div class="h">Sakkāyadiṭṭhisutta</div>
<div class="q" id="p_13S3_803"> <div class="divNumber">155.</div> <div class="p">
<span class="pN">803</span>Sāvatthinidānaṁ. “Kismiṁ nu kho, bhikkhave, sati, kiṁ upādāya, kiṁ abhinivissa sakkāyadiṭṭhi uppajjatī”ti? Bhagavaṁmūlakā no, bhante, dhammā…pe…  “rūpe kho, bhikkhave, sati, rūpaṁ upādāya, rūpaṁ abhinivissa sakkāyadiṭṭhi uppajjati. Vedanāya sati…  saññāya sati…  saṅkhāresu sati…  viññāṇe sati, viññāṇaṁ upādāya, viññāṇaṁ abhinivissa sakkāyadiṭṭhi uppajjati. Taṁ kiṁ maññatha, bhikkhave, rūpaṁ niccaṁ vā aniccaṁ vā”ti? “Aniccaṁ, bhante”. “Yaṁ panāniccaṁ…pe…  api nu taṁ anupādāya sakkāyadiṭṭhi uppajjeyyā”ti? “No hetaṁ, bhante”. “Vedanā…  saññā…  saṅkhārā…  viññāṇaṁ niccaṁ vā aniccaṁ vā”ti? “Aniccaṁ, bhante”. “Yaṁ panāniccaṁ…pe…  api nu taṁ anupādāya sakkāyadiṭṭhi uppajjeyyā”ti? “No hetaṁ, bhante”. “Evaṁ passaṁ…pe…  nāparaṁ itthattāyāti pajānātī”ti. </div>
</div>
<div class="CENTER" id="p_13S3_804">
<span class="pN">804</span>Chaṭṭhaṁ.</div>
</html>

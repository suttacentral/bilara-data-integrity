<html>
<div class="i">15.1 Atichattiyattheraapadāna</div>
<div class="h">Chattavagga</div>
<div class="h">Atichattiyattheraapadāna</div>
<div class="q" id="p_20Ap1_2278"> <div class="divNumber">1.</div> <div class="p"> <table class="singleColumn"> <tr> <td> <div class="pN">2278</div> <div class="G">“Parinibbute bhagavati,</div> </td> </tr> <tr> <td> <div class="G">atthadassīnaruttame;</div> </td> </tr> <tr> <td> <div class="G">Chattātichattaṁ kāretvā,</div> </td> </tr> <tr> <td> <div class="G">thūpamhi abhiropayiṁ.</div> </td> </tr> </table> </div>
</div>
<div class="q" id="p_20Ap1_2279"> <div class="divNumber">2.</div> <div class="p"> <table class="singleColumn"> <tr> <td> <div class="pN">2279</div> <div class="G">Kālena kālamāgantvā,</div> </td> </tr> <tr> <td> <div class="G">namassiṁ lokanāyakaṁ;</div> </td> </tr> <tr> <td> <div class="G">Pupphacchadanaṁ katvāna,</div> </td> </tr> <tr> <td> <div class="G">chattamhi abhiropayiṁ.</div> </td> </tr> </table> </div>
</div>
<div class="q" id="p_20Ap1_2280"> <div class="divNumber">3.</div> <div class="p"> <table class="singleColumn"> <tr> <td> <div class="pN">2280</div> <div class="G">Sattarase kappasate,</div> </td> </tr> <tr> <td> <div class="G">devarajjamakārayiṁ;</div> </td> </tr> <tr> <td> <div class="G">Manussattaṁ na gacchāmi,</div> </td> </tr> <tr> <td> <div class="G">thūpapūjāyidaṁ phalaṁ.</div> </td> </tr> </table> </div>
</div>
<div class="q" id="p_20Ap1_2281"> <div class="divNumber">4.</div> <div class="p"> <table class="singleColumn"> <tr> <td> <div class="pN">2281</div> <div class="G">Paṭisambhidā catasso,</div> </td> </tr> <tr> <td> <div class="G">vimokkhāpi ca aṭṭhime;</div> </td> </tr> <tr> <td> <div class="G">Chaḷabhiññā sacchikatā,</div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_2282"> <div class="p">
<span class="pN">2282</span>Itthaṁ sudaṁ āyasmā atichattiyo thero imā gāthāyo abhāsitthāti. </div>
</div>
<div class="CENTER" id="p_20Ap1_2283">
<span class="pN">2283</span>Atichattiyattherassāpadānaṁ paṭhamaṁ.</div>
</html>

<html>
<div class="i">3.4.2 Paccanīka</div>
<div class="h">Pariññāvāra</div>
<div class="h">Paccuppannātītavāra</div>
<div class="h">Paccanīka</div>
<div class="q" id="p_35Y10_4238"> <div class="divNumber">463.</div> <div class="p">
<span class="pN">4238</span>» Yo cakkhundriyaṁ na parijānāti so domanassindriyaṁ nappajahitthāti? </div>
</div>
<div class="q" id="p_35Y10_4239"> <div class="p">
<span class="pN">4239</span>Dve puggalā cakkhundriyaṁ na parijānanti, no ca domanassindriyaṁ nappajahittha. Cha puggalā cakkhundriyañca na parijānanti domanassindriyañca nappajahittha. </div>
</div>
<div class="q" id="p_35Y10_4240"> <div class="p">
<span class="pN">4240</span>« Yo vā pana domanassindriyaṁ nappajahittha so cakkhundriyaṁ na parijānātīti? Āmantā. </div>
</div>
<div class="q" id="p_35Y10_4241"> <div class="p">
<span class="pN">4241</span>» Yo cakkhundriyaṁ na parijānāti so anaññātaññassāmītindriyaṁ na bhāvitthāti? </div>
</div>
<div class="q" id="p_35Y10_4242"> <div class="p">
<span class="pN">4242</span>Cha puggalā cakkhundriyaṁ na parijānanti, no ca anaññātaññassāmītindriyaṁ na bhāvittha. Dve puggalā cakkhundriyañca na parijānanti anaññātaññassāmītindriyañca na bhāvittha. </div>
</div>
<div class="q" id="p_35Y10_4243"> <div class="p">
<span class="pN">4243</span>« Yo vā pana anaññātaññassāmītindriyaṁ na bhāvittha so cakkhundriyaṁ na parijānātīti? Āmantā. </div>
</div>
<div class="q" id="p_35Y10_4244"> <div class="p">
<span class="pN">4244</span>» Yo cakkhundriyaṁ na parijānāti so aññindriyaṁ na bhāvitthāti? </div>
</div>
<div class="q" id="p_35Y10_4245"> <div class="p">
<span class="pN">4245</span>Arahā cakkhundriyaṁ na parijānāti, no ca aññindriyaṁ na bhāvittha. Satta puggalā cakkhundriyañca na parijānanti aññindriyañca na bhāvittha. </div>
</div>
<div class="q" id="p_35Y10_4246"> <div class="p">
<span class="pN">4246</span>« Yo vā pana aññindriyaṁ na bhāvittha so cakkhundriyaṁ na parijānātīti? </div>
</div>
<div class="q" id="p_35Y10_4247"> <div class="p">
<span class="pN">4247</span>Aggamaggasamaṅgī aññindriyaṁ na bhāvittha, no ca cakkhundriyaṁ na parijānāti. Satta puggalā aññindriyañca na bhāvittha cakkhundriyañca na parijānanti. </div>
</div>
<div class="q" id="p_35Y10_4248"> <div class="p">
<span class="pN">4248</span>» Yo cakkhundriyaṁ na parijānāti so aññātāvindriyaṁ na sacchikaritthāti? </div>
</div>
<div class="q" id="p_35Y10_4249"> <div class="p">
<span class="pN">4249</span>Arahā cakkhundriyaṁ na parijānāti, no ca aññātāvindriyaṁ na sacchikarittha. Aṭṭha puggalā cakkhundriyañca na parijānanti aññātāvindriyañca na sacchikarittha. </div>
</div>
<div class="q" id="p_35Y10_4250"> <div class="p">
<span class="pN">4250</span>« Yo vā pana aññātāvindriyaṁ na sacchikarittha so cakkhundriyaṁ na parijānātīti? </div>
</div>
<div class="q" id="p_35Y10_4251"> <div class="p">
<span class="pN">4251</span>Aggamaggasamaṅgī aññātāvindriyaṁ na sacchikarittha, no ca cakkhundriyaṁ na parijānāti. Aṭṭha puggalā aññātāvindriyañca na sacchikarittha cakkhundriyañca na parijānanti. (Cakkhundriyamūlakaṁ.) </div>
</div>
<div class="q" id="p_35Y10_4252"> <div class="divNumber">464.</div> <div class="p">
<span class="pN">4252</span>» Yo domanassindriyaṁ nappajahati so anaññātaññassāmītindriyaṁ na bhāvitthāti? </div>
</div>
<div class="q" id="p_35Y10_4253"> <div class="p">
<span class="pN">4253</span>Cha puggalā domanassindriyaṁ nappajahanti, no ca anaññātaññassāmītindriyaṁ na bhāvittha. Dve puggalā domanassindriyañca nappajahanti anaññātaññassāmītindriyañca na bhāvittha. </div>
</div>
<div class="q" id="p_35Y10_4254"> <div class="p">
<span class="pN">4254</span>« Yo vā pana anaññātaññassāmītindriyaṁ na bhāvittha so domanassindriyaṁ nappajahatīti? Āmantā. </div>
</div>
<div class="q" id="p_35Y10_4255"> <div class="p">
<span class="pN">4255</span>» Yo domanassindriyaṁ nappajahati so aññindriyaṁ na bhāvitthāti? </div>
</div>
<div class="q" id="p_35Y10_4256"> <div class="p">
<span class="pN">4256</span>Arahā domanassindriyaṁ nappajahati, no ca aññindriyaṁ na bhāvittha. Satta puggalā domanassindriyañca nappajahanti aññindriyañca na bhāvittha. </div>
</div>
<div class="q" id="p_35Y10_4257"> <div class="p">
<span class="pN">4257</span>« Yo vā pana aññindriyaṁ na bhāvittha so domanassindriyaṁ nappajahatīti? </div>
</div>
<div class="q" id="p_35Y10_4258"> <div class="p">
<span class="pN">4258</span>Anāgāmimaggasamaṅgī aññindriyaṁ na bhāvittha, no ca domanassindriyaṁ nappajahati. Satta puggalā aññindriyañca na bhāvittha domanassindriyañca nappajahanti. </div>
</div>
<div class="q" id="p_35Y10_4259"> <div class="p">
<span class="pN">4259</span>» Yo domanassindriyaṁ nappajahati so aññātāvindriyaṁ na sacchikaritthāti? </div>
</div>
<div class="q" id="p_35Y10_4260"> <div class="p">
<span class="pN">4260</span>Arahā domanassindriyaṁ nappajahati, no ca aññātāvindriyaṁ na sacchikarittha. Aṭṭha puggalā domanassindriyañca nappajahanti aññātāvindriyañca na sacchikarittha. </div>
</div>
<div class="q" id="p_35Y10_4261"> <div class="p">
<span class="pN">4261</span>« Yo vā pana aññātāvindriyaṁ na sacchikarittha so domanassindriyaṁ nappajahatīti? </div>
</div>
<div class="q" id="p_35Y10_4262"> <div class="p">
<span class="pN">4262</span>Anāgāmimaggasamaṅgī aññātāvindriyaṁ na sacchikarittha, no ca domanassindriyaṁ nappajahati. Aṭṭha puggalā aññātāvindriyañca na sacchikarittha domanassindriyañca nappajahanti. (Domanassindriyamūlakaṁ.) </div>
</div>
<div class="q" id="p_35Y10_4263"> <div class="divNumber">465.</div> <div class="p">
<span class="pN">4263</span>» Yo anaññātaññassāmītindriyaṁ na bhāveti so aññindriyaṁ na bhāvitthāti? </div>
</div>
<div class="q" id="p_35Y10_4264"> <div class="p">
<span class="pN">4264</span>Arahā anaññātaññassāmītindriyaṁ na bhāveti, no ca aññindriyaṁ na bhāvittha. Satta puggalā anaññātaññassāmītindriyañca na bhāventi aññindriyañca na bhāvittha. </div>
</div>
<div class="q" id="p_35Y10_4265"> <div class="p">
<span class="pN">4265</span>« Yo vā pana aññindriyaṁ na bhāvittha so anaññātaññassāmītindriyaṁ na bhāvetīti? </div>
</div>
<div class="q" id="p_35Y10_4266"> <div class="p">
<span class="pN">4266</span>Aṭṭhamako aññindriyaṁ na bhāvittha, no ca anaññātaññassāmītindriyaṁ na bhāveti. Satta puggalā aññindriyañca na bhāvittha anaññātaññassāmītindriyañca na bhāventi. </div>
</div>
<div class="q" id="p_35Y10_4267"> <div class="p">
<span class="pN">4267</span>» Yo anaññātaññassāmītindriyaṁ na bhāveti so aññātāvindriyaṁ na sacchikaritthāti? </div>
</div>
<div class="q" id="p_35Y10_4268"> <div class="p">
<span class="pN">4268</span>Arahā anaññātaññassāmītindriyaṁ na bhāveti, no ca aññātāvindriyaṁ na sacchikarittha. Aṭṭha puggalā anaññātaññassāmītindriyañca na bhāventi aññātāvindriyañca na sacchikarittha. </div>
</div>
<div class="q" id="p_35Y10_4269"> <div class="p">
<span class="pN">4269</span>« Yo vā pana aññātāvindriyaṁ na sacchikarittha so anaññātaññassāmītindriyaṁ na bhāvetīti? </div>
</div>
<div class="q" id="p_35Y10_4270"> <div class="p">
<span class="pN">4270</span>Aṭṭhamako aññātāvindriyaṁ na sacchikarittha, no ca anaññātaññassāmītindriyaṁ na bhāveti. Aṭṭha puggalā aññātāvindriyañca na sacchikarittha anaññātaññassāmītindriyañca na bhāventi. (Anaññātaññassāmītindriyamūlakaṁ.) </div>
</div>
<div class="q" id="p_35Y10_4271"> <div class="divNumber">466.</div> <div class="p">
<span class="pN">4271</span>» Yo aññindriyaṁ na bhāveti so aññātāvindriyaṁ na sacchikaritthāti? </div>
</div>
<div class="q" id="p_35Y10_4272"> <div class="p">
<span class="pN">4272</span>Arahā aññindriyaṁ na bhāveti, no ca aññātāvindriyaṁ na sacchikarittha. Cha puggalā aññindriyañca na bhāventi aññātāvindriyañca na sacchikarittha. </div>
</div>
<div class="q" id="p_35Y10_4273"> <div class="p">
<span class="pN">4273</span>« Yo vā pana aññātāvindriyaṁ na sacchikarittha so aññindriyaṁ na bhāvetīti? </div>
</div>
<div class="q" id="p_35Y10_4274"> <div class="p">
<span class="pN">4274</span>Tayo maggasamaṅgino aññātāvindriyaṁ na sacchikarittha, no ca aññindriyaṁ na bhāventi. Cha puggalā aññātāvindriyañca na sacchikarittha aññindriyañca na bhāventi. (Aññindriyamūlakaṁ.) </div>
</div>
</html>

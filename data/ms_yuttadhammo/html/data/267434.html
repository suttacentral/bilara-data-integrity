<html>
<div class="i">30.10 Anusaṁsāvakattheraapadāna</div>
<div class="h">Citakapūjakavagga</div>
<div class="h">Anusaṁsāvakattheraapadāna</div>
<div class="q" id="p_20Ap1_3418"> <div class="divNumber">43.</div> <div class="p"> <table class="singleColumn"> <tr> <td> <div class="pN">3418</div> <div class="G">“Piṇḍāya caramānāhaṁ,</div> </td> </tr> <tr> <td> <div class="G">vipassimaddasaṁ jinaṁ;</div> </td> </tr> <tr> <td> <div class="G">Uḷuṅgabhikkhaṁ pādāsiṁ,</div> </td> </tr> <tr> <td> <div class="G">dvipadindassa tādino.</div> </td> </tr> </table> </div>
</div>
<div class="q" id="p_20Ap1_3419"> <div class="divNumber">44.</div> <div class="p"> <table class="singleColumn"> <tr> <td> <div class="pN">3419</div> <div class="G">Pasannacitto sumano,</div> </td> </tr> <tr> <td> <div class="G">abhivādesahaṁ tadā;</div> </td> </tr> <tr> <td> <div class="G">Anusaṁsāvayiṁ buddhaṁ,</div> </td> </tr> <tr> <td> <div class="G">uttamatthassa pattiyā.</div> </td> </tr> </table> </div>
</div>
<div class="q" id="p_20Ap1_3420"> <div class="divNumber">45.</div> <div class="p"> <table class="singleColumn"> <tr> <td> <div class="pN">3420</div> <div class="G">Ekanavutito kappe,</div> </td> </tr> <tr> <td> <div class="G">anusaṁsāvayiṁ ahaṁ;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">anusaṁsāvanā phalaṁ.</div> </td> </tr> </table> </div>
</div>
<div class="q" id="p_20Ap1_3421"> <div class="divNumber">46.</div> <div class="p"> <table class="singleColumn"> <tr> <td> <div class="pN">3421</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṁ buddhassa sāsanaṁ”. (2712)</div> </td> </tr> </table> </div>
</div>
<div class="q" id="p_20Ap1_3422"> <div class="p">
<span class="pN">3422</span>Itthaṁ sudaṁ āyasmā anusaṁsāvako thero imā gāthāyo abhāsitthāti. </div>
</div>
<div class="CENTER" id="p_20Ap1_3423">
<span class="pN">3423</span>Anusaṁsāvakattherassāpadānaṁ dasamaṁ.<br> <span class="bold">Citakapūjakavaggo tiṁsatimo.</span>
</div>
<div class="SUMMARY" id="p_20Ap1_3424">
<span class="pN">3424</span><span class="firstLetter">T</span>assuddānaṁ</div>
<div class="q" id="p_20Ap1_3425"> <div class="p"> <table class="singleColumn"> <tr> <td> <div class="pN">3425</div> <div class="G">Citakaṁ pārichatto ca,</div> </td> </tr> <tr> <td> <div class="G">saddagosīsasantharaṁ;</div> </td> </tr> <tr> <td> <div class="G">Pādo padesaṁ saraṇaṁ,</div> </td> </tr> <tr> <td> <div class="G">ambo saṁsāvakopi ca;</div> </td> </tr> <tr> <td> <div class="G">Aṭṭhatālīsa gāthāyo,</div> </td> </tr> <tr> <td> <div class="G">gaṇitāyo vibhāvibhi.</div> </td> </tr> </table> </div>
</div>
<div class="SUMMARY" id="p_20Ap1_3426">
<span class="pN">3426</span><span class="firstLetter">A</span>tha <span class="firstLetter">v</span>agguddānaṁ</div>
<div class="q" id="p_20Ap1_3427"> <div class="p"> <table class="singleColumn"> <tr> <td> <div class="pN">3427</div> <div class="G">Kaṇikāro hatthidado,</div> </td> </tr> <tr> <td> <div class="G">ālambaṇudakāsanaṁ;</div> </td> </tr> <tr> <td> <div class="G">Tuvaraṁ thomako ceva,</div> </td> </tr> <tr> <td> <div class="G">ukkhepaṁ sīsupadhānaṁ.</div> </td> </tr> </table> </div>
</div>
<div class="q" id="p_20Ap1_3428"> <div class="p"> <table class="singleColumn"> <tr> <td> <div class="pN">3428</div> <div class="G">Paṇṇado citapūjī ca,</div> </td> </tr> <tr> <td> <div class="G">gāthāyo ceva sabbaso;</div> </td> </tr> <tr> <td> <div class="G">Cattāri ca satānīha,</div> </td> </tr> <tr> <td> <div class="G">ekapaññāsameva ca.</div> </td> </tr> </table> </div>
</div>
<div class="q" id="p_20Ap1_3429"> <div class="p"> <table class="singleColumn"> <tr> <td> <div class="pN">3429</div> <div class="G">Pañcavīsasatā sabbā,</div> </td> </tr> <tr> <td> <div class="G">dvāsattati taduttari;</div> </td> </tr> <tr> <td> <div class="G">Tisataṁ apadānānaṁ,</div> </td> </tr> <tr> <td> <div class="G">gaṇitā atthadassibhi.</div> </td> </tr> </table> </div>
</div>
<div class="CENTER" id="p_20Ap1_3430">
<span class="pN">3430</span>Kaṇikāravaggadasakaṁ.</div>
<div class="ENDH3" id="p_20Ap1_3431">
<span class="pN">3431</span>Tatiyasatakaṁ samattaṁ.</div>
</html>

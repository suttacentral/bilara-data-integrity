<html>
<div class="i">6.1.1 Uruveḷakassapattheragāthā</div>
<div class="h">Chakkanipāta</div>
<div class="h">Paṭhamavagga</div>
<div class="h">Uruveḷakassapattheragāthā</div>
<div class="q" id="p_19Th1_643"> <div class="divNumber">375.</div> <div class="p"> <table class="singleColumn"> <tr> <td> <div class="pN">643</div> <div class="G">“Disvāna pāṭihīrāni,</div> </td> </tr> <tr> <td> <div class="G">gotamassa yasassino;</div> </td> </tr> <tr> <td> <div class="G">Na tāvāhaṁ paṇipatiṁ,</div> </td> </tr> <tr> <td> <div class="G">issāmānena vañcito.</div> </td> </tr> </table> </div>
</div>
<div class="q" id="p_19Th1_644"> <div class="divNumber">376.</div> <div class="p"> <table class="singleColumn"> <tr> <td> <div class="pN">644</div> <div class="G">Mama saṅkappamaññāya,</div> </td> </tr> <tr> <td> <div class="G">codesi narasārathi;</div> </td> </tr> <tr> <td> <div class="G">Tato me āsi saṁvego,</div> </td> </tr> <tr> <td> <div class="G">abbhuto lomahaṁsano.</div> </td> </tr> </table> </div>
</div>
<div class="q" id="p_19Th1_645"> <div class="divNumber">377.</div> <div class="p"> <table class="singleColumn"> <tr> <td> <div class="pN">645</div> <div class="G">Pubbe jaṭilabhūtassa,</div> </td> </tr> <tr> <td> <div class="G">yā me siddhi parittikā;</div> </td> </tr> <tr> <td> <div class="G">Tāhaṁ tadā nirākatvā,</div> </td> </tr> <tr> <td> <div class="G">pabbajiṁ jinasāsane.</div> </td> </tr> </table> </div>
</div>
<div class="q" id="p_19Th1_646"> <div class="divNumber">378.</div> <div class="p"> <table class="singleColumn"> <tr> <td> <div class="pN">646</div> <div class="G">Pubbe yaññena santuṭṭho,</div> </td> </tr> <tr> <td> <div class="G">kāmadhātupurakkhato;</div> </td> </tr> <tr> <td> <div class="G">Pacchā rāgañca dosañca,</div> </td> </tr> <tr> <td> <div class="G">mohañcāpi samūhaniṁ.</div> </td> </tr> </table> </div>
</div>
<div class="q" id="p_19Th1_647"> <div class="divNumber">379.</div> <div class="p"> <table class="singleColumn"> <tr> <td> <div class="pN">647</div> <div class="G">Pubbenivāsaṁ jānāmi,</div> </td> </tr> <tr> <td> <div class="G">dibbacakkhu visodhitaṁ;</div> </td> </tr> <tr> <td> <div class="G">Iddhimā paracittaññū,</div> </td> </tr> <tr> <td> <div class="G">dibbasotañca pāpuṇiṁ.</div> </td> </tr> </table> </div>
</div>
<div class="q" id="p_19Th1_648"> <div class="divNumber">380.</div> <div class="p"> <table class="singleColumn"> <tr> <td> <div class="pN">648</div> <div class="G">Yassa catthāya pabbajito,</div> </td> </tr> <tr> <td> <div class="G">agārasmānagāriyaṁ;</div> </td> </tr> <tr> <td> <div class="G">So me attho anuppatto,</div> </td> </tr> <tr> <td> <div class="G">sabbasaṁyojanakkhayo”ti.</div> </td> </tr> </table> </div>
</div>
<div class="CENTER" id="p_19Th1_649">
<span class="pN">649</span>…  Uruveḷakassapo thero… .</div>
</html>

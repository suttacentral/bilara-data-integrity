<html>
<div class="i">1.14.8 Upādānakkhandhasutta</div>
<div class="h">Maggasaṁyutta</div>
<div class="h">Oghavagga</div>
<div class="h">Upādānakkhandhasutta</div>
<div class="q" id="p_14S5_349"> <div class="divNumber">179.</div> <div class="p">
<span class="pN">349</span>“Pañcime, bhikkhave, upādānakkhandhā. Katame pañca? Seyyathidaṁ— rūpupādānakkhandho, vedanupādānakkhandho, saññupādānakkhandho, saṅkhārupādānakkhandho, viññāṇupādānakkhandho. Ime kho, bhikkhave, pañcupādānakkhandhā. Imesaṁ kho, bhikkhave, pañcannaṁ upādānakkhandhānaṁ abhiññāya pariññāya parikkhayāya pahānāya…pe… ayaṁ ariyo aṭṭhaṅgiko maggo bhāvetabbo”ti. </div>
</div>
<div class="CENTER" id="p_14S5_350">
<span class="pN">350</span>Aṭṭhamaṁ.</div>
</html>

<html>
<div class="i"> Adhipati</div>
<div class="h">Piṭṭhiduka</div>
<div class="h">Kāmāvacaraduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Adhipati</div>
<div class="q" id="p_38P2_4553"> <div class="divNumber">209.</div> <div class="p">
<span class="pN">4553</span>Kāmāvacaro dhammo kāmāvacarassa dhammassa adhipatipaccayena paccayo—  ārammaṇādhipati, sahajātādhipati. <span class="bold">Ārammaṇādhipati</span>—  dānaṁ…pe…  sīlaṁ…pe…  uposathakammaṁ…pe…  pubbe suciṇṇāni garuṁ katvā paccavekkhati assādeti abhinandati, taṁ garuṁ katvā rāgo uppajjati, diṭṭhi uppajjati, sekkhā gotrabhuṁ garuṁ katvā paccavekkhanti, vodānaṁ garuṁ katvā paccavekkhanti, cakkhuṁ…pe…  vatthuṁ kāmāvacare khandhe garuṁ katvā assādeti abhinandati, taṁ garuṁ katvā rāgo uppajjati, diṭṭhi uppajjati. <span class="bold">Sahajātādhipati</span>—  kāmāvacarādhipati sampayuttakānaṁ khandhānaṁ cittasamuṭṭhānānañca rūpānaṁ adhipatipaccayena paccayo. (1) </div>
</div>
<div class="q" id="p_38P2_4554"> <div class="divNumber">210.</div> <div class="p">
<span class="pN">4554</span>Nakāmāvacaro dhammo nakāmāvacarassa dhammassa adhipatipaccayena paccayo—  ārammaṇādhipati, sahajātādhipati. <span class="bold">Ārammaṇādhipati</span>—  nibbānaṁ maggassa, phalassa adhipatipaccayena paccayo. <span class="bold">Sahajātādhipati</span>—  nakāmāvacarādhipati sampayuttakānaṁ khandhānaṁ adhipatipaccayena paccayo. Nakāmāvacaro dhammo kāmāvacarassa dhammassa adhipatipaccayena paccayo—  ārammaṇādhipati, sahajātādhipati. <span class="bold">Ārammaṇādhipati</span>—  jhānā vuṭṭhahitvā jhānaṁ garuṁ katvā paccavekkhati assādeti abhinandati, taṁ garuṁ katvā rāgo uppajjati, diṭṭhi uppajjati, ariyā maggā vuṭṭhahitvā maggaṁ garuṁ katvā paccavekkhanti, phalaṁ…pe…  nibbānaṁ garuṁ katvā paccavekkhanti, nibbānaṁ gotrabhussa, vodānassa adhipatipaccayena paccayo; ākāsānañcāyatanaṁ garuṁ katvā paccavekkhati viññāṇañcāyatanaṁ…pe…  ākiñcaññāyatanaṁ…pe…  nevasaññānāsaññāyatanaṁ garuṁ katvā paccavekkhati, dibbaṁ cakkhuṁ…pe…  dibbaṁ sotadhātuṁ…pe…  iddhividhañāṇaṁ…pe…  anāgataṁsañāṇaṁ garuṁ katvā paccavekkhati, nakāmāvacare khandhe garuṁ katvā assādeti abhinandati taṁ garuṁ katvā rāgo uppajjati, diṭṭhi uppajjati. <span class="bold">Sahajātādhipati</span>—  nakāmāvacarādhipati cittasamuṭṭhānānaṁ rūpānaṁ adhipatipaccayena paccayo; nakāmāvacaro dhammo kāmāvacarassa ca nakāmāvacarassa ca dhammassa adhipatipaccayena paccayo. <span class="bold">Sahajātādhipati</span>—  nakāmāvacarādhipati sampayuttakānaṁ khandhānaṁ cittasamuṭṭhānānañca rūpānaṁ adhipatipaccayena paccayo. (3) </div>
</div>
</html>

<html>
<div class="i">7.2.8 Dhūmakārijātaka</div>
<div class="h">Sattakanipāta</div>
<div class="h">Gandhāravagga</div>
<div class="h">Dhūmakārijātaka</div>
<div class="q" id="p_22J_1631"> <div class="divNumber">128.</div> <div class="p"> <table class="singleColumn"> <tr> <td> <div class="pN">1631</div> <div class="G">“Rājā apucchi vidhuraṁ,</div> </td> </tr> <tr> <td> <div class="G">dhammakāmo yudhiṭṭhilo;</div> </td> </tr> <tr> <td> <div class="G">Api brāhmaṇa jānāsi,</div> </td> </tr> <tr> <td> <div class="G">ko eko bahu socati”.</div> </td> </tr> </table> </div>
</div>
<div class="q" id="p_22J_1632"> <div class="divNumber">129.</div> <div class="p"> <table class="singleColumn"> <tr> <td> <div class="pN">1632</div> <div class="G">“Brāhmaṇo ajayūthena,</div> </td> </tr> <tr> <td> <div class="G">pahūtedho vane vasaṁ;</div> </td> </tr> <tr> <td> <div class="G">Dhūmaṁ akāsi vāseṭṭho,</div> </td> </tr> <tr> <td> <div class="G">rattindivamatandito.</div> </td> </tr> </table> </div>
</div>
<div class="q" id="p_22J_1633"> <div class="divNumber">130.</div> <div class="p"> <table class="singleColumn"> <tr> <td> <div class="pN">1633</div> <div class="G">Tassa taṁ dhūmagandhena,</div> </td> </tr> <tr> <td> <div class="G">sarabhā makasaḍḍitā;</div> </td> </tr> <tr> <td> <div class="G">Vassāvāsaṁ upāgacchuṁ,</div> </td> </tr> <tr> <td> <div class="G">dhūmakārissa santike.</div> </td> </tr> </table> </div>
</div>
<div class="q" id="p_22J_1634"> <div class="divNumber">131.</div> <div class="p"> <table class="singleColumn"> <tr> <td> <div class="pN">1634</div> <div class="G">Sarabhesu manaṁ katvā,</div> </td> </tr> <tr> <td> <div class="G">ajā so nāvabujjhatha;</div> </td> </tr> <tr> <td> <div class="G">Āgacchantī vajantī vā,</div> </td> </tr> <tr> <td> <div class="G">tassa tā vinasuṁ ajā.</div> </td> </tr> </table> </div>
</div>
<div class="q" id="p_22J_1635"> <div class="divNumber">132.</div> <div class="p"> <table class="singleColumn"> <tr> <td> <div class="pN">1635</div> <div class="G">Sarabhā sarade kāle,</div> </td> </tr> <tr> <td> <div class="G">pahīnamakase vane;</div> </td> </tr> <tr> <td> <div class="G">Pāvisuṁ giriduggāni,</div> </td> </tr> <tr> <td> <div class="G">nadīnaṁ pabhavāni ca.</div> </td> </tr> </table> </div>
</div>
<div class="q" id="p_22J_1636"> <div class="divNumber">133.</div> <div class="p"> <table class="singleColumn"> <tr> <td> <div class="pN">1636</div> <div class="G">Sarabhe ca gate disvā,</div> </td> </tr> <tr> <td> <div class="G">ajā ca vibhavaṁ gatā;</div> </td> </tr> <tr> <td> <div class="G">Kiso ca vivaṇṇo cāsi,</div> </td> </tr> <tr> <td> <div class="G">paṇḍurogī ca brāhmaṇo.</div> </td> </tr> </table> </div>
</div>
<div class="q" id="p_22J_1637"> <div class="divNumber">134.</div> <div class="p"> <table class="singleColumn"> <tr> <td> <div class="pN">1637</div> <div class="G">Evaṁ yo saṁ niraṁkatvā,</div> </td> </tr> <tr> <td> <div class="G">āgantuṁ kurute piyaṁ;</div> </td> </tr> <tr> <td> <div class="G">So eko bahu socati,</div> </td> </tr> <tr> <td> <div class="G">dhūmakārīva brāhmaṇo”ti.</div> </td> </tr> </table> </div>
</div>
<div class="CENTER" id="p_22J_1638">
<span class="pN">1638</span>Dhūmakārijātakaṁ aṭṭhamaṁ.</div>
</html>

<html>
<div class="i">9.1.17--46 Jalābujadānūpakārasutta</div>
<div class="h">Supaṇṇasaṁyutta</div>
<div class="h">Supaṇṇavagga</div>
<div class="h">Jalābujadānūpakārasutta</div>
<div class="q" id="p_13S3_1195"> <div class="divNumber">408--437.</div> <div class="p">
<span class="pN">1195</span>Sāvatthinidānaṁ. Ekamantaṁ nisinno kho so bhikkhu bhagavantaṁ etadavoca— “ko nu kho, bhante, hetu, ko paccayo, yena midhekacco kāyassa bhedā paraṁ maraṇā jalābujānaṁ supaṇṇānaṁ…pe… saṁsedajānaṁ supaṇṇānaṁ…pe… opapātikānaṁ supaṇṇānaṁ sahabyataṁ upapajjatī”ti? “Idha, bhikkhu, ekacco kāyena dvayakārī hoti, vācāya dvayakārī, manasā dvayakārī. Tassa sutaṁ hoti— ‘opapātikā supaṇṇā dīghāyukā vaṇṇavanto sukhabahulā’ti. Tassa evaṁ hoti— ‘aho vatāhaṁ kāyassa bhedā paraṁ maraṇā opapātikānaṁ supaṇṇānaṁ sahabyataṁ upapajjeyyan’ti. So annaṁ deti…pe… pānaṁ deti…pe… padīpeyyaṁ deti. So kāyassa bhedā paraṁ maraṇā opapātikānaṁ supaṇṇānaṁ sahabyataṁ upapajjati. Ayaṁ kho, bhikkhu, hetu, ayaṁ paccayo, yena midhekacco kāyassa bhedā paraṁ maraṇā opapātikānaṁ supaṇṇānaṁ sahabyataṁ upapajjatī”ti. Chacattālīsamaṁ. </div>
</div>
<div class="CENTER" id="p_13S3_1196">
<span class="pN">1196</span>(Evaṁ piṇḍakena chacattālīsaṁ suttantā honti.)<br> Supaṇṇavaggo paṭhamo.</div>
<div class="SUMMARY" id="p_13S3_1197">
<span class="pN">1197</span><span class="firstLetter">T</span>assuddānaṁ</div>
<div class="q" id="p_13S3_1198"> <div class="p"> <table class="singleColumn"> <tr> <td> <div class="pN">1198</div> <div class="G">Suddhikaṁ haranti ceva,</div> </td> </tr> <tr> <td> <div class="G">dvayakārī ca caturo;</div> </td> </tr> <tr> <td> <div class="G">Dānūpakārā tālīsaṁ,</div> </td> </tr> <tr> <td> <div class="G">supaṇṇe suppakāsitāti.</div> </td> </tr> </table> </div>
</div>
<div class="ENDH3" id="p_13S3_1199">
<span class="pN">1199</span>Supaṇṇasaṁyuttaṁ samattaṁ.</div>
</html>

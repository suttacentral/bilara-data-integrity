<html>
<div class="i"> Adhipati</div>
<div class="h">Cūḷantaraduka</div>
<div class="h">Rūpīduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Adhipati</div>
<div class="q" id="p_38P2_805"> <div class="divNumber">114.</div> <div class="p">
<span class="pN">805</span>Rūpī dhammo arūpissa dhammassa adhipatipaccayena paccayo. <span class="bold">Ārammaṇādhipati</span>— cakkhuṁ…pe… kabaḷīkāraṁ āhāraṁ garuṁ katvā assādeti abhinandati, taṁ garuṁ katvā rāgo uppajjati, diṭṭhi uppajjati. (1) </div>
</div>
<div class="q" id="p_38P2_806"> <div class="p">
<span class="pN">806</span>Arūpī dhammo arūpissa dhammassa adhipatipaccayena paccayo— ārammaṇādhipati, sahajātādhipati. <span class="bold">Ārammaṇādhipati</span>— dānaṁ…pe… (saṁkhittaṁ) nibbānaṁ maggassa, phalassa adhipatipaccayena paccayo; arūpino khandhe garuṁ katvā assādeti…pe… rāgo uppajjati, diṭṭhi uppajjati. <span class="bold">Sahajātādhipati</span>— arūpī adhipati sampayuttakānaṁ khandhānaṁ adhipatipaccayena paccayo. (1) </div>
</div>
<div class="q" id="p_38P2_807"> <div class="p">
<span class="pN">807</span>Arūpī dhammo rūpissa dhammassa adhipatipaccayena paccayo. <span class="bold">Sahajātādhipati</span>— arūpī adhipati cittasamuṭṭhānānaṁ rūpānaṁ adhipatipaccayena paccayo. (2) </div>
</div>
<div class="q" id="p_38P2_808"> <div class="p">
<span class="pN">808</span>Arūpī dhammo rūpissa ca arūpissa ca dhammassa adhipatipaccayena paccayo. <span class="bold">Sahajātādhipati</span>— arūpī adhipati sampayuttakānaṁ khandhānaṁ cittasamuṭṭhānānañca rūpānaṁ adhipatipaccayena paccayo. (3) </div>
</div>
</html>

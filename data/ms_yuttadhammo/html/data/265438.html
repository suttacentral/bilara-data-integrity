<html>
<div class="i"> Atthyādi</div>
<div class="h">Mahantaraduka</div>
<div class="h">Upādinnaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Atthyādi</div>
<div class="q" id="p_38P2_3502"> <div class="divNumber">464.</div> <div class="p">
<span class="pN">3502</span>Upādinno dhammo upādinnassa dhammassa atthipaccayena paccayo— sahajātaṁ, purejātaṁ, pacchājātaṁ, āhāraṁ, indriyaṁ. (Saṁkhittaṁ. Yathā nikkhittapadāni vibhajitabbāni paripuṇṇāni.) (1) </div>
</div>
<div class="q" id="p_38P2_3503"> <div class="p">
<span class="pN">3503</span>Upādinno dhammo anupādinnassa dhammassa atthipaccayena paccayo— sahajātaṁ, purejātaṁ, pacchājātaṁ, āhāraṁ. (Saṁkhittaṁ, yathā nikkhittapadāni vitthāretabbāni.) (2) </div>
</div>
<div class="q" id="p_38P2_3504"> <div class="p">
<span class="pN">3504</span>Upādinno dhammo upādinnassa ca anupādinnassa ca dhammassa atthipaccayena paccayo— sahajātaṁ, pacchājātaṁ, āhāraṁ. (Saṁkhittaṁ, yathā nikkhittapadāni vitthāretabbāni.) (3) </div>
</div>
<div class="q" id="p_38P2_3505"> <div class="p">
<span class="pN">3505</span>Anupādinno dhammo anupādinnassa dhammassa atthipaccayena paccayo— sahajātaṁ, purejātaṁ, pacchājātaṁ, āhāraṁ. (Saṁkhittaṁ, yathā nikkhittapadāni vibhajitabbāni.) (1) </div>
</div>
<div class="q" id="p_38P2_3506"> <div class="p">
<span class="pN">3506</span>Anupādinno dhammo upādinnassa dhammassa atthipaccayena paccayo— purejātaṁ, pacchājātaṁ, āhāraṁ. <span class="bold">Purejātaṁ</span>— anupādinne rūpe… sadde… gandhe… rase… phoṭṭhabbe aniccato…pe… domanassaṁ uppajjati; kusalākusale niruddhe vipāko tadārammaṇatā uppajjati, anupādinnaṁ rūpāyatanaṁ cakkhuviññāṇassa…pe… phoṭṭhabbāyatanaṁ kāyaviññāṇassa…pe…. <span class="bold">Pacchājātā</span>— anupādinnā khandhā purejātassa imassa upādinnassa kāyassa atthipaccayena paccayo; anupādinno <span class="bold">kabaḷīkāro āhāro</span>— imassa upādinnassa kāyassa atthipaccayena paccayo. (2) </div>
</div>
<div class="q" id="p_38P2_3507"> <div class="p">
<span class="pN">3507</span>Anupādinno dhammo upādinnassa ca anupādinnassa ca dhammassa atthipaccayena paccayo— pacchājātaṁ, āhāraṁ. <span class="bold">Pacchājātā</span>— anupādinnā khandhā purejātassa imassa upādinnassa ca anupādinnassa ca kāyassa atthipaccayena paccayo; anupādinno <span class="bold">kabaḷīkāro āhāro</span> imassa upādinnassa ca anupādinnassa ca kāyassa atthipaccayena paccayo. (3) </div>
</div>
<div class="q" id="p_38P2_3508"> <div class="divNumber">465.</div> <div class="p">
<span class="pN">3508</span>Upādinno ca anupādinno ca dhammā upādinnassa dhammassa atthipaccayena paccayo— purejātaṁ, pacchājātaṁ, āhāraṁ, indriyaṁ. <span class="bold">Purejātaṁ</span>— anupādinnaṁ rūpāyatanañca cakkhāyatanañca cakkhuviññāṇassa…pe… anupādinnaṁ phoṭṭhabbāyatanañca kāyāyatanañca kāyaviññāṇassa atthipaccayena paccayo; anupādinnaṁ rūpāyatanañca vatthu ca…pe… phoṭṭhabbāyatanañca vatthu ca upādinnānaṁ khandhānaṁ atthipaccayena paccayo. <span class="bold">Pacchājātā</span>— upādinnā khandhā ca anupādinno kabaḷīkāro āhāro ca imassa upādinnassa kāyassa atthipaccayena paccayo. <span class="bold">Pacchājātā</span>— anupādinnā khandhā ca rūpajīvitindriyañca kaṭattārūpānaṁ atthipaccayena paccayo. (1) </div>
</div>
<div class="q" id="p_38P2_3509"> <div class="p">
<span class="pN">3509</span>Upādinno ca anupādinno ca dhammā anupādinnassa dhammassa atthipaccayena paccayo— sahajātaṁ, purejātaṁ, pacchājātaṁ, āhāraṁ. <span class="bold">Sahajātā</span>— upādinnā khandhā ca mahābhūtā ca cittasamuṭṭhānānaṁ rūpānaṁ atthipaccayena paccayo. <span class="bold">Sahajāto</span>— anupādinno eko khandho ca vatthu ca tiṇṇannaṁ khandhānaṁ atthipaccayena paccayo…pe… dve khandhā ca…pe…. <span class="bold">Purejātaṁ</span>— anupādinnaṁ rūpāyatanañca vatthu ca anupādinnānaṁ khandhānaṁ atthipaccayena paccayo…pe… phoṭṭhabbāyatanañca vatthu ca anupādinnānaṁ khandhānaṁ atthipaccayena paccayo. <span class="bold">Pacchājātā</span>— upādinnā khandhā ca anupādinno kabaḷīkāro āhāro ca imassa anupādinnassa kāyassa atthipaccayena paccayo. (2) </div>
</div>
<div class="q" id="p_38P2_3510"> <div class="p">
<span class="pN">3510</span>Upādinno ca anupādinno ca dhammā upādinnassa ca anupādinnassa ca dhammassa atthipaccayena paccayo. <span class="bold">Āhāraṁ</span>— upādinno ca anupādinno ca kabaḷīkāro āhāro imassa upādinnassa ca anupādinnassa ca kāyassa atthipaccayena paccayo. (3) </div>
</div>
<div class="q" id="p_38P2_3511"> <div class="p">
<span class="pN">3511</span>Natthipaccayena paccayo… vigatapaccayena paccayo… avigatapaccayena paccayo. </div>
</div>
</html>

<html>
<div class="i"> Napurejātādi</div>
<div class="h">Āsavagocchaka</div>
<div class="h">Āsavasampayuttaduka</div>
<div class="h">Paṭiccavāra</div>
<div class="h">Paccayapaccanīya</div>
<div class="h">Vibhaṅgavāra</div>
<div class="h">Napurejātādi</div>
<div class="q" id="p_38P2_1126"> <div class="divNumber">59.</div> <div class="p">
<span class="pN">1126</span>Āsavasampayuttaṁ dhammaṁ paṭicca āsavasampayutto dhammo uppajjati napurejātapaccayā—  arūpe āsavasampayuttaṁ ekaṁ khandhaṁ paṭicca tayo khandhā…pe…  dve khandhe…pe… . (1) </div>
</div>
<div class="q" id="p_38P2_1127"> <div class="p">
<span class="pN">1127</span>Āsavasampayuttaṁ dhammaṁ paṭicca āsavavippayutto dhammo uppajjati napurejātapaccayā—  arūpe vicikicchāsahagate uddhaccasahagate khandhe paṭicca vicikicchāsahagato uddhaccasahagato moho, āsavasampayutte khandhe paṭicca cittasamuṭṭhānaṁ rūpaṁ. (2) </div>
</div>
<div class="q" id="p_38P2_1128"> <div class="p">
<span class="pN">1128</span>Āsavasampayuttaṁ dhammaṁ paṭicca āsavasampayutto ca āsavavippayutto ca dhammā uppajjanti napurejātapaccayā—  arūpe vicikicchāsahagataṁ uddhaccasahagataṁ ekaṁ khandhaṁ paṭicca tayo khandhā moho ca…pe…  dve khandhe…pe… . (3) </div>
</div>
<div class="q" id="p_38P2_1129"> <div class="divNumber">60.</div> <div class="p">
<span class="pN">1129</span>Āsavavippayuttaṁ dhammaṁ paṭicca āsavavippayutto dhammo uppajjati napurejātapaccayā—  arūpe āsavavippayuttaṁ ekaṁ khandhaṁ paṭicca tayo khandhā…pe…  dve khandhe…pe…  āsavavippayutte khandhe paṭicca cittasamuṭṭhānaṁ rūpaṁ, domanassasahagataṁ vicikicchāsahagataṁ uddhaccasahagataṁ mohaṁ paṭicca cittasamuṭṭhānaṁ rūpaṁ; paṭisandhikkhaṇe…pe… . (Yāva asaññasattā.) (1) </div>
</div>
<div class="q" id="p_38P2_1130"> <div class="p">
<span class="pN">1130</span>Āsavavippayuttaṁ dhammaṁ paṭicca āsavasampayutto dhammo uppajjati napurejātapaccayā—  arūpe vicikicchāsahagataṁ uddhaccasahagataṁ mohaṁ paṭicca sampayuttakā khandhā. (2) </div>
</div>
<div class="q" id="p_38P2_1131"> <div class="divNumber">61.</div> <div class="p">
<span class="pN">1131</span>Āsavasampayuttañca āsavavippayuttañca dhammaṁ paṭicca āsavasampayutto dhammo uppajjati napurejātapaccayā—  arūpe vicikicchāsahagataṁ uddhaccasahagataṁ ekaṁ khandhañca mohañca paṭicca tayo khandhā…pe…  dve khandhe ca…pe… . (1) </div>
</div>
<div class="q" id="p_38P2_1132"> <div class="p">
<span class="pN">1132</span>Āsavasampayuttañca āsavavippayuttañca dhammaṁ paṭicca āsavavippayutto dhammo uppajjati napurejātapaccayā—  āsavasampayutte khandhe ca mahābhūte ca paṭicca cittasamuṭṭhānaṁ rūpaṁ, domanassasahagate vicikicchāsahagate uddhaccasahagate khandhe ca mohañca paṭicca cittasamuṭṭhānaṁ rūpaṁ. (2) </div>
</div>
<div class="q" id="p_38P2_1133"> <div class="p">
<span class="pN">1133</span>(Napacchājātapaccayā nava, naāsevanapaccayā nava.) </div>
</div>
</html>

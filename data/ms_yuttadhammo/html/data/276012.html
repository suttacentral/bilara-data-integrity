<html>
<div class="i">5.2.2 Bhaṇḍanakārakasutta</div>
<div class="h">Pañcamapaṇṇāsaka</div>
<div class="h">Akkosakavagga</div>
<div class="h">Bhaṇḍanakārakasutta</div>
<div class="q" id="p_16A5_1223"> <div class="divNumber">212.</div> <div class="p">
<span class="pN">1223</span>“Yo so, bhikkhave, bhikkhu bhaṇḍanakārako kalahakārako vivādakārako bhassakārako saṁghe adhikaraṇakārako, tassa pañca ādīnavā pāṭikaṅkhā. Katame pañca? Anadhigataṁ nādhigacchati, adhigatā parihāyati, pāpako kittisaddo abbhuggacchati, sammūḷho kālaṁ karoti, kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjati. Yo so, bhikkhave, bhikkhu bhaṇḍanakārako kalahakārako vivādakārako bhassakārako saṁghe adhikaraṇakārako, tassa ime pañca ādīnavā pāṭikaṅkhā”ti. </div>
</div>
<div class="CENTER" id="p_16A5_1224">
<span class="pN">1224</span>Dutiyaṁ.</div>
</html>

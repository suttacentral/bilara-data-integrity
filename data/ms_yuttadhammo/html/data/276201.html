<html>
<div class="i">1.1.5 Saṁkhittadhanasutta</div>
<div class="h">Paṭhamapaṇṇāsaka</div>
<div class="h">Dhanavagga</div>
<div class="h">Saṁkhittadhanasutta</div>
<div class="q" id="p_16A7_25"> <div class="divNumber">5.</div> <div class="p">
<span class="pN">25</span>“Sattimāni, bhikkhave, dhanāni. Katamāni satta? Saddhādhanaṁ, sīladhanaṁ, hirīdhanaṁ, ottappadhanaṁ, sutadhanaṁ, cāgadhanaṁ, paññādhanaṁ. Imāni kho, bhikkhave, satta dhanānīti. </div>
</div>
<div class="q" id="p_16A7_26"> <div class="p"> <table class="singleColumn"> <tr> <td> <div class="pN">26</div> <div class="G">Saddhādhanaṁ sīladhanaṁ,</div> </td> </tr> <tr> <td> <div class="G">hirī ottappiyaṁ dhanaṁ;</div> </td> </tr> <tr> <td> <div class="G">Sutadhanañca cāgo ca,</div> </td> </tr> <tr> <td> <div class="G">paññā ve sattamaṁ dhanaṁ.</div> </td> </tr> </table> </div>
</div>
<div class="q" id="p_16A7_27"> <div class="p"> <table class="singleColumn"> <tr> <td> <div class="pN">27</div> <div class="G">Yassa ete dhanā atthi,</div> </td> </tr> <tr> <td> <div class="G">itthiyā purisassa vā;</div> </td> </tr> <tr> <td> <div class="G">Adaliddoti taṁ āhu,</div> </td> </tr> <tr> <td> <div class="G">amoghaṁ tassa jīvitaṁ.</div> </td> </tr> </table> </div>
</div>
<div class="q" id="p_16A7_28"> <div class="p"> <table class="singleColumn"> <tr> <td> <div class="pN">28</div> <div class="G">Tasmā saddhañca sīlañca,</div> </td> </tr> <tr> <td> <div class="G">Pasādaṁ dhammadassanaṁ;</div> </td> </tr> <tr> <td> <div class="G">Anuyuñjetha medhāvī,</div> </td> </tr> <tr> <td> <div class="G">Saraṁ buddhāna sāsanan”ti.</div> </td> </tr> </table> </div>
</div>
<div class="CENTER" id="p_16A7_29">
<span class="pN">29</span>Pañcamaṁ.</div>
</html>

<html>
<div class="i">5.1.16 Aññathāsatthuguṇadassana</div>
<div class="h">Sampasādanīyasutta</div>
<div class="h">Sāriputtasīhanāda</div>
<div class="h">Aññathāsatthuguṇadassana</div>
<div class="q" id="p_8D_324"> <div class="divNumber">160.</div> <div class="p">
<span class="pN">324</span>Yaṁ taṁ, bhante, saddhena kulaputtena pattabbaṁ āraddhavīriyena thāmavatā purisathāmena purisavīriyena purisaparakkamena purisadhorayhena, anuppattaṁ taṁ bhagavatā. Na ca, bhante, bhagavā kāmesu kāmasukhallikānuyogamanuyutto hīnaṁ gammaṁ pothujjanikaṁ anariyaṁ anatthasaṁhitaṁ, na ca attakilamathānuyogamanuyutto dukkhaṁ anariyaṁ anatthasaṁhitaṁ. Catunnañca bhagavā jhānānaṁ ābhicetasikānaṁ diṭṭhadhammasukhavihārānaṁ nikāmalābhī akicchalābhī akasiralābhī. </div>
</div>
</html>

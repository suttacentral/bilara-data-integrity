<html>
<div class="i">1.3.5 Anuggahitasutta</div>
<div class="h">Paṭhamapaṇṇāsaka</div>
<div class="h">Pañcaṅgikavagga</div>
<div class="h">Anuggahitasutta</div>
<div class="q" id="p_16A5_92"> <div class="divNumber">25.</div> <div class="p">
<span class="pN">92</span>“Pañcahi, bhikkhave, aṅgehi anuggahitā sammādiṭṭhi cetovimuttiphalā ca hoti cetovimuttiphalānisaṁsā ca, paññāvimuttiphalā ca hoti paññāvimuttiphalānisaṁsā ca. </div>
</div>
<div class="q" id="p_16A5_93"> <div class="p">
<span class="pN">93</span>Katamehi pañcahi? Idha, bhikkhave, sammādiṭṭhi sīlānuggahitā ca hoti, sutānuggahitā ca hoti, sākacchānuggahitā ca hoti, samathānuggahitā ca hoti, vipassanānuggahitā ca hoti. Imehi kho, bhikkhave, pañcahi aṅgehi anuggahitā sammādiṭṭhi cetovimuttiphalā ca hoti cetovimuttiphalānisaṁsā ca, paññāvimuttiphalā ca hoti paññāvimuttiphalānisaṁsā cā”ti. </div>
</div>
<div class="CENTER" id="p_16A5_94">
<span class="pN">94</span>Pañcamaṁ.</div>
</html>

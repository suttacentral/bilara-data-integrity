<html>
<div class="i">31.1 Padumakesariyattheraapadāna</div>
<div class="h">Padumakesaravagga</div>
<div class="h">Padumakesariyattheraapadāna</div>
<div class="q" id="p_20Ap1_3432"> <div class="divNumber">1.</div> <div class="p"> <table class="singleColumn"> <tr> <td> <div class="pN">3432</div> <div class="G">“Isisaṁghe ahaṁ pubbe,</div> </td> </tr> <tr> <td> <div class="G">āsiṁ mātaṅgavāraṇo;</div> </td> </tr> <tr> <td> <div class="G">Mahesīnaṁ pasādena,</div> </td> </tr> <tr> <td> <div class="G">padmakesaramokiriṁ.</div> </td> </tr> </table> </div>
</div>
<div class="q" id="p_20Ap1_3433"> <div class="divNumber">2.</div> <div class="p"> <table class="singleColumn"> <tr> <td> <div class="pN">3433</div> <div class="G">Paccekajinaseṭṭhesu,</div> </td> </tr> <tr> <td> <div class="G">dhutarāgesu tādisu;</div> </td> </tr> <tr> <td> <div class="G">Tesu cittaṁ pasādetvā,</div> </td> </tr> <tr> <td> <div class="G">kappaṁ saggamhi modahaṁ.</div> </td> </tr> </table> </div>
</div>
<div class="q" id="p_20Ap1_3434"> <div class="divNumber">3.</div> <div class="p"> <table class="singleColumn"> <tr> <td> <div class="pN">3434</div> <div class="G">Ekanavutito kappe,</div> </td> </tr> <tr> <td> <div class="G">kesaraṁ okiriṁ tadā;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">buddhapūjāyidaṁ phalaṁ.</div> </td> </tr> </table> </div>
</div>
<div class="q" id="p_20Ap1_3435"> <div class="divNumber">4.</div> <div class="p"> <table class="singleColumn"> <tr> <td> <div class="pN">3435</div> <div class="G">Paṭisambhidā catasso,</div> </td> </tr> <tr> <td> <div class="G">vimokkhāpi ca aṭṭhime;</div> </td> </tr> <tr> <td> <div class="G">Chaḷabhiññā sacchikatā,</div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_3436"> <div class="p">
<span class="pN">3436</span>Itthaṁ sudaṁ āyasmā padumakesariyo thero imā gāthāyo abhāsitthāti. </div>
</div>
<div class="CENTER" id="p_20Ap1_3437">
<span class="pN">3437</span>Padumakesariyattherassāpadānaṁ paṭhamaṁ.</div>
</html>

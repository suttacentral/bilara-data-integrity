<html>
<div class="i">33.4 Yaññasāmikattheraapadāna</div>
<div class="h">Umāpupphiyavagga</div>
<div class="h">Yaññasāmikattheraapadāna</div>
<div class="q" id="p_20Ap1_3608"> <div class="divNumber">17.</div> <div class="p"> <table class="singleColumn"> <tr> <td> <div class="pN">3608</div> <div class="G">“Jātiyā sattavassohaṁ,</div> </td> </tr> <tr> <td> <div class="G">ahosiṁ mantapāragū;</div> </td> </tr> <tr> <td> <div class="G">Kulavattaṁ adhāresiṁ,</div> </td> </tr> <tr> <td> <div class="G">yañño ussāhito mayā.</div> </td> </tr> </table> </div>
</div>
<div class="q" id="p_20Ap1_3609"> <div class="divNumber">18.</div> <div class="p"> <table class="singleColumn"> <tr> <td> <div class="pN">3609</div> <div class="G">Cullāsītisahassāni,</div> </td> </tr> <tr> <td> <div class="G">pasū haññanti me tadā;</div> </td> </tr> <tr> <td> <div class="G">Sārathambhupanītāni,</div> </td> </tr> <tr> <td> <div class="G">yaññatthāya upaṭṭhitā.</div> </td> </tr> </table> </div>
</div>
<div class="q" id="p_20Ap1_3610"> <div class="divNumber">19.</div> <div class="p"> <table class="singleColumn"> <tr> <td> <div class="pN">3610</div> <div class="G">Ukkāmukhapahaṭṭhova,</div> </td> </tr> <tr> <td> <div class="G">khadiraṅgārasannibho;</div> </td> </tr> <tr> <td> <div class="G">Udayantova sūriyo,</div> </td> </tr> <tr> <td> <div class="G">puṇṇamāyeva candimā.</div> </td> </tr> </table> </div>
</div>
<div class="q" id="p_20Ap1_3611"> <div class="divNumber">20.</div> <div class="p"> <table class="singleColumn"> <tr> <td> <div class="pN">3611</div> <div class="G">Siddhattho sabbasiddhattho,</div> </td> </tr> <tr> <td> <div class="G">tilokamahito hito;</div> </td> </tr> <tr> <td> <div class="G">Upagantvāna sambuddho,</div> </td> </tr> <tr> <td> <div class="G">idaṁ vacanamabravi.</div> </td> </tr> </table> </div>
</div>
<div class="q" id="p_20Ap1_3612"> <div class="divNumber">21.</div> <div class="p"> <table class="singleColumn"> <tr> <td> <div class="pN">3612</div> <div class="G">‘Ahiṁsā sabbapāṇīnaṁ,</div> </td> </tr> <tr> <td> <div class="G">kumāra mama ruccati;</div> </td> </tr> <tr> <td> <div class="G">Theyyā ca aticārā ca,</div> </td> </tr> <tr> <td> <div class="G">majjapānā ca ārati.</div> </td> </tr> </table> </div>
</div>
<div class="q" id="p_20Ap1_3613"> <div class="divNumber">22.</div> <div class="p"> <table class="singleColumn"> <tr> <td> <div class="pN">3613</div> <div class="G">Rati ca samacariyāya,</div> </td> </tr> <tr> <td> <div class="G">bāhusaccaṁ kataññutā;</div> </td> </tr> <tr> <td> <div class="G">Diṭṭhe dhamme parattha ca,</div> </td> </tr> <tr> <td> <div class="G">dhammā ete pasaṁsiyā.</div> </td> </tr> </table> </div>
</div>
<div class="q" id="p_20Ap1_3614"> <div class="divNumber">23.</div> <div class="p"> <table class="singleColumn"> <tr> <td> <div class="pN">3614</div> <div class="G">Ete dhamme bhāvayitvā,</div> </td> </tr> <tr> <td> <div class="G">sabbasattahite rato;</div> </td> </tr> <tr> <td> <div class="G">Buddhe cittaṁ pasādetvā,</div> </td> </tr> <tr> <td> <div class="G">bhāvehi maggamuttamaṁ’.</div> </td> </tr> </table> </div>
</div>
<div class="q" id="p_20Ap1_3615"> <div class="divNumber">24.</div> <div class="p"> <table class="singleColumn"> <tr> <td> <div class="pN">3615</div> <div class="G">Idaṁ vatvāna sabbaññū,</div> </td> </tr> <tr> <td> <div class="G">lokajeṭṭho narāsabho;</div> </td> </tr> <tr> <td> <div class="G">Mamevaṁ anusāsitvā,</div> </td> </tr> <tr> <td> <div class="G">vehāsaṁ uggato gato.</div> </td> </tr> </table> </div>
</div>
<div class="q" id="p_20Ap1_3616"> <div class="divNumber">25.</div> <div class="p"> <table class="singleColumn"> <tr> <td> <div class="pN">3616</div> <div class="G">Pubbe cittaṁ visodhetvā,</div> </td> </tr> <tr> <td> <div class="G">pacchā cittaṁ pasādayiṁ;</div> </td> </tr> <tr> <td> <div class="G">Tena cittappasādena,</div> </td> </tr> <tr> <td> <div class="G">tusitaṁ upapajjahaṁ.</div> </td> </tr> </table> </div>
</div>
<div class="q" id="p_20Ap1_3617"> <div class="divNumber">26.</div> <div class="p"> <table class="singleColumn"> <tr> <td> <div class="pN">3617</div> <div class="G">Catunnavutito kappe,</div> </td> </tr> <tr> <td> <div class="G">yadā cittaṁ pasādayiṁ;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">buddhasaññāyidaṁ phalaṁ.</div> </td> </tr> </table> </div>
</div>
<div class="q" id="p_20Ap1_3618"> <div class="divNumber">27.</div> <div class="p"> <table class="singleColumn"> <tr> <td> <div class="pN">3618</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_3619"> <div class="p">
<span class="pN">3619</span>Itthaṁ sudaṁ āyasmā yaññasāmiko thero imā gāthāyo abhāsitthāti. </div>
</div>
<div class="CENTER" id="p_20Ap1_3620">
<span class="pN">3620</span>Yaññasāmikattherassāpadānaṁ catutthaṁ.</div>
</html>

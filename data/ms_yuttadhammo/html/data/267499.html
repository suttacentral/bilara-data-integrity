<html>
<div class="i">37.5 Aṅkolapupphiyattheraapadāna</div>
<div class="h">Mandāravapupphiyavagga</div>
<div class="h">Aṅkolapupphiyattheraapadāna</div>
<div class="q" id="p_20Ap1_4056"> <div class="divNumber">16.</div> <div class="p"> <table class="singleColumn"> <tr> <td> <div class="pN">4056</div> <div class="G">“Padumo nāma sambuddho,</div> </td> </tr> <tr> <td> <div class="G">cittakūṭe vasī tadā;</div> </td> </tr> <tr> <td> <div class="G">Disvāna taṁ ahaṁ buddhaṁ,</div> </td> </tr> <tr> <td> <div class="G">sayambhuṁ aparājitaṁ.</div> </td> </tr> </table> </div>
</div>
<div class="q" id="p_20Ap1_4057"> <div class="divNumber">17.</div> <div class="p"> <table class="singleColumn"> <tr> <td> <div class="pN">4057</div> <div class="G">Aṅkolaṁ pupphitaṁ disvā,</div> </td> </tr> <tr> <td> <div class="G">ocinitvānahaṁ tadā;</div> </td> </tr> <tr> <td> <div class="G">Upagantvāna sambuddhaṁ,</div> </td> </tr> <tr> <td> <div class="G">pūjayiṁ padumaṁ jinaṁ.</div> </td> </tr> </table> </div>
</div>
<div class="q" id="p_20Ap1_4058"> <div class="divNumber">18.</div> <div class="p"> <table class="singleColumn"> <tr> <td> <div class="pN">4058</div> <div class="G">Ekattiṁse ito kappe,</div> </td> </tr> <tr> <td> <div class="G">yaṁ pupphamabhipūjayiṁ;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">buddhapūjāyidaṁ phalaṁ.</div> </td> </tr> </table> </div>
</div>
<div class="q" id="p_20Ap1_4059"> <div class="divNumber">19.</div> <div class="p"> <table class="singleColumn"> <tr> <td> <div class="pN">4059</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_4060"> <div class="p">
<span class="pN">4060</span>Itthaṁ sudaṁ āyasmā aṅkolapupphiyo thero imā gāthāyo abhāsitthāti. </div>
</div>
<div class="CENTER" id="p_20Ap1_4061">
<span class="pN">4061</span>Aṅkolapupphiyattherassāpadānaṁ pañcamaṁ.</div>
</html>

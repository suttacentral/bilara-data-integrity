<html>
<div class="i">3.3.14 Vicāralakkhaṇapañha</div>
<div class="h">Milindapañha</div>
<div class="h">Vicāravagga</div>
<div class="h">Vicāralakkhaṇapañha</div>
<div class="q" id="p_28Mi_309"> <div class="divNumber">62.</div> <div class="p">
<span class="pN">309</span>“Bhante nāgasena, kiṁlakkhaṇo vicāro”ti? “Anumajjanalakkhaṇo, mahārāja, vicāro”ti. </div>
</div>
<div class="q" id="p_28Mi_310"> <div class="p">
<span class="pN">310</span>“Opammaṁ karohī”ti. “Yathā, mahārāja, kaṁsathālaṁ ākoṭitaṁ pacchā anuravati anusandahati, yathā, mahārāja, ākoṭanā, evaṁ vitakko daṭṭhabbo. Yathā anuravanā, evaṁ vicāro daṭṭhabbo”ti. </div>
</div>
<div class="q" id="p_28Mi_311"> <div class="p">
<span class="pN">311</span>“Kallosi, bhante nāgasenā”ti. </div>
</div>
<div class="CENTER" id="p_28Mi_312">
<span class="pN">312</span>Vicāralakkhaṇapañho cuddasamo.</div>
<div class="ENDH3" id="p_28Mi_313">
<span class="pN">313</span>Vicāravaggo tatiyo.</div>
<div class="CENTER" id="p_28Mi_314">
<span class="pN">314</span>Imasmiṁ vagge cuddasa pañhā.</div>
</html>

<html>
<div class="i">1.1.4.10 Catutthaanudhammasutta</div>
<div class="h">Khandhasaṁyutta</div>
<div class="h">Mūlapaṇṇāsaka</div>
<div class="h">Natumhākavagga</div>
<div class="h">Catutthaanudhammasutta</div>
<div class="q" id="p_13S3_187"> <div class="divNumber">42.</div> <div class="p">
<span class="pN">187</span>Sāvatthinidānaṁ. “Dhammānudhammappaṭipannassa, bhikkhave, bhikkhuno ayamanudhammo hoti yaṁ rūpe anattānupassī vihareyya, vedanāya… saññāya… saṅkhāresu… viññāṇe anattānupassī vihareyya. Yo rūpe anattānupassī viharanto…pe… rūpaṁ parijānāti, vedanaṁ… saññaṁ… saṅkhāre… viññāṇaṁ parijānāti, so rūpaṁ parijānaṁ, vedanaṁ… saññaṁ… saṅkhāre… viññāṇaṁ parijānaṁ parimuccati rūpamhā, parimuccati vedanāya, parimuccati saññāya, parimuccati saṅkhārehi, parimuccati viññāṇamhā, parimuccati jātiyā jarāmaraṇena sokehi paridevehi dukkhehi domanassehi upāyāsehi, parimuccati dukkhasmāti vadāmī”ti. </div>
</div>
<div class="CENTER" id="p_13S3_188">
<span class="pN">188</span>Dasamaṁ.</div>
<div class="CENTER" id="p_13S3_189">
<span class="pN">189</span>Natumhākavaggo catuttho.</div>
<div class="SUMMARY" id="p_13S3_190">
<span class="pN">190</span><span class="firstLetter">T</span>assuddānaṁ</div>
<div class="q" id="p_13S3_191"> <div class="p"> <table class="singleColumn"> <tr> <td> <div class="pN">191</div> <div class="G">Natumhākena dve vuttā,</div> </td> </tr> <tr> <td> <div class="G">bhikkhūhi apare duve;</div> </td> </tr> <tr> <td> <div class="G">Ānandena ca dve vuttā,</div> </td> </tr> <tr> <td> <div class="G">anudhammehi dve dukāti.</div> </td> </tr> </table> </div>
</div>
</html>

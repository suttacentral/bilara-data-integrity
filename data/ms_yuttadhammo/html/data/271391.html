<html>
<div class="i">2.3.2.9.1 Parāmāsaduka</div>
<div class="h">Niddesa</div>
<div class="h">Nikkhepakaṇḍa</div>
<div class="h">Dukanikkhepa</div>
<div class="h">Parāmāsagocchaka</div>
<div class="h">Parāmāsaduka</div>
<div class="q" id="p_29Dhs_1875"> <div class="divNumber">1180.</div> <div class="p">
<span class="pN">1875</span>Katame dhammā parāmāsā? Diṭṭhiparāmāso. </div>
</div>
<div class="q" id="p_29Dhs_1876"> <div class="divNumber">1181.</div> <div class="p">
<span class="pN">1876</span>Tattha katamo diṭṭhiparāmāso? Sassato lokoti vā, asassato lokoti vā, antavā lokoti vā, anantavā lokoti vā, taṁ jīvaṁ taṁ sarīranti vā, aññaṁ jīvaṁ aññaṁ sarīranti vā, hoti tathāgato paraṁ maraṇāti vā, na hoti tathāgato paraṁ maraṇāti vā, hoti ca na ca hoti tathāgato paraṁ maraṇāti vā, neva hoti na na hoti tathāgato paraṁ maraṇāti vā; yā evarūpā diṭṭhi diṭṭhigataṁ diṭṭhigahanaṁ diṭṭhikantāro diṭṭhivisūkāyikaṁ diṭṭhivipphanditaṁ diṭṭhisaññojanaṁ gāho patiṭṭhāho abhiniveso parāmāso kummaggo micchāpatho micchattaṁ titthāyatanaṁ vipariyāsaggāho— ayaṁ vuccati diṭṭhiparāmāso. Sabbāpi micchādiṭṭhi diṭṭhiparāmāso. </div>
</div>
<div class="q" id="p_29Dhs_1877"> <div class="p">
<span class="pN">1877</span>Ime dhammā parāmāsā. </div>
</div>
<div class="q" id="p_29Dhs_1878"> <div class="divNumber">1182.</div> <div class="p">
<span class="pN">1878</span>Katame dhammā no parāmāsā? Te dhamme ṭhapetvā avasesā kusalākusalābyākatā dhammā kāmāvacarā, rūpāvacarā, arūpāvacarā, apariyāpannā; vedanākkhandho…pe… viññāṇakkhandho; sabbañca rūpaṁ, asaṅkhatā ca dhātu— ime dhammā no parāmāsā. </div>
</div>
</html>

<html>
<div class="i">3.1.8 Dutiyaāsavasutta</div>
<div class="h">Tikanipāta</div>
<div class="h">Paṭhamavagga</div>
<div class="h">Dutiyaāsavasutta</div>
<div class="q" id="p_18It_368"> <div class="divNumber">57.</div> <div class="p">
<span class="pN">368</span>Vuttañhetaṁ bhagavatā vuttamarahatāti me sutaṁ— </div>
</div>
<div class="q" id="p_18It_369"> <div class="p">
<span class="pN">369</span>“Tayome, bhikkhave, āsavā. Katame tayo? Kāmāsavo, bhavāsavo, avijjāsavo— ime kho, bhikkhave, tayo āsavā”ti. Etamatthaṁ bhagavā avoca. Tatthetaṁ iti vuccati— </div>
</div>
<div class="q" id="p_18It_370"> <div class="p"> <table class="singleColumn"> <tr> <td> <div class="pN">370</div> <div class="G">“Yassa kāmāsavo khīṇo,</div> </td> </tr> <tr> <td> <div class="G">avijjā ca virājitā;</div> </td> </tr> <tr> <td> <div class="G">Bhavāsavo parikkhīṇo,</div> </td> </tr> <tr> <td> <div class="G">vippamutto nirūpadhi;</div> </td> </tr> <tr> <td> <div class="G">Dhāreti antimaṁ dehaṁ,</div> </td> </tr> <tr> <td> <div class="G">jetvā māraṁ savāhinin”ti.</div> </td> </tr> </table> </div>
</div>
<div class="q" id="p_18It_371"> <div class="p">
<span class="pN">371</span>Ayampi attho vutto bhagavatā, iti me sutanti. </div>
</div>
<div class="CENTER" id="p_18It_372">
<span class="pN">372</span>Aṭṭhamaṁ.</div>
</html>

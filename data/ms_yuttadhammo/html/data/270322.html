<html>
<div class="i">4.5.1 Asañciccakathā</div>
<div class="h">Niggahapaṇṇāsaka</div>
<div class="h">Vīsatimavagga</div>
<div class="h">Asañciccakathā</div>
<div class="q" id="p_32Kv_2647"> <div class="divNumber">857.</div> <div class="p">
<span class="pN">2647</span>๐ Asañcicca mātaraṁ jīvitā voropetvā ānantariko hotīti? Āmantā. Asañcicca pāṇaṁ hantvā pāṇātipātī hotīti? Na hevaṁ vattabbe…pe…  asañcicca mātaraṁ jīvitā voropetvā ānantariko hotīti? Āmantā. Asañcicca adinnaṁ ādiyitvā…pe…  musā bhaṇitvā musāvādī hotīti? Na hevaṁ vattabbe…pe… . </div>
</div>
<div class="q" id="p_32Kv_2648"> <div class="p">
<span class="pN">2648</span>๐ Asañcicca pāṇaṁ hantvā pāṇātipātī na hotīti? Āmantā. Asañcicca mātaraṁ jīvitā voropetvā ānantariko na hotīti? Na hevaṁ vattabbe…pe…  asañcicca adinnaṁ ādiyitvā…pe…  musā bhaṇitvā musāvādī na hotīti? Āmantā. Asañcicca mātaraṁ jīvitā voropetvā ānantariko na hotīti? Na hevaṁ vattabbe…pe… . </div>
</div>
<div class="q" id="p_32Kv_2649"> <div class="divNumber">858.</div> <div class="p">
<span class="pN">2649</span>๐ Asañcicca mātaraṁ jīvitā voropetvā ānantariko hotīti? Āmantā. “Asañcicca mātaraṁ jīvitā voropetvā ānantariko hotī”ti—  attheva suttantoti? Natthi. “Sañcicca mātaraṁ jīvitā voropetvā ānantariko hotī”ti—  attheva suttantoti? Āmantā. Hañci “sañcicca mātaraṁ jīvitā voropetvā ānantariko hotī”ti—  attheva suttanto, no ca vata re vattabbe—  “asañcicca mātaraṁ jīvitā voropetvā ānantariko hotī”ti. </div>
</div>
<div class="q" id="p_32Kv_2650"> <div class="divNumber">859.</div> <div class="p">
<span class="pN">2650</span>× Na vattabbaṁ—  “mātughātako ānantariko”ti? Āmantā. Nanu mātā jīvitā voropitāti? Āmantā. Hañci mātā jīvitā voropitā, tena vata re vattabbe—  “mātughātako ānantariko”ti. </div>
</div>
<div class="q" id="p_32Kv_2651"> <div class="p">
<span class="pN">2651</span>× Na vattabbaṁ—  “pitughātako ānantariko”ti? Āmantā. Nanu pitā jīvitā voropitoti? Āmantā. Hañci pitā jīvitā voropito, tena vata re vattabbe—  “pitughātako ānantariko”ti. </div>
</div>
<div class="q" id="p_32Kv_2652"> <div class="p">
<span class="pN">2652</span>× Na vattabbaṁ—  “arahantaghātako ānantariko”ti? Āmantā. Nanu arahā jīvitā voropitoti? Āmantā. Hañci arahā jīvitā voropito, tena vata re vattabbe—  “arahantaghātako ānantariko”ti. </div>
</div>
<div class="q" id="p_32Kv_2653"> <div class="p">
<span class="pN">2653</span>× Na vattabbaṁ—  “ruhiruppādako ānantariko”ti? Āmantā. Nanu tathāgatassa lohitaṁ uppāditanti? Āmantā. Hañci tathāgatassa lohitaṁ uppāditaṁ, tena vata re vattabbe—  “ruhiruppādako ānantariko”ti. </div>
</div>
<div class="q" id="p_32Kv_2654"> <div class="divNumber">860.</div> <div class="p">
<span class="pN">2654</span>๐ Saṁghabhedako ānantarikoti? Āmantā. Sabbe saṁghabhedakā ānantarikāti? Na hevaṁ vattabbe…pe…  sabbe saṁghabhedakā ānantarikāti? Āmantā. Dhammasaññī saṁghabhedako ānantarikoti? Na hevaṁ vattabbe…pe… . </div>
</div>
<div class="q" id="p_32Kv_2655"> <div class="divNumber">861.</div> <div class="p">
<span class="pN">2655</span>๐ Dhammasaññī saṁghabhedako ānantarikoti? Āmantā. Nanu vuttaṁ bhagavatā—  “atthupāli, saṁghabhedako āpāyiko nerayiko kappaṭṭho atekiccho; atthupāli, saṁghabhedako na āpāyiko na nerayiko na kappaṭṭho na atekiccho”ti. Attheva suttantoti? Āmantā. Tena hi na vattabbaṁ—  “dhammasaññī saṁghabhedako ānantariko”ti. </div>
</div>
<div class="q" id="p_32Kv_2656"> <div class="divNumber">862.</div> <div class="p">
<span class="pN">2656</span>× Na vattabbaṁ—  “dhammasaññī saṁghabhedako ānantariko”ti? Āmantā. Nanu vuttaṁ bhagavatā—  </div>
</div>
<div class="q" id="p_32Kv_2657"> <div class="p"> <table class="singleColumn"> <tr> <td> <div class="pN">2657</div> <div class="G">“Āpāyiko nerayiko,</div> </td> </tr> <tr> <td> <div class="G">Kappaṭṭho saṁghabhedako;</div> </td> </tr> <tr> <td> <div class="G">Vaggarato adhammaṭṭho,</div> </td> </tr> <tr> <td> <div class="G">Yogakkhemā padhaṁsati;</div> </td> </tr> <tr> <td> <div class="G">Saṁghaṁ samaggaṁ bhetvāna,</div> </td> </tr> <tr> <td> <div class="G">Kappaṁ nirayamhi paccatī”ti.</div> </td> </tr> </table> </div>
</div>
<div class="q" id="p_32Kv_2658"> <div class="p">
<span class="pN">2658</span>Attheva suttantoti? Āmantā. Tena hi saṁghabhedako ānantarikoti. </div>
</div>
<div class="CENTER" id="p_32Kv_2659">
<span class="pN">2659</span>Asañciccakathā niṭṭhitā.</div>
</html>

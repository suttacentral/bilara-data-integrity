<html>
<div class="i">1.1.6 Nimirājacariya</div>
<div class="h">Akittivagga</div>
<div class="h">Dānapāramī</div>
<div class="h">Nimirājacariya</div>
<div class="q" id="p_21Cp_46"> <div class="divNumber">40.</div> <div class="p"> <table class="singleColumn"> <tr> <td> <div class="pN">46</div> <div class="G">“Punāparaṁ yadā homi,</div> </td> </tr> <tr> <td> <div class="G">mithilāyaṁ puruttame;</div> </td> </tr> <tr> <td> <div class="G">Nimi nāma mahārājā,</div> </td> </tr> <tr> <td> <div class="G">paṇḍito kusalatthiko.</div> </td> </tr> </table> </div>
</div>
<div class="q" id="p_21Cp_47"> <div class="divNumber">41.</div> <div class="p"> <table class="singleColumn"> <tr> <td> <div class="pN">47</div> <div class="G">Tadāhaṁ māpayitvāna,</div> </td> </tr> <tr> <td> <div class="G">catussālaṁ catummukhaṁ;</div> </td> </tr> <tr> <td> <div class="G">Tattha dānaṁ pavattesiṁ,</div> </td> </tr> <tr> <td> <div class="G">migapakkhinarādinaṁ.</div> </td> </tr> </table> </div>
</div>
<div class="q" id="p_21Cp_48"> <div class="divNumber">42.</div> <div class="p"> <table class="singleColumn"> <tr> <td> <div class="pN">48</div> <div class="G">Acchādanañca sayanaṁ,</div> </td> </tr> <tr> <td> <div class="G">annaṁ pānañca bhojanaṁ;</div> </td> </tr> <tr> <td> <div class="G">Abbocchinnaṁ karitvāna,</div> </td> </tr> <tr> <td> <div class="G">mahādānaṁ pavattayiṁ.</div> </td> </tr> </table> </div>
</div>
<div class="q" id="p_21Cp_49"> <div class="divNumber">43.</div> <div class="p"> <table class="singleColumn"> <tr> <td> <div class="pN">49</div> <div class="G">Yathāpi sevako sāmiṁ,</div> </td> </tr> <tr> <td> <div class="G">dhanahetumupāgato;</div> </td> </tr> <tr> <td> <div class="G">Kāyena vācā manasā,</div> </td> </tr> <tr> <td> <div class="G">ārādhanīyamesati.</div> </td> </tr> </table> </div>
</div>
<div class="q" id="p_21Cp_50"> <div class="divNumber">44.</div> <div class="p"> <table class="singleColumn"> <tr> <td> <div class="pN">50</div> <div class="G">Tathevāhaṁ sabbabhave,</div> </td> </tr> <tr> <td> <div class="G">pariyesissāmi bodhijaṁ;</div> </td> </tr> <tr> <td> <div class="G">Dānena satte tappetvā,</div> </td> </tr> <tr> <td> <div class="G">icchāmi bodhimuttaman”ti.</div> </td> </tr> </table> </div>
</div>
<div class="CENTER" id="p_21Cp_51">
<span class="pN">51</span>Nimirājacariyaṁ chaṭṭhaṁ.</div>
</html>

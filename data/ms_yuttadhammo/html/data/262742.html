<html>
<div class="i"> Hetu</div>
<div class="h">Upādinnattika</div>
<div class="h">Paccayavāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Hetu</div>
<div class="q" id="p_36P1_2524"> <div class="divNumber">30.</div> <div class="p">
<span class="pN">2524</span>Upādinnupādāniyaṁ dhammaṁ paccayā upādinnupādāniyo dhammo uppajjati hetupaccayā—  upādinnupādāniyaṁ ekaṁ khandhaṁ paccayā tayo khandhā…pe…  paṭisandhikkhaṇe…pe…  khandhe paccayā vatthu, vatthuṁ paccayā khandhā; ekaṁ mahābhūtaṁ paccayā tayo mahābhūtā…pe…  mahābhūte paccayā kaṭattārūpaṁ upādārūpaṁ; vatthuṁ paccayā upādinnupādāniyā khandhā. (1) </div>
</div>
<div class="q" id="p_36P1_2525"> <div class="p">
<span class="pN">2525</span>Upādinnupādāniyaṁ dhammaṁ paccayā anupādinnupādāniyo dhammo uppajjati hetupaccayā—  upādinnupādāniye khandhe paccayā cittasamuṭṭhānaṁ rūpaṁ; vatthuṁ paccayā anupādinnupādāniyā khandhā. (2) </div>
</div>
<div class="q" id="p_36P1_2526"> <div class="p">
<span class="pN">2526</span>Upādinnupādāniyaṁ dhammaṁ paccayā anupādinnaanupādāniyo dhammo uppajjati hetupaccayā—  vatthuṁ paccayā anupādinnaanupādāniyā khandhā. (3) </div>
</div>
<div class="q" id="p_36P1_2527"> <div class="p">
<span class="pN">2527</span>Upādinnupādāniyaṁ dhammaṁ paccayā upādinnupādāniyo ca anupādinnupādāniyo ca dhammā uppajjanti hetupaccayā—  upādinnupādāniyaṁ ekaṁ khandhaṁ paccayā tayo khandhā cittasamuṭṭhānañca rūpaṁ…pe… . (4) </div>
</div>
<div class="q" id="p_36P1_2528"> <div class="divNumber">31.</div> <div class="p">
<span class="pN">2528</span>Anupādinnupādāniyaṁ dhammaṁ paccayā anupādinnupādāniyo dhammo uppajjati hetupaccayā…  ekā. </div>
</div>
<div class="q" id="p_36P1_2529"> <div class="p">
<span class="pN">2529</span>Anupādinnaanupādāniyaṁ dhammaṁ paccayā anupādinnaanupādāniyo dhammo uppajjati hetupaccayā…  tīṇi. </div>
</div>
<div class="q" id="p_36P1_2530"> <div class="p">
<span class="pN">2530</span>Upādinnupādāniyañca anupādinnaanupādāniyañca dhammaṁ paccayā anupādinnaanupādāniyo dhammo uppajjati hetupaccayā—  anupādinnaanupādāniyaṁ ekaṁ khandhañca vatthuñca paccayā tayo khandhā…pe…  dve khandhe ca vatthuñca paccayā dve khandhā. (1) </div>
</div>
<div class="q" id="p_36P1_2531"> <div class="p">
<span class="pN">2531</span>Anupādinnupādāniyañca anupādinnaanupādāniyañca dhammaṁ paccayā anupādinnupādāniyo dhammo uppajjati hetupaccayā—  anupādinnaanupādāniye khandhe ca mahābhūte ca paccayā cittasamuṭṭhānaṁ rūpaṁ. (1) </div>
</div>
<div class="q" id="p_36P1_2532"> <div class="p">
<span class="pN">2532</span>Upādinnupādāniyañca anupādinnupādāniyañca dhammaṁ paccayā anupādinnupādāniyo dhammo uppajjati hetupaccayā—  upādinnupādāniye khandhe ca mahābhūte ca paccayā cittasamuṭṭhānaṁ rūpaṁ; anupādinnupādāniyaṁ ekaṁ khandhañca vatthuñca paccayā tayo khandhā…pe…  dve khandhe ca vatthuñca paccayā dve khandhā. (1) </div>
</div>
</html>

<html>
<div class="i">1.8.7 Tiṇavatthāraka</div>
<div class="h">
Mahāvibhaṅga
</div>
<div class="h">
Adhikaraṇasamatha
</div>
<div class="h">
Tiṇavatthāraka
</div>
<div class="CENTER" id="p_2V_2093">
<span class="pN">2093</span>Ime kho panāyasmanto satta adhikaraṇasamathā<br>
dhammā uddesaṁ āgacchanti.
</div>
<div class="q" id="p_2V_2094">
<div class="divNumber">
655.
</div>
<div class="p">
<span class="pN">2094</span>Uppannuppannānaṁ adhikaraṇānaṁ samathāya vūpasamāya sammukhāvinayo dātabbo, sativinayo dātabbo, amūḷhavinayo dātabbo, paṭiññāya kāretabbaṁ, yebhuyyasikā, tassapāpiyasikā, tiṇavatthārakoti. (1--<span class="italic">7</span>:<span class="bold">221--227</span>)
</div>
</div>
<div class="q" id="p_2V_2095">
<div class="p">
<span class="pN">2095</span>Uddiṭṭhā kho, āyasmanto, satta adhikaraṇasamathā dhammā. Tatthāyasmante pucchāmi— “kaccittha parisuddhā”? Dutiyampi pucchāmi— “kaccittha parisuddhā”? Tatiyampi pucchāmi— “kaccittha parisuddhā”? Parisuddhetthāyasmanto, tasmā tuṇhī, evametaṁ dhārayāmīti.
</div>
</div>
<div class="CENTER" id="p_2V_2096">
<span class="pN">2096</span>Adhikaraṇasamathā niṭṭhitā.
</div>
<div class="q" id="p_2V_2097">
<div class="p">
<span class="pN">2097</span>Uddiṭṭhaṁ kho, āyasmanto, nidānaṁ; uddiṭṭhā cattāro pārājikā dhammā; uddiṭṭhā terasa saṁghādisesā dhammā; uddiṭṭhā dve aniyatā dhammā; uddiṭṭhā tiṁsa nissaggiyā pācittiyā dhammā; uddiṭṭhā dvenavuti pācittiyā dhammā; uddiṭṭhā cattāro pāṭidesanīyā dhammā; uddiṭṭhā sekhiyā dhammā; uddiṭṭhā satta adhikaraṇasamathā dhammā. Ettakaṁ tassa bhagavato suttāgataṁ suttapariyāpannaṁ anvaddhamāsaṁ uddesaṁ āgacchati. Tattha sabbeheva samaggehi sammodamānehi avivadamānehi sikkhitabbanti.
</div>
</div>
<div class="CENTER" id="p_2V_2098">
<span class="pN">2098</span>Mahāvibhaṅgo niṭṭhito.
</div>
</html>

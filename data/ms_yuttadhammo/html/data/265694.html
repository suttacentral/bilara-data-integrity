<html>
<div class="i"> Upanissaya</div>
<div class="h">Piṭṭhiduka</div>
<div class="h">Rūpāvacaraduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Upanissaya</div>
<div class="q" id="p_38P2_4627"> <div class="divNumber">252.</div> <div class="p">
<span class="pN">4627</span>Rūpāvacaro dhammo rūpāvacarassa dhammassa upanissayapaccayena paccayo—  anantarūpanissayo, pakatūpanissayo…pe… . <span class="bold">Pakatūpanissayo</span>—  rūpāvacaraṁ saddhaṁ upanissāya rūpāvacaraṁ jhānaṁ uppādeti, abhiññaṁ…pe…  samāpattiṁ uppādeti; rūpāvacaraṁ sīlaṁ…pe…  paññaṁ upanissāya rūpāvacaraṁ jhānaṁ…pe…  abhiññaṁ…pe…  samāpattiṁ uppādeti; rūpāvacarā saddhā…pe…  paññā rūpāvacarāya saddhāya…pe…  paññāya upanissayapaccayena paccayo, paṭhamaṁ jhānaṁ dutiyassa jhānassa upanissayapaccayena paccayo, dutiyaṁ jhānaṁ tatiyassa jhānassa…pe…  tatiyaṁ jhānaṁ catutthassa jhānassa upanissayapaccayena paccayo. (1) </div>
</div>
<div class="q" id="p_38P2_4628"> <div class="p">
<span class="pN">4628</span>Rūpāvacaro dhammo narūpāvacarassa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo…pe… . <span class="bold">Pakatūpanissayo</span>—  rūpāvacaraṁ saddhaṁ upanissāya dānaṁ deti, sīlaṁ…pe…  uposathakammaṁ karoti; rūpāvacaraṁ jhānaṁ…pe…  vipassanaṁ…pe…  maggaṁ…pe…  samāpattiṁ uppādeti, mānaṁ jappeti, diṭṭhiṁ gaṇhāti; rūpāvacaraṁ sīlaṁ…pe…  paññaṁ upanissāya dānaṁ deti…pe…  mānaṁ jappeti, diṭṭhiṁ gaṇhāti; rūpāvacarā saddhā…pe…  paññā narūpāvacarāya saddhāya…pe…  paññāya…  rāgassa…pe…  patthanāya…  kāyikassa sukhassa…  kāyikassa dukkhassa…  maggassa, phalasamāpattiyā upanissayapaccayena paccayo. (2) </div>
</div>
<div class="q" id="p_38P2_4629"> <div class="divNumber">253.</div> <div class="p">
<span class="pN">4629</span>Narūpāvacaro dhammo narūpāvacarassa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo…pe… . <span class="bold">Pakatūpanissayo</span>—  narūpāvacaraṁ saddhaṁ upanissāya dānaṁ…pe…  sīlaṁ…pe…  uposathakammaṁ karoti; narūpāvacaraṁ jhānaṁ…pe…  vipassanaṁ…pe…  maggaṁ…pe…  samāpattiṁ uppādeti, mānaṁ jappeti, diṭṭhiṁ gaṇhāti; narūpāvacaraṁ sīlaṁ…pe…  paññaṁ, rāgaṁ…pe…  bhojanaṁ, senāsanaṁ upanissāya dānaṁ deti…pe…  pāṇaṁ hanati…pe…  saṁghaṁ bhindati; narūpāvacarā saddhā…pe…  paññā…  rāgo…pe…  senāsanaṁ narūpāvacarāya saddhāya…pe…  paññāya…  rāgassa…pe…  patthanāya…  kāyikassa sukhassa…  kāyikassa dukkhassa…  maggassa, phalasamāpattiyā upanissayapaccayena paccayo. (1) </div>
</div>
<div class="q" id="p_38P2_4630"> <div class="p">
<span class="pN">4630</span>Narūpāvacaro dhammo rūpāvacarassa dhammassa upanissayapaccayena paccayo—  anantarūpanissayo, pakatūpanissayo…pe… . <span class="bold">Pakatūpanissayo</span>—  narūpāvacaraṁ saddhaṁ upanissāya rūpāvacaraṁ jhānaṁ…pe…  abhiññaṁ…pe…  samāpattiṁ uppādeti; narūpāvacaraṁ sīlaṁ…pe…  senāsanaṁ upanissāya rūpāvacaraṁ jhānaṁ…pe…  abhiññaṁ…pe…  samāpattiṁ uppādeti; narūpāvacarā saddhā…pe…  senāsanaṁ rūpāvacarāya saddhāya…pe…  paññāya upanissayapaccayena paccayo, paṭhamassa jhānassa parikammaṁ paṭhamassa jhānassa upanissayapaccayena paccayo…pe…  catutthassa jhānassa…pe…  dibbassa cakkhussa parikammaṁ…pe…  dibbāya sotadhātuyā…pe…  iddhividhañāṇassa…pe…  cetopariyañāṇassa…pe…  pubbenivāsānussatiñāṇassa…pe…  yathākammūpagañāṇassa…pe…  anāgataṁsañāṇassa parikammaṁ anāgataṁsañāṇassa upanissayapaccayena paccayo. (2) </div>
</div>
</html>

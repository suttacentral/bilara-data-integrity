<html>
<div class="i">29.10 Pubbaṅgamiyattheraapadāna</div>
<div class="h">Paṇṇadāyakavagga</div>
<div class="h">Pubbaṅgamiyattheraapadāna</div>
<div class="q" id="p_20Ap1_3347"> <div class="divNumber">43.</div> <div class="p"> <table class="singleColumn"> <tr> <td> <div class="pN">3347</div> <div class="G">“Cullāsītisahassāni,</div> </td> </tr> <tr> <td> <div class="G">pabbajimha akiñcanā;</div> </td> </tr> <tr> <td> <div class="G">Tesaṁ pubbaṅgamo āsiṁ,</div> </td> </tr> <tr> <td> <div class="G">uttamatthassa pattiyā.</div> </td> </tr> </table> </div>
</div>
<div class="q" id="p_20Ap1_3348"> <div class="divNumber">44.</div> <div class="p"> <table class="singleColumn"> <tr> <td> <div class="pN">3348</div> <div class="G">Sarāgā sabhavā cete,</div> </td> </tr> <tr> <td> <div class="G">vippasannamanāvilā;</div> </td> </tr> <tr> <td> <div class="G">Upaṭṭhahiṁsu sakkaccaṁ,</div> </td> </tr> <tr> <td> <div class="G">pasannā sehi pāṇibhi.</div> </td> </tr> </table> </div>
</div>
<div class="q" id="p_20Ap1_3349"> <div class="divNumber">45.</div> <div class="p"> <table class="singleColumn"> <tr> <td> <div class="pN">3349</div> <div class="G">Khīṇāsavā vantadosā,</div> </td> </tr> <tr> <td> <div class="G">katakiccā anāsavā;</div> </td> </tr> <tr> <td> <div class="G">Phariṁsu mettacittena,</div> </td> </tr> <tr> <td> <div class="G">sayambhū aparājitā.</div> </td> </tr> </table> </div>
</div>
<div class="q" id="p_20Ap1_3350"> <div class="divNumber">46.</div> <div class="p"> <table class="singleColumn"> <tr> <td> <div class="pN">3350</div> <div class="G">Tesaṁ upaṭṭhahitvāna,</div> </td> </tr> <tr> <td> <div class="G">sambuddhānaṁ patissato;</div> </td> </tr> <tr> <td> <div class="G">Maraṇañca anuppatto,</div> </td> </tr> <tr> <td> <div class="G">devattañca agamhase.</div> </td> </tr> </table> </div>
</div>
<div class="q" id="p_20Ap1_3351"> <div class="divNumber">47.</div> <div class="p"> <table class="singleColumn"> <tr> <td> <div class="pN">3351</div> <div class="G">Catunnavutito kappe,</div> </td> </tr> <tr> <td> <div class="G">yaṁ sīlamanupālayiṁ;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">saññamassa idaṁ phalaṁ.</div> </td> </tr> </table> </div>
</div>
<div class="q" id="p_20Ap1_3352"> <div class="divNumber">48.</div> <div class="p"> <table class="singleColumn"> <tr> <td> <div class="pN">3352</div> <div class="G">Paṭisambhidā catasso,</div> </td> </tr> <tr> <td> <div class="G">…pe…</div> </td> </tr> <tr> <td> <div class="G">kataṁ buddhassa sāsanaṁ”. (2666)</div> </td> </tr> </table> </div>
</div>
<div class="q" id="p_20Ap1_3353"> <div class="p">
<span class="pN">3353</span>Itthaṁ sudaṁ āyasmā pubbaṅgamiyo thero imā gāthāyo abhāsitthāti. </div>
</div>
<div class="CENTER" id="p_20Ap1_3354">
<span class="pN">3354</span>Pubbaṅgamiyattherassāpadānaṁ dasamaṁ.</div>
<div class="ENDH3" id="p_20Ap1_3355">
<span class="pN">3355</span>Paṇṇadāyakavaggo ekūnatiṁsatimo.</div>
<div class="SUMMARY" id="p_20Ap1_3356">
<span class="pN">3356</span><span class="firstLetter">T</span>assuddānaṁ</div>
<div class="q" id="p_20Ap1_3357"> <div class="p"> <table class="singleColumn"> <tr> <td> <div class="pN">3357</div> <div class="G">Paṇṇaṁ phalaṁ paccuggamaṁ,</div> </td> </tr> <tr> <td> <div class="G">ekapupphi ca maghavā;</div> </td> </tr> <tr> <td> <div class="G">Upaṭṭhākāpadānañca,</div> </td> </tr> <tr> <td> <div class="G">pabbajjā buddhupaṭṭhāko;</div> </td> </tr> <tr> <td> <div class="G">Pubbaṅgamo ca gāthāyo,</div> </td> </tr> <tr> <td> <div class="G">aṭṭhatālīsa kittitā.</div> </td> </tr> </table> </div>
</div>
</html>

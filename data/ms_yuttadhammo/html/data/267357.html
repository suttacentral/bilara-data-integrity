<html>
<div class="i">23.3 Dverataniyattheraapadāna</div>
<div class="h">Ālambaṇadāyakavagga</div>
<div class="h">Dverataniyattheraapadāna</div>
<div class="q" id="p_20Ap1_2914"> <div class="divNumber">12.</div> <div class="p"> <table class="singleColumn"> <tr> <td> <div class="pN">2914</div> <div class="G">“Migaluddo pure āsiṁ,</div> </td> </tr> <tr> <td> <div class="G">araññe kānane ahaṁ;</div> </td> </tr> <tr> <td> <div class="G">Addasaṁ virajaṁ buddhaṁ,</div> </td> </tr> <tr> <td> <div class="G">āhutīnaṁ paṭiggahaṁ.</div> </td> </tr> </table> </div>
</div>
<div class="q" id="p_20Ap1_2915"> <div class="divNumber">13.</div> <div class="p"> <table class="singleColumn"> <tr> <td> <div class="pN">2915</div> <div class="G">Maṁsapesi mayā dinnā,</div> </td> </tr> <tr> <td> <div class="G">vipassissa mahesino;</div> </td> </tr> <tr> <td> <div class="G">Sadevakasmiṁ lokasmiṁ,</div> </td> </tr> <tr> <td> <div class="G">issaraṁ kārayāmahaṁ.</div> </td> </tr> </table> </div>
</div>
<div class="q" id="p_20Ap1_2916"> <div class="divNumber">14.</div> <div class="p"> <table class="singleColumn"> <tr> <td> <div class="pN">2916</div> <div class="G">Iminā maṁsadānena,</div> </td> </tr> <tr> <td> <div class="G">ratanaṁ nibbattate mama;</div> </td> </tr> <tr> <td> <div class="G">Duveme ratanā loke,</div> </td> </tr> <tr> <td> <div class="G">diṭṭhadhammassa pattiyā.</div> </td> </tr> </table> </div>
</div>
<div class="q" id="p_20Ap1_2917"> <div class="divNumber">15.</div> <div class="p"> <table class="singleColumn"> <tr> <td> <div class="pN">2917</div> <div class="G">Tehaṁ sabbe anubhomi,</div> </td> </tr> <tr> <td> <div class="G">maṁsadānassa sattiyā;</div> </td> </tr> <tr> <td> <div class="G">Gattañca mudukaṁ mayhaṁ,</div> </td> </tr> <tr> <td> <div class="G">paññā nipuṇavedanī.</div> </td> </tr> </table> </div>
</div>
<div class="q" id="p_20Ap1_2918"> <div class="divNumber">16.</div> <div class="p"> <table class="singleColumn"> <tr> <td> <div class="pN">2918</div> <div class="G">Ekanavutito kappe,</div> </td> </tr> <tr> <td> <div class="G">yaṁ maṁsamadadiṁ tadā;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">maṁsadānassidaṁ phalaṁ.</div> </td> </tr> </table> </div>
</div>
<div class="q" id="p_20Ap1_2919"> <div class="divNumber">17.</div> <div class="p"> <table class="singleColumn"> <tr> <td> <div class="pN">2919</div> <div class="G">Ito catutthake kappe,</div> </td> </tr> <tr> <td> <div class="G">eko āsiṁ janādhipo;</div> </td> </tr> <tr> <td> <div class="G">Mahārohitanāmo so,</div> </td> </tr> <tr> <td> <div class="G">cakkavattī mahabbalo.</div> </td> </tr> </table> </div>
</div>
<div class="q" id="p_20Ap1_2920"> <div class="divNumber">18.</div> <div class="p"> <table class="singleColumn"> <tr> <td> <div class="pN">2920</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_2921"> <div class="p">
<span class="pN">2921</span>Itthaṁ sudaṁ āyasmā dverataniyo thero imā gāthāyo abhāsitthāti. </div>
</div>
<div class="CENTER" id="p_20Ap1_2922">
<span class="pN">2922</span>Dverataniyattherassāpadānaṁ tatiyaṁ.<br> Dasamaṁ bhāṇavāraṁ.</div>
</html>

<html>
<div class="i"> Adhipati</div>
<div class="h">Upādānagocchaka</div>
<div class="h">Upādānaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Adhipati</div>
<div class="q" id="p_38P2_3579"> <div class="divNumber">21.</div> <div class="p">
<span class="pN">3579</span>Upādāno dhammo upādānassa dhammassa adhipatipaccayena paccayo. <span class="bold">Ārammaṇādhipati</span>—  upādāne garuṁ katvā upādānā uppajjanti…  tīṇi. (Ārammaṇādhipatiyeva.) </div>
</div>
<div class="q" id="p_38P2_3580"> <div class="divNumber">22.</div> <div class="p">
<span class="pN">3580</span>Noupādāno dhammo noupādānassa dhammassa adhipatipaccayena paccayo—  ārammaṇādhipati, sahajātādhipati. <span class="bold">Ārammaṇādhipati</span>—  dānaṁ datvā sīlaṁ…pe…  uposathakammaṁ…pe…  pubbe…pe…  jhānā vuṭṭhahitvā jhānaṁ garuṁ katvā paccavekkhati, assādeti abhinandati, ariyā maggā vuṭṭhahitvā maggaṁ garuṁ katvā paccavekkhanti…pe…  phalassa adhipatipaccayena paccayo; cakkhuṁ…pe…  vatthuṁ noupādāne khandhe garuṁ katvā assādeti abhinandati, taṁ garuṁ katvā rāgo uppajjati, diṭṭhi uppajjati. <span class="bold">Sahajātādhipati</span>—  noupādānādhipati sampayuttakānaṁ khandhānaṁ cittasamuṭṭhānānañca rūpānaṁ adhipatipaccayena paccayo. (1) </div>
</div>
<div class="q" id="p_38P2_3581"> <div class="p">
<span class="pN">3581</span>Noupādāno dhammo upādānassa dhammassa adhipatipaccayena paccayo—  ārammaṇādhipati, sahajātādhipati. <span class="bold">Ārammaṇādhipati</span>—  dānaṁ…pe…  sīlaṁ…pe…  uposathakammaṁ katvā taṁ garuṁ katvā assādeti abhinandati, taṁ garuṁ katvā rāgo uppajjati, diṭṭhi uppajjati; pubbe…pe…  jhānā…pe…  cakkhuṁ…pe…  vatthuṁ noupādāne khandhe garuṁ katvā assādeti abhinandati, taṁ garuṁ katvā rāgo uppajjati, diṭṭhi uppajjati. <span class="bold">Sahajātādhipati</span>—  noupādānādhipati sampayuttakānaṁ upādānānaṁ adhipatipaccayena paccayo. (2) </div>
</div>
<div class="q" id="p_38P2_3582"> <div class="p">
<span class="pN">3582</span>Noupādāno dhammo upādānassa ca noupādānassa ca dhammassa adhipatipaccayena paccayo—  ārammaṇādhipati, sahajātādhipati. <span class="bold">Ārammaṇādhipati</span>—  dānaṁ…pe…  sīlaṁ…pe…  uposathakammaṁ…pe…  pubbe…pe…  jhānaṁ…pe…  cakkhuṁ…pe…  vatthuṁ noupādāne khandhe garuṁ katvā assādeti abhinandati, taṁ garuṁ katvā upādānā ca sampayuttakā ca khandhā uppajjanti. <span class="bold">Sahajātādhipati</span>—  noupādānādhipati sampayuttakānaṁ khandhānaṁ upādānānañca cittasamuṭṭhānānaṁ rūpānaṁ adhipatipaccayena paccayo. (3) </div>
</div>
<div class="q" id="p_38P2_3583"> <div class="p">
<span class="pN">3583</span>Upādāno ca noupādāno ca dhammā upādānassa dhammassa adhipatipaccayena paccayo…  tīṇi…  ārammaṇādhipati…  tīṇi. (Ārabbha kātabbā, ārammaṇādhipatiyeva.) </div>
</div>
</html>

<html>
<div class="i"> Hetu</div>
<div class="h">Mahantaraduka</div>
<div class="h">Cittaduka</div>
<div class="h">Paṭiccavāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Hetu</div>
<div class="q" id="p_38P2_2422"> <div class="divNumber">50.</div> <div class="p">
<span class="pN">2422</span>Cittaṁ dhammaṁ paṭicca nocitto dhammo uppajjati hetupaccayā— cittaṁ paṭicca sampayuttakā khandhā cittasamuṭṭhānañca rūpaṁ; paṭisandhikkhaṇe cittaṁ paṭicca sampayuttakā khandhā kaṭattā ca rūpaṁ. (1) </div>
</div>
<div class="q" id="p_38P2_2423"> <div class="p">
<span class="pN">2423</span>Nocittaṁ dhammaṁ paṭicca nocitto dhammo uppajjati hetupaccayā— nocittaṁ ekaṁ khandhaṁ paṭicca dve khandhā cittasamuṭṭhānañca rūpaṁ, dve khandhe paṭicca eko khandho cittasamuṭṭhānañca rūpaṁ; paṭisandhikkhaṇe…pe… khandhe paṭicca vatthu, vatthuṁ paṭicca khandhā, ekaṁ mahābhūtaṁ paṭicca…pe…. (1) </div>
</div>
<div class="q" id="p_38P2_2424"> <div class="p">
<span class="pN">2424</span>Nocittaṁ dhammaṁ paṭicca citto dhammo uppajjati hetupaccayā— nocitte khandhe paṭicca cittaṁ; paṭisandhikkhaṇe nocitte khandhe paṭicca cittaṁ; paṭisandhikkhaṇe vatthuṁ paṭicca cittaṁ. (2) </div>
</div>
<div class="q" id="p_38P2_2425"> <div class="p">
<span class="pN">2425</span>Nocittaṁ dhammaṁ paṭicca citto ca nocitto ca dhammā uppajjanti hetupaccayā— nocittaṁ ekaṁ khandhaṁ paṭicca dve khandhā cittañca cittasamuṭṭhānañca rūpaṁ, dve khandhe…pe… paṭisandhikkhaṇe nocittaṁ ekaṁ khandhaṁ paṭicca dve khandhā cittañca kaṭattā ca rūpaṁ, dve khandhe paṭicca eko khandho cittañca kaṭattā ca rūpaṁ; paṭisandhikkhaṇe vatthuṁ paṭicca cittañca sampayuttakā ca khandhā. (3) </div>
</div>
<div class="q" id="p_38P2_2426"> <div class="p">
<span class="pN">2426</span>Cittañca nocittañca dhammaṁ paṭicca nocitto dhammo uppajjati hetupaccayā— nocittaṁ ekaṁ khandhañca cittañca paṭicca dve khandhā cittasamuṭṭhānañca rūpaṁ, dve khandhe ca…pe… cittañca mahābhūte ca paṭicca cittasamuṭṭhānaṁ rūpaṁ; paṭisandhikkhaṇe nocittaṁ ekaṁ khandhañca cittañca paṭicca dve khandhā kaṭattā ca rūpaṁ, dve khandhe…pe… paṭisandhikkhaṇe cittañca vatthuñca paṭicca nocittā khandhā; paṭisandhikkhaṇe cittañca mahābhūte ca paṭicca kaṭattārūpaṁ. (1) </div>
</div>
</html>

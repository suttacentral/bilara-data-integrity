<html>
<div class="i">5.3.3 Mūsikajātaka</div>
<div class="h">Pañcakanipāta</div>
<div class="h">Aḍḍhavagga</div>
<div class="h">Mūsikajātaka</div>
<div class="q" id="p_22J_1292"> <div class="divNumber">123.</div> <div class="p"> <table class="singleColumn"> <tr> <td> <div class="pN">1292</div> <div class="G">“Kuhiṁ gatā kattha gatā,</div> </td> </tr> <tr> <td> <div class="G">iti lālappatī jano;</div> </td> </tr> <tr> <td> <div class="G">Ahameveko jānāmi,</div> </td> </tr> <tr> <td> <div class="G">udapāne mūsikā hatā.</div> </td> </tr> </table> </div>
</div>
<div class="q" id="p_22J_1293"> <div class="divNumber">124.</div> <div class="p"> <table class="singleColumn"> <tr> <td> <div class="pN">1293</div> <div class="G">Yañcetaṁ iti cīti ca,</div> </td> </tr> <tr> <td> <div class="G">gadrabhova nivattasi;</div> </td> </tr> <tr> <td> <div class="G">Udapāne mūsikaṁ hantvā,</div> </td> </tr> <tr> <td> <div class="G">yavaṁ bhakkhetumicchasi.</div> </td> </tr> </table> </div>
</div>
<div class="q" id="p_22J_1294"> <div class="divNumber">125.</div> <div class="p"> <table class="singleColumn"> <tr> <td> <div class="pN">1294</div> <div class="G">Daharo cāsi dummedha,</div> </td> </tr> <tr> <td> <div class="G">paṭhamuppattiko susu;</div> </td> </tr> <tr> <td> <div class="G">Dīghañcetaṁ samāsajja,</div> </td> </tr> <tr> <td> <div class="G">na te dassāmi jīvitaṁ.</div> </td> </tr> </table> </div>
</div>
<div class="q" id="p_22J_1295"> <div class="divNumber">126.</div> <div class="p"> <table class="singleColumn"> <tr> <td> <div class="pN">1295</div> <div class="G">Nāntalikkhabhavanena,</div> </td> </tr> <tr> <td> <div class="G">nāṅgaputtapinena vā;</div> </td> </tr> <tr> <td> <div class="G">Puttena hi patthayito,</div> </td> </tr> <tr> <td> <div class="G">silokehi pamocito.</div> </td> </tr> </table> </div>
</div>
<div class="q" id="p_22J_1296"> <div class="divNumber">127.</div> <div class="p"> <table class="singleColumn"> <tr> <td> <div class="pN">1296</div> <div class="G">Sabbaṁ sutamadhīyetha,</div> </td> </tr> <tr> <td> <div class="G">hīnamukkaṭṭhamajjhimaṁ;</div> </td> </tr> <tr> <td> <div class="G">Sabbassa atthaṁ jāneyya,</div> </td> </tr> <tr> <td> <div class="G">na ca sabbaṁ payojaye;</div> </td> </tr> <tr> <td> <div class="G">Hoti tādisako kālo,</div> </td> </tr> <tr> <td> <div class="G">yattha atthāvahaṁ sutan”ti.</div> </td> </tr> </table> </div>
</div>
<div class="CENTER" id="p_22J_1297">
<span class="pN">1297</span>Mūsikajātakaṁ tatiyaṁ.</div>
</html>

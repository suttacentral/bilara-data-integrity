<html>
<div class="i">25.10 Uddālakadāyakattheraapadāna</div>
<div class="h">Tuvaradāyakavagga</div>
<div class="h">Uddālakadāyakattheraapadāna</div>
<div class="q" id="p_20Ap1_3085"> <div class="divNumber">34.</div> <div class="p"> <table class="singleColumn"> <tr> <td> <div class="pN">3085</div> <div class="G">“Kakudho nāma nāmena,</div> </td> </tr> <tr> <td> <div class="G">sayambhū aparājito;</div> </td> </tr> <tr> <td> <div class="G">Pavanā nikkhamitvāna,</div> </td> </tr> <tr> <td> <div class="G">anuppatto mahānadiṁ.</div> </td> </tr> </table> </div>
</div>
<div class="q" id="p_20Ap1_3086"> <div class="divNumber">35.</div> <div class="p"> <table class="singleColumn"> <tr> <td> <div class="pN">3086</div> <div class="G">Uddālakaṁ gahetvāna,</div> </td> </tr> <tr> <td> <div class="G">sayambhussa adāsahaṁ;</div> </td> </tr> <tr> <td> <div class="G">Saṁyatassujubhūtassa,</div> </td> </tr> <tr> <td> <div class="G">pasannamānaso ahaṁ.</div> </td> </tr> </table> </div>
</div>
<div class="q" id="p_20Ap1_3087"> <div class="divNumber">36.</div> <div class="p"> <table class="singleColumn"> <tr> <td> <div class="pN">3087</div> <div class="G">Ekattiṁse ito kappe,</div> </td> </tr> <tr> <td> <div class="G">yaṁ pupphamabhipūjayiṁ;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">pupphadānassidaṁ phalaṁ.</div> </td> </tr> </table> </div>
</div>
<div class="q" id="p_20Ap1_3088"> <div class="divNumber">37.</div> <div class="p"> <table class="singleColumn"> <tr> <td> <div class="pN">3088</div> <div class="G">Paṭisambhidā catasso,</div> </td> </tr> <tr> <td> <div class="G">…pe…</div> </td> </tr> <tr> <td> <div class="G">kataṁ buddhassa sāsanaṁ”. (2494)</div> </td> </tr> </table> </div>
</div>
<div class="q" id="p_20Ap1_3089"> <div class="p">
<span class="pN">3089</span>Itthaṁ sudaṁ āyasmā uddālakadāyako thero imā gāthāyo abhāsitthāti. </div>
</div>
<div class="CENTER" id="p_20Ap1_3090">
<span class="pN">3090</span>Uddālakadāyakattherassāpadānaṁ dasamaṁ.</div>
<div class="ENDH3" id="p_20Ap1_3091">
<span class="pN">3091</span>Tuvaradāyakavaggo pañcavīsatimo.</div>
<div class="SUMMARY" id="p_20Ap1_3092">
<span class="pN">3092</span><span class="firstLetter">T</span>assuddānaṁ</div>
<div class="q" id="p_20Ap1_3093"> <div class="p"> <table class="singleColumn"> <tr> <td> <div class="pN">3093</div> <div class="G">Tuvaranāganaḷinā,</div> </td> </tr> <tr> <td> <div class="G">viravī kuṭidhūpako;</div> </td> </tr> <tr> <td> <div class="G">Patto dhātusattaliyo,</div> </td> </tr> <tr> <td> <div class="G">bimbi uddālakena ca;</div> </td> </tr> <tr> <td> <div class="G">Sattatiṁsati gāthāyo,</div> </td> </tr> <tr> <td> <div class="G">gaṇitāyo vibhāvibhi.</div> </td> </tr> </table> </div>
</div>
</html>

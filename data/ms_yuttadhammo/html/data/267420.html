<html>
<div class="i">29.6 Upaṭṭhākadāyakattheraapadāna</div>
<div class="h">Paṇṇadāyakavagga</div>
<div class="h">Upaṭṭhākadāyakattheraapadāna</div>
<div class="q" id="p_20Ap1_3320"> <div class="divNumber">24.</div> <div class="p"> <table class="singleColumn"> <tr> <td> <div class="pN">3320</div> <div class="G">“Rathiyaṁ paṭipajjantaṁ,</div> </td> </tr> <tr> <td> <div class="G">āhutīnaṁ paṭiggahaṁ;</div> </td> </tr> <tr> <td> <div class="G">Dvipadindaṁ mahānāgaṁ,</div> </td> </tr> <tr> <td> <div class="G">lokajeṭṭhaṁ narāsabhaṁ.</div> </td> </tr> </table> </div>
</div>
<div class="q" id="p_20Ap1_3321"> <div class="divNumber">25.</div> <div class="p"> <table class="singleColumn"> <tr> <td> <div class="pN">3321</div> <div class="G">Pakkosāpiya tassāhaṁ,</div> </td> </tr> <tr> <td> <div class="G">sabbalokahitesino;</div> </td> </tr> <tr> <td> <div class="G">Upaṭṭhāko mayā dinno,</div> </td> </tr> <tr> <td> <div class="G">siddhatthassa mahesino.</div> </td> </tr> </table> </div>
</div>
<div class="q" id="p_20Ap1_3322"> <div class="divNumber">26.</div> <div class="p"> <table class="singleColumn"> <tr> <td> <div class="pN">3322</div> <div class="G">Paṭiggahetvā sambuddho,</div> </td> </tr> <tr> <td> <div class="G">niyyādesi mahāmuni;</div> </td> </tr> <tr> <td> <div class="G">Uṭṭhāya āsanā tamhā,</div> </td> </tr> <tr> <td> <div class="G">pakkāmi pācināmukho.</div> </td> </tr> </table> </div>
</div>
<div class="q" id="p_20Ap1_3323"> <div class="divNumber">27.</div> <div class="p"> <table class="singleColumn"> <tr> <td> <div class="pN">3323</div> <div class="G">Catunnavutito kappe,</div> </td> </tr> <tr> <td> <div class="G">upaṭṭhākamadaṁ tadā;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">upaṭṭhānassidaṁ phalaṁ.</div> </td> </tr> </table> </div>
</div>
<div class="q" id="p_20Ap1_3324"> <div class="divNumber">28.</div> <div class="p"> <table class="singleColumn"> <tr> <td> <div class="pN">3324</div> <div class="G">Sattapaññāsito kappe,</div> </td> </tr> <tr> <td> <div class="G">balasenasanāmako;</div> </td> </tr> <tr> <td> <div class="G">Sattaratanasampanno,</div> </td> </tr> <tr> <td> <div class="G">cakkavattī mahabbalo.</div> </td> </tr> </table> </div>
</div>
<div class="q" id="p_20Ap1_3325"> <div class="divNumber">29.</div> <div class="p"> <table class="singleColumn"> <tr> <td> <div class="pN">3325</div> <div class="G">Paṭisambhidā catasso,</div> </td> </tr> <tr> <td> <div class="G">…pe…</div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_3326"> <div class="p">
<span class="pN">3326</span>Itthaṁ sudaṁ āyasmā upaṭṭhākadāyako thero imā gāthāyo abhāsitthāti. </div>
</div>
<div class="CENTER" id="p_20Ap1_3327">
<span class="pN">3327</span>Upaṭṭhākadāyakattherassāpadānaṁ chaṭṭhaṁ.</div>
</html>

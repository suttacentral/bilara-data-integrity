<html>
<div class="i">8.1 Cha disā</div>
<div class="h">Siṅgālasutta</div>
<div class="h">Cha disā</div>
<div class="q" id="p_8D_577"> <div class="divNumber">244.</div> <div class="p">
<span class="pN">577</span>“Na kho, gahapatiputta, ariyassa vinaye evaṁ cha disā namassitabbā”ti. “Yathā kathaṁ pana, bhante, ariyassa vinaye cha disā namassitabbā? Sādhu me, bhante, bhagavā tathā dhammaṁ desetu, yathā ariyassa vinaye cha disā namassitabbā”ti. </div>
</div>
<div class="q" id="p_8D_578"> <div class="p">
<span class="pN">578</span>“Tena hi, gahapatiputta, suṇohi sādhukaṁ manasikarohi bhāsissāmī”ti. “Evaṁ, bhante”ti kho siṅgālako gahapatiputto bhagavato paccassosi. Bhagavā etadavoca—  </div>
</div>
<div class="q" id="p_8D_579"> <div class="p">
<span class="pN">579</span>“Yato kho, gahapatiputta, ariyasāvakassa cattāro kammakilesā pahīnā honti, catūhi ca ṭhānehi pāpakammaṁ na karoti, cha ca bhogānaṁ apāyamukhāni na sevati, so evaṁ cuddasa pāpakāpagato chaddisāpaṭicchādī ubholokavijayāya paṭipanno hoti. Tassa ayañceva loko āraddho hoti paro ca loko. So kāyassa bhedā paraṁ maraṇā sugatiṁ saggaṁ lokaṁ upapajjati. </div>
</div>
</html>

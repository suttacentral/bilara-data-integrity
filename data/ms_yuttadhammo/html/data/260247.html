<html>
<div class="i">2.1.1.4 Uppādavāra</div>
<div class="h">Niddesa</div>
<div class="h">Suddhacittasāmañña</div>
<div class="h">Puggalavāra</div>
<div class="h">Uppādavāra</div>
<div class="q" id="p_34Y8_277"> <div class="divNumber">66.</div> <div class="p">
<span class="pN">277</span>» Yassa cittaṁ uppajjati tassa cittaṁ uppajjitthāti? Āmantā. </div>
</div>
<div class="q" id="p_34Y8_278"> <div class="p">
<span class="pN">278</span>« Yassa vā pana cittaṁ uppajjittha tassa cittaṁ uppajjatīti? </div>
</div>
<div class="q" id="p_34Y8_279"> <div class="p">
<span class="pN">279</span>Cittassa bhaṅgakkhaṇe nirodhasamāpannānaṁ asaññasattānaṁ tesaṁ cittaṁ uppajjittha, no ca tesaṁ cittaṁ uppajjati. Cittassa uppādakkhaṇe tesaṁ cittaṁ uppajjittha ceva uppajjati ca. </div>
</div>
<div class="q" id="p_34Y8_280"> <div class="p">
<span class="pN">280</span>» Yassa cittaṁ na uppajjati tassa cittaṁ na uppajjitthāti? Uppajjittha. </div>
</div>
<div class="q" id="p_34Y8_281"> <div class="p">
<span class="pN">281</span>« Yassa vā pana cittaṁ na uppajjittha tassa cittaṁ na uppajjatīti? Natthi. </div>
</div>
<div class="q" id="p_34Y8_282"> <div class="divNumber">67.</div> <div class="p">
<span class="pN">282</span>» Yassa cittaṁ uppajjati tassa cittaṁ uppajjissatīti? </div>
</div>
<div class="q" id="p_34Y8_283"> <div class="p">
<span class="pN">283</span>Pacchimacittassa uppādakkhaṇe tesaṁ cittaṁ uppajjati, no ca tesaṁ cittaṁ uppajjissati. Itaresaṁ cittassa uppādakkhaṇe tesaṁ cittaṁ uppajjati ceva uppajjissati ca. </div>
</div>
<div class="q" id="p_34Y8_284"> <div class="p">
<span class="pN">284</span>« Yassa vā pana cittaṁ uppajjissati tassa cittaṁ uppajjatīti? </div>
</div>
<div class="q" id="p_34Y8_285"> <div class="p">
<span class="pN">285</span>Cittassa bhaṅgakkhaṇe nirodhasamāpannānaṁ asaññasattānaṁ tesaṁ cittaṁ uppajjissati, no ca tesaṁ cittaṁ uppajjati. Cittassa uppādakkhaṇe tesaṁ cittaṁ uppajjissati ceva uppajjati ca. </div>
</div>
<div class="q" id="p_34Y8_286"> <div class="p">
<span class="pN">286</span>» Yassa cittaṁ na uppajjati tassa cittaṁ na uppajjissatīti? </div>
</div>
<div class="q" id="p_34Y8_287"> <div class="p">
<span class="pN">287</span>Cittassa bhaṅgakkhaṇe nirodhasamāpannānaṁ asaññasattānaṁ tesaṁ cittaṁ na uppajjati, no ca tesaṁ cittaṁ na uppajjissati. Pacchimacittassa bhaṅgakkhaṇe tesaṁ cittaṁ na ceva uppajjati na ca uppajjissati. </div>
</div>
<div class="q" id="p_34Y8_288"> <div class="p">
<span class="pN">288</span>« Yassa vā pana cittaṁ na uppajjissati tassa cittaṁ na uppajjatīti? </div>
</div>
<div class="q" id="p_34Y8_289"> <div class="p">
<span class="pN">289</span>Pacchimacittassa uppādakkhaṇe tesaṁ cittaṁ na uppajjissati, no ca tesaṁ cittaṁ na uppajjati. Pacchimacittassa bhaṅgakkhaṇe tesaṁ cittaṁ na ceva uppajjissati na ca uppajjati. </div>
</div>
<div class="q" id="p_34Y8_290"> <div class="divNumber">68.</div> <div class="p">
<span class="pN">290</span>» Yassa cittaṁ uppajjittha tassa cittaṁ uppajjissatīti? </div>
</div>
<div class="q" id="p_34Y8_291"> <div class="p">
<span class="pN">291</span>Pacchimacittasamaṅgīnaṁ tesaṁ cittaṁ uppajjittha, no ca tesaṁ cittaṁ uppajjissati. Itaresaṁ tesaṁ cittaṁ uppajjittha ceva uppajjissati ca. </div>
</div>
<div class="q" id="p_34Y8_292"> <div class="p">
<span class="pN">292</span>« Yassa vā pana cittaṁ uppajjissati tassa cittaṁ uppajjitthāti? Āmantā. </div>
</div>
<div class="q" id="p_34Y8_293"> <div class="p">
<span class="pN">293</span>» Yassa cittaṁ na uppajjittha tassa cittaṁ na uppajjissatīti? Natthi. </div>
</div>
<div class="q" id="p_34Y8_294"> <div class="p">
<span class="pN">294</span>« Yassa vā pana cittaṁ na uppajjissati tassa cittaṁ na uppajjitthāti? Uppajjittha. </div>
</div>
</html>

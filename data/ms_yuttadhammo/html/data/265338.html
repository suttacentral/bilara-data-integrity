<html>
<div class="i"> Atthi</div>
<div class="h">Mahantaraduka</div>
<div class="h">Cittasaṁsaṭṭhasamuṭṭhānaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Atthi</div>
<div class="q" id="p_38P2_3071"> <div class="divNumber">307.</div> <div class="p">
<span class="pN">3071</span>Cittasaṁsaṭṭhasamuṭṭhāno dhammo cittasaṁsaṭṭhasamuṭṭhānassa dhammassa atthipaccayena paccayo (paṭiccasadisā). Cittasaṁsaṭṭhasamuṭṭhāno dhammo nocittasaṁsaṭṭhasamuṭṭhānassa dhammassa atthipaccayena paccayo—  sahajātaṁ, pacchājātaṁ. (Saṁkhittaṁ.) Cittasaṁsaṭṭhasamuṭṭhāno dhammo cittasaṁsaṭṭhasamuṭṭhānassa ca nocittasaṁsaṭṭhasamuṭṭhānassa ca dhammassa atthipaccayena paccayo. (Paṭiccasadisā.) (3) </div>
</div>
<div class="q" id="p_38P2_3072"> <div class="p">
<span class="pN">3072</span>Nocittasaṁsaṭṭhasamuṭṭhāno dhammo nocittasaṁsaṭṭhasamuṭṭhānassa dhammassa atthipaccayena paccayo—  sahajātaṁ, purejātaṁ, pacchājātaṁ, āhāraṁ, indriyaṁ. (Purejātasadisaṁ purejātaṁ kātabbaṁ. Sabbaṁ saṁkhittaṁ. Vitthāretabbaṁ.) (1) </div>
</div>
<div class="q" id="p_38P2_3073"> <div class="p">
<span class="pN">3073</span>Nocittasaṁsaṭṭhasamuṭṭhāno dhammo cittasaṁsaṭṭhasamuṭṭhānassa dhammassa atthipaccayena paccayo—  sahajātaṁ, purejātaṁ. <span class="bold">Sahajātaṁ</span>—  cittaṁ sampayuttakānaṁ khandhānaṁ atthipaccayena paccayo; paṭisandhikkhaṇe cittaṁ sampayuttakānaṁ khandhānaṁ atthipaccayena paccayo, paṭisandhikkhaṇe vatthu cittasaṁsaṭṭhasamuṭṭhānānaṁ khandhānaṁ atthipaccayena paccayo. (<span class="bold">Purejātaṁ</span>—  purejātasadisaṁ, ninnānākaraṇaṁ.) (2) </div>
</div>
<div class="q" id="p_38P2_3074"> <div class="p">
<span class="pN">3074</span>Nocittasaṁsaṭṭhasamuṭṭhāno dhammo cittasaṁsaṭṭhasamuṭṭhānassa ca nocittasaṁsaṭṭhasamuṭṭhānassa ca dhammassa atthipaccayena paccayo—  sahajātaṁ, purejātaṁ. <span class="bold">Sahajātaṁ</span>—  cittaṁ sampayuttakānaṁ khandhānaṁ cittasamuṭṭhānānañca rūpānaṁ atthipaccayena paccayo; paṭisandhikkhaṇe cittaṁ sampayuttakānaṁ khandhānaṁ kaṭattā ca rūpānaṁ atthipaccayena paccayo, paṭisandhikkhaṇe vatthu cittassa sampayuttakānañca khandhānaṁ atthipaccayena paccayo. <span class="bold">Purejātaṁ</span>. (Purejātasadisaṁ.) (3) </div>
</div>
<div class="q" id="p_38P2_3075"> <div class="divNumber">308.</div> <div class="p">
<span class="pN">3075</span>Cittasaṁsaṭṭhasamuṭṭhāno ca nocittasaṁsaṭṭhasamuṭṭhāno ca dhammā cittasaṁsaṭṭhasamuṭṭhānassa dhammassa atthipaccayena paccayo—  sahajātaṁ, purejātaṁ. <span class="bold">Sahajāto</span>—  cakkhuviññāṇasahagato eko khandho ca cakkhuviññāṇañca dvinnaṁ khandhānaṁ…pe…  dve khandhā ca…pe…  cakkhuviññāṇasahagato eko khandho ca cakkhāyatanañca dvinnaṁ khandhānaṁ…pe…  dve khandhā ca…pe…  kāyaviññāṇasahagato…pe…  cittasaṁsaṭṭhasamuṭṭhāno eko khandho ca cittañca dvinnaṁ khandhānaṁ atthipaccayena paccayo, dve khandhā ca…pe…  cittasaṁsaṭṭhasamuṭṭhāno eko khandho ca vatthu ca dvinnaṁ khandhānaṁ atthipaccayena paccayo…pe…  dve khandhā ca…pe… . (Paṭisandhikkhaṇe dvepi kātabbā.) (1) </div>
</div>
<div class="q" id="p_38P2_3076"> <div class="p">
<span class="pN">3076</span>Cittasaṁsaṭṭhasamuṭṭhāno ca nocittasaṁsaṭṭhasamuṭṭhāno ca dhammā nocittasaṁsaṭṭhasamuṭṭhānassa dhammassa atthipaccayena paccayo—  sahajātaṁ, purejātaṁ, pacchājātaṁ, āhāraṁ, indriyaṁ. <span class="bold">Sahajātā</span>—  cakkhuviññāṇasahagatā khandhā ca cakkhāyatanañca cakkhuviññāṇassa atthipaccayena paccayo…pe…  kāyaviññāṇasahagatā…pe…  cittasaṁsaṭṭhasamuṭṭhānā khandhā ca cittañca cittasaṁsaṭṭhasamuṭṭhānānaṁ rūpānaṁ atthipaccayena paccayo, cittasaṁsaṭṭhasamuṭṭhānā khandhā ca mahābhūtā ca cittasaṁsaṭṭhasamuṭṭhānānaṁ rūpānaṁ atthipaccayena paccayo, cittasaṁsaṭṭhasamuṭṭhānā khandhā ca vatthu ca cittassa atthipaccayena paccayo (paṭisandhikkhaṇe tīṇi kātabbā). <span class="bold">Pacchājātā</span>—  cittasaṁsaṭṭhasamuṭṭhānā khandhā ca cittañca purejātassa imassa nocittasaṁsaṭṭhasamuṭṭhānassa kāyassa atthipaccayena paccayo. <span class="bold">Pacchājātā</span>—  cittasaṁsaṭṭhasamuṭṭhānā khandhā ca cittañca kabaḷīkāro āhāro ca imassa nocittasaṁsaṭṭhasamuṭṭhānassa kāyassa atthipaccayena paccayo. <span class="bold">Pacchājātā</span>—  cittasaṁsaṭṭhasamuṭṭhānā khandhā ca cittañca rūpajīvitindriyañca kaṭattārūpānaṁ atthipaccayena paccayo. (2) </div>
</div>
<div class="q" id="p_38P2_3077"> <div class="p">
<span class="pN">3077</span>Cittasaṁsaṭṭhasamuṭṭhāno ca nocittasaṁsaṭṭhasamuṭṭhāno ca dhammā cittasaṁsaṭṭhasamuṭṭhānassa ca nocittasaṁsaṭṭhasamuṭṭhānassa ca dhammassa atthipaccayena paccayo—  sahajātaṁ, purejātaṁ. <span class="bold">Sahajāto</span>—  cakkhuviññāṇasahagato eko khandho ca cakkhāyatanañca dvinnaṁ khandhānaṁ cakkhuviññāṇassa ca atthipaccayena paccayo, dve khandhā ca…pe…  kāyaviññāṇasahagato…pe… . <span class="bold">Sahajāto</span>—  cittasaṁsaṭṭhasamuṭṭhāno eko khandho ca cittañca dvinnaṁ khandhānaṁ cittasamuṭṭhānānañca rūpānaṁ atthipaccayena paccayo, dve khandhā ca…pe…  cittasaṁsaṭṭhasamuṭṭhāno eko khandho ca vatthu ca dvinnaṁ khandhānaṁ cittassa ca atthipaccayena paccayo, dve khandhā ca…pe… . (Paṭisandhikkhaṇe dvepi kātabbā.) (3) </div>
</div>
</html>

<html>
<div class="i">2.1.2.2 Mūlamūlanaya</div>
<div class="h">Niddesa</div>
<div class="h">Mūlavāraniddesa</div>
<div class="h">Akusalapada nayacatukka</div>
<div class="h">Mūlamūlanaya</div>
<div class="q" id="p_33Y1_146"> <div class="divNumber">65.</div> <div class="p">
<span class="pN">146</span>»  Ye keci akusalā dhammā, sabbe te akusalamūlamūlāti? </div>
</div>
<div class="q" id="p_33Y1_147"> <div class="p">
<span class="pN">147</span>Tīṇeva akusalamūlamūlāni. Avasesā akusalā dhammā na akusalamūlamūlā. </div>
</div>
<div class="q" id="p_33Y1_148"> <div class="p">
<span class="pN">148</span>«  Ye vā pana akusalamūlamūlā, sabbe te dhammā akusalāti? Āmantā. </div>
</div>
<div class="q" id="p_33Y1_149"> <div class="divNumber">66.</div> <div class="p">
<span class="pN">149</span>»  Ye keci akusalā dhammā, sabbe te akusalamūlena ekamūlamūlāti? </div>
</div>
<div class="q" id="p_33Y1_150"> <div class="p">
<span class="pN">150</span>Ahetukaṁ akusalaṁ akusalamūlena na ekamūlamūlaṁ. Sahetukaṁ akusalaṁ akusalamūlena ekamūlamūlaṁ. </div>
</div>
<div class="q" id="p_33Y1_151"> <div class="p">
<span class="pN">151</span>«  Ye vā pana akusalamūlena ekamūlamūlā, sabbe te dhammā akusalāti? </div>
</div>
<div class="q" id="p_33Y1_152"> <div class="p">
<span class="pN">152</span>Akusalasamuṭṭhānaṁ rūpaṁ akusalamūlena ekamūlamūlaṁ, na akusalaṁ. Akusalaṁ akusalamūlena ekamūlamūlañceva akusalañca. </div>
</div>
<div class="q" id="p_33Y1_153"> <div class="divNumber">67.</div> <div class="p">
<span class="pN">153</span>»  Ye keci akusalamūlena ekamūlamūlā dhammā, sabbe te akusalamūlena aññamaññamūlamūlāti? </div>
</div>
<div class="q" id="p_33Y1_154"> <div class="p">
<span class="pN">154</span>Mūlāni yāni ekato uppajjanti akusalamūlāni ekamūlamūlāni ceva aññamaññamūlamūlāni ca. Avasesā akusalamūlasahajātā dhammā akusalamūlena ekamūlamūlā, na ca aññamaññamūlamūlā. </div>
</div>
<div class="q" id="p_33Y1_155"> <div class="p">
<span class="pN">155</span>«  Ye vā pana akusalamūlena aññamaññamūlamūlā, sabbe te dhammā akusalāti? Āmantā. (2) </div>
</div>
</html>

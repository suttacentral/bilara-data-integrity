<html>
<div class="i"> Ārammaṇa</div>
<div class="h">Vipākattika</div>
<div class="h">Paccayavāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Ārammaṇa</div>
<div class="q" id="p_36P1_2182"> <div class="divNumber">61.</div> <div class="p">
<span class="pN">2182</span>Vipākaṁ dhammaṁ paccayā vipāko dhammo uppajjati ārammaṇapaccayā— vipākaṁ ekaṁ khandhaṁ paccayā tayo khandhā…pe… dve khandhe paccayā dve khandhā; paṭisandhikkhaṇe…pe…. (1) </div>
</div>
<div class="q" id="p_36P1_2183"> <div class="p">
<span class="pN">2183</span>Vipākadhammadhammaṁ paccayā vipākadhammadhammo uppajjati ārammaṇapaccayā— vipākadhammadhammaṁ ekaṁ khandhaṁ paccayā tayo khandhā…pe… dve khandhe paccayā dve khandhā. (1) </div>
</div>
<div class="q" id="p_36P1_2184"> <div class="p">
<span class="pN">2184</span>Nevavipākanavipākadhammadhammaṁ paccayā nevavipākanavipākadhammadhammo uppajjati ārammaṇapaccayā— nevavipākanavipākadhammadhammaṁ ekaṁ khandhaṁ paccayā tayo khandhā…pe… dve khandhe paccayā dve khandhā, vatthuṁ paccayā nevavipākanavipākadhammadhammā khandhā. (1) </div>
</div>
<div class="q" id="p_36P1_2185"> <div class="p">
<span class="pN">2185</span>Nevavipākanavipākadhammadhammaṁ paccayā vipāko dhammo uppajjati ārammaṇapaccayā— cakkhāyatanaṁ paccayā cakkhuviññāṇaṁ, sotāyatanaṁ paccayā sotaviññāṇaṁ, ghānāyatanaṁ paccayā ghānaviññāṇaṁ, jivhāyatanaṁ paccayā jivhāviññāṇaṁ, kāyāyatanaṁ paccayā kāyaviññāṇaṁ; vatthuṁ paccayā vipākā khandhā, paṭisandhikkhaṇe vatthuṁ paccayā vipākā khandhā. (2) </div>
</div>
<div class="q" id="p_36P1_2186"> <div class="p">
<span class="pN">2186</span>Nevavipākanavipākadhammadhammaṁ paccayā vipākadhammadhammo uppajjati ārammaṇapaccayā— vatthuṁ paccayā vipākadhammadhammā khandhā. (3) </div>
</div>
<div class="q" id="p_36P1_2187"> <div class="p">
<span class="pN">2187</span>Vipākañca nevavipākanavipākadhammadhammañca dhammaṁ paccayā vipāko dhammo uppajjati ārammaṇapaccayā— cakkhuviññāṇasahagataṁ ekaṁ khandhañca cakkhāyatanañca paccayā tayo khandhā…pe… dve khandhe ca cakkhāyatanañca paccayā dve khandhā, sota… ghāna… jivhā… kāya… vipākaṁ ekaṁ khandhañca vatthuñca paccayā tayo khandhā…pe… dve khandhe ca vatthuñca paccayā dve khandhā; paṭisandhikkhaṇe vipākaṁ ekaṁ khandhañca vatthuñca paccayā tayo khandhā…pe… dve khandhe ca vatthuñca paccayā dve khandhā. (1) </div>
</div>
<div class="q" id="p_36P1_2188"> <div class="p">
<span class="pN">2188</span>Vipākadhammadhammañca nevavipākanavipākadhammadhammañca dhammaṁ paccayā vipākadhammadhammo uppajjati ārammaṇapaccayā— vipākadhammadhammaṁ ekaṁ khandhañca vatthuñca paccayā tayo khandhā…pe… dve khandhe ca vatthuñca paccayā dve khandhā. (1) </div>
</div>
</html>

<html>
<div class="i">55.10 Cūḷasugandhattheraapadāna</div>
<div class="h">Bhaddiyavagga</div>
<div class="h">Cūḷasugandhattheraapadāna</div>
<div class="q" id="p_20Ap1_7624"> <div class="divNumber">272.</div> <div class="p"> <table class="singleColumn"> <tr> <td> <div class="pN">7624</div> <div class="G">“Imamhi bhaddake kappe,</div> </td> </tr> <tr> <td> <div class="G">brahmabandhu mahāyaso;</div> </td> </tr> <tr> <td> <div class="G">Kassapo nāma gottena,</div> </td> </tr> <tr> <td> <div class="G">uppajji vadataṁ varo.</div> </td> </tr> </table> </div>
</div>
<div class="q" id="p_20Ap1_7625"> <div class="divNumber">273.</div> <div class="p"> <table class="singleColumn"> <tr> <td> <div class="pN">7625</div> <div class="G">Anubyañjanasampanno,</div> </td> </tr> <tr> <td> <div class="G">bāttiṁsavaralakkhaṇo;</div> </td> </tr> <tr> <td> <div class="G">Byāmappabhāparivuto,</div> </td> </tr> <tr> <td> <div class="G">raṁsijālasamotthaṭo.</div> </td> </tr> </table> </div>
</div>
<div class="q" id="p_20Ap1_7626"> <div class="divNumber">274.</div> <div class="p"> <table class="singleColumn"> <tr> <td> <div class="pN">7626</div> <div class="G">Assāsetā yathā cando,</div> </td> </tr> <tr> <td> <div class="G">sūriyova pabhaṅkaro;</div> </td> </tr> <tr> <td> <div class="G">Nibbāpetā yathā megho,</div> </td> </tr> <tr> <td> <div class="G">sāgarova guṇākaro.</div> </td> </tr> </table> </div>
</div>
<div class="q" id="p_20Ap1_7627"> <div class="divNumber">275.</div> <div class="p"> <table class="singleColumn"> <tr> <td> <div class="pN">7627</div> <div class="G">Dharaṇīriva sīlena,</div> </td> </tr> <tr> <td> <div class="G">himavāva samādhinā;</div> </td> </tr> <tr> <td> <div class="G">Ākāso viya paññāya,</div> </td> </tr> <tr> <td> <div class="G">asaṅgo anilo yathā.</div> </td> </tr> </table> </div>
</div>
<div class="q" id="p_20Ap1_7628"> <div class="divNumber">276.</div> <div class="p"> <table class="singleColumn"> <tr> <td> <div class="pN">7628</div> <div class="G">Tadāhaṁ bārāṇasiyaṁ,</div> </td> </tr> <tr> <td> <div class="G">upapanno mahākule;</div> </td> </tr> <tr> <td> <div class="G">Pahūtadhanadhaññasmiṁ,</div> </td> </tr> <tr> <td> <div class="G">nānāratanasañcaye.</div> </td> </tr> </table> </div>
</div>
<div class="q" id="p_20Ap1_7629"> <div class="divNumber">277.</div> <div class="p"> <table class="singleColumn"> <tr> <td> <div class="pN">7629</div> <div class="G">Mahatā parivārena,</div> </td> </tr> <tr> <td> <div class="G">nisinnaṁ lokanāyakaṁ;</div> </td> </tr> <tr> <td> <div class="G">Upecca dhammamassosiṁ,</div> </td> </tr> <tr> <td> <div class="G">amataṁva manoharaṁ.</div> </td> </tr> </table> </div>
</div>
<div class="q" id="p_20Ap1_7630"> <div class="divNumber">278.</div> <div class="p"> <table class="singleColumn"> <tr> <td> <div class="pN">7630</div> <div class="G">Dvattiṁsalakkhaṇadharo,</div> </td> </tr> <tr> <td> <div class="G">sanakkhattova candimā;</div> </td> </tr> <tr> <td> <div class="G">Anubyañjanasampanno,</div> </td> </tr> <tr> <td> <div class="G">sālarājāva phullito.</div> </td> </tr> </table> </div>
</div>
<div class="q" id="p_20Ap1_7631"> <div class="divNumber">279.</div> <div class="p"> <table class="singleColumn"> <tr> <td> <div class="pN">7631</div> <div class="G">Raṁsijālaparikkhitto,</div> </td> </tr> <tr> <td> <div class="G">dittova kanakācalo;</div> </td> </tr> <tr> <td> <div class="G">Byāmappabhāparivuto,</div> </td> </tr> <tr> <td> <div class="G">sataraṁsī divākaro.</div> </td> </tr> </table> </div>
</div>
<div class="q" id="p_20Ap1_7632"> <div class="divNumber">280.</div> <div class="p"> <table class="singleColumn"> <tr> <td> <div class="pN">7632</div> <div class="G">Soṇṇānano jinavaro,</div> </td> </tr> <tr> <td> <div class="G">samaṇīva siluccayo;</div> </td> </tr> <tr> <td> <div class="G">Karuṇā puṇṇahadayo,</div> </td> </tr> <tr> <td> <div class="G">guṇena viya sāgaro.</div> </td> </tr> </table> </div>
</div>
<div class="q" id="p_20Ap1_7633"> <div class="divNumber">281.</div> <div class="p"> <table class="singleColumn"> <tr> <td> <div class="pN">7633</div> <div class="G">Lokavissutakitti ca,</div> </td> </tr> <tr> <td> <div class="G">sinerūva naguttamo;</div> </td> </tr> <tr> <td> <div class="G">Yasasā vitthato vīro,</div> </td> </tr> <tr> <td> <div class="G">ākāsasadiso muni.</div> </td> </tr> </table> </div>
</div>
<div class="q" id="p_20Ap1_7634"> <div class="divNumber">282.</div> <div class="p"> <table class="singleColumn"> <tr> <td> <div class="pN">7634</div> <div class="G">Asaṅgacitto sabbattha,</div> </td> </tr> <tr> <td> <div class="G">anilo viya nāyako;</div> </td> </tr> <tr> <td> <div class="G">Patiṭṭhā sabbabhūtānaṁ,</div> </td> </tr> <tr> <td> <div class="G">mahīva munisattamo.</div> </td> </tr> </table> </div>
</div>
<div class="q" id="p_20Ap1_7635"> <div class="divNumber">283.</div> <div class="p"> <table class="singleColumn"> <tr> <td> <div class="pN">7635</div> <div class="G">Anupalitto lokena,</div> </td> </tr> <tr> <td> <div class="G">toyena padumaṁ yathā;</div> </td> </tr> <tr> <td> <div class="G">Kuvādagacchadahano,</div> </td> </tr> <tr> <td> <div class="G">aggikhandhova sobhasi.</div> </td> </tr> </table> </div>
</div>
<div class="q" id="p_20Ap1_7636"> <div class="divNumber">284.</div> <div class="p"> <table class="singleColumn"> <tr> <td> <div class="pN">7636</div> <div class="G">Agadho viya sabbattha,</div> </td> </tr> <tr> <td> <div class="G">kilesavisanāsako;</div> </td> </tr> <tr> <td> <div class="G">Gandhamādanaselova,</div> </td> </tr> <tr> <td> <div class="G">guṇagandhavibhūsito.</div> </td> </tr> </table> </div>
</div>
<div class="q" id="p_20Ap1_7637"> <div class="divNumber">285.</div> <div class="p"> <table class="singleColumn"> <tr> <td> <div class="pN">7637</div> <div class="G">Guṇānaṁ ākaro vīro,</div> </td> </tr> <tr> <td> <div class="G">ratanānaṁva sāgaro;</div> </td> </tr> <tr> <td> <div class="G">Sindhūva vanarājīnaṁ,</div> </td> </tr> <tr> <td> <div class="G">kilesamalahārako.</div> </td> </tr> </table> </div>
</div>
<div class="q" id="p_20Ap1_7638"> <div class="divNumber">286.</div> <div class="p"> <table class="singleColumn"> <tr> <td> <div class="pN">7638</div> <div class="G">Vijayīva mahāyodho,</div> </td> </tr> <tr> <td> <div class="G">mārasenāvamaddano;</div> </td> </tr> <tr> <td> <div class="G">Cakkavattīva so rājā,</div> </td> </tr> <tr> <td> <div class="G">bojjhaṅgaratanissaro.</div> </td> </tr> </table> </div>
</div>
<div class="q" id="p_20Ap1_7639"> <div class="divNumber">287.</div> <div class="p"> <table class="singleColumn"> <tr> <td> <div class="pN">7639</div> <div class="G">Mahābhisakkasaṅkāso,</div> </td> </tr> <tr> <td> <div class="G">dosabyādhitikicchako;</div> </td> </tr> <tr> <td> <div class="G">Sallakatto yathā vejjo,</div> </td> </tr> <tr> <td> <div class="G">diṭṭhigaṇḍaviphālako.</div> </td> </tr> </table> </div>
</div>
<div class="q" id="p_20Ap1_7640"> <div class="divNumber">288.</div> <div class="p"> <table class="singleColumn"> <tr> <td> <div class="pN">7640</div> <div class="G">So tadā lokapajjoto,</div> </td> </tr> <tr> <td> <div class="G">sanarāmarasakkato;</div> </td> </tr> <tr> <td> <div class="G">Parisāsu narādicco,</div> </td> </tr> <tr> <td> <div class="G">dhammaṁ desayate jino.</div> </td> </tr> </table> </div>
</div>
<div class="q" id="p_20Ap1_7641"> <div class="divNumber">289.</div> <div class="p"> <table class="singleColumn"> <tr> <td> <div class="pN">7641</div> <div class="G">‘Dānaṁ datvā mahābhogo,</div> </td> </tr> <tr> <td> <div class="G">sīlena sugatūpago;</div> </td> </tr> <tr> <td> <div class="G">Bhāvanāya ca nibbāti’,</div> </td> </tr> <tr> <td> <div class="G">iccevamanusāsatha.</div> </td> </tr> </table> </div>
</div>
<div class="q" id="p_20Ap1_7642"> <div class="divNumber">290.</div> <div class="p"> <table class="singleColumn"> <tr> <td> <div class="pN">7642</div> <div class="G">Desanaṁ taṁ mahassādaṁ,</div> </td> </tr> <tr> <td> <div class="G">ādimajjhantasobhanaṁ;</div> </td> </tr> <tr> <td> <div class="G">Suṇanti parisā sabbā,</div> </td> </tr> <tr> <td> <div class="G">amataṁva mahārasaṁ.</div> </td> </tr> </table> </div>
</div>
<div class="q" id="p_20Ap1_7643"> <div class="divNumber">291.</div> <div class="p"> <table class="singleColumn"> <tr> <td> <div class="pN">7643</div> <div class="G">Sutvā sumadhuraṁ dhammaṁ,</div> </td> </tr> <tr> <td> <div class="G">pasanno jinasāsane;</div> </td> </tr> <tr> <td> <div class="G">Sugataṁ saraṇaṁ gantvā,</div> </td> </tr> <tr> <td> <div class="G">yāvajīvaṁ namassahaṁ.</div> </td> </tr> </table> </div>
</div>
<div class="q" id="p_20Ap1_7644"> <div class="divNumber">292.</div> <div class="p"> <table class="singleColumn"> <tr> <td> <div class="pN">7644</div> <div class="G">Munino gandhakuṭiyā,</div> </td> </tr> <tr> <td> <div class="G">opuñjesiṁ tadā mahiṁ;</div> </td> </tr> <tr> <td> <div class="G">Catujjātena gandhena,</div> </td> </tr> <tr> <td> <div class="G">māse aṭṭha dinesvahaṁ.</div> </td> </tr> </table> </div>
</div>
<div class="q" id="p_20Ap1_7645"> <div class="divNumber">293.</div> <div class="p"> <table class="singleColumn"> <tr> <td> <div class="pN">7645</div> <div class="G">Paṇidhāya sugandhattaṁ,</div> </td> </tr> <tr> <td> <div class="G">sarīravissagandhino;</div> </td> </tr> <tr> <td> <div class="G">Tadā jino viyākāsi,</div> </td> </tr> <tr> <td> <div class="G">sugandhatanulābhitaṁ.</div> </td> </tr> </table> </div>
</div>
<div class="q" id="p_20Ap1_7646"> <div class="divNumber">294.</div> <div class="p"> <table class="singleColumn"> <tr> <td> <div class="pN">7646</div> <div class="G">‘Yo yaṁ gandhakuṭibhūmiṁ,</div> </td> </tr> <tr> <td> <div class="G">gandhenopuñjate sakiṁ;</div> </td> </tr> <tr> <td> <div class="G">Tena kammavipākena,</div> </td> </tr> <tr> <td> <div class="G">upapanno tahiṁ tahiṁ.</div> </td> </tr> </table> </div>
</div>
<div class="q" id="p_20Ap1_7647"> <div class="divNumber">295.</div> <div class="p"> <table class="singleColumn"> <tr> <td> <div class="pN">7647</div> <div class="G">Sugandhadeho sabbattha,</div> </td> </tr> <tr> <td> <div class="G">bhavissati ayaṁ naro;</div> </td> </tr> <tr> <td> <div class="G">Guṇagandhayutto hutvā,</div> </td> </tr> <tr> <td> <div class="G">nibbāyissatināsavo’.</div> </td> </tr> </table> </div>
</div>
<div class="q" id="p_20Ap1_7648"> <div class="divNumber">296.</div> <div class="p"> <table class="singleColumn"> <tr> <td> <div class="pN">7648</div> <div class="G">Tena kammena sukatena,</div> </td> </tr> <tr> <td> <div class="G">cetanāpaṇidhīhi ca;</div> </td> </tr> <tr> <td> <div class="G">Jahitvā mānusaṁ dehaṁ,</div> </td> </tr> <tr> <td> <div class="G">tāvatiṁsamagacchahaṁ.</div> </td> </tr> </table> </div>
</div>
<div class="q" id="p_20Ap1_7649"> <div class="divNumber">297.</div> <div class="p"> <table class="singleColumn"> <tr> <td> <div class="pN">7649</div> <div class="G">Pacchime ca bhave dāni,</div> </td> </tr> <tr> <td> <div class="G">jāto vippakule ahaṁ;</div> </td> </tr> <tr> <td> <div class="G">Gabbhaṁ me vasato mātā,</div> </td> </tr> <tr> <td> <div class="G">dehenāsi sugandhitā.</div> </td> </tr> </table> </div>
</div>
<div class="q" id="p_20Ap1_7650"> <div class="divNumber">298.</div> <div class="p"> <table class="singleColumn"> <tr> <td> <div class="pN">7650</div> <div class="G">Yadā ca mātukucchimhā,</div> </td> </tr> <tr> <td> <div class="G">nikkhamāmi tadā purī;</div> </td> </tr> <tr> <td> <div class="G">Sāvatthisabbagandhehi,</div> </td> </tr> <tr> <td> <div class="G">vāsitā viya vāyatha.</div> </td> </tr> </table> </div>
</div>
<div class="q" id="p_20Ap1_7651"> <div class="divNumber">299.</div> <div class="p"> <table class="singleColumn"> <tr> <td> <div class="pN">7651</div> <div class="G">Pupphavassañca surabhi,</div> </td> </tr> <tr> <td> <div class="G">dibbagandhaṁ manoramaṁ;</div> </td> </tr> <tr> <td> <div class="G">Dhūpāni ca mahagghāni,</div> </td> </tr> <tr> <td> <div class="G">upavāyiṁsu tāvade.</div> </td> </tr> </table> </div>
</div>
<div class="q" id="p_20Ap1_7652"> <div class="divNumber">300.</div> <div class="p"> <table class="singleColumn"> <tr> <td> <div class="pN">7652</div> <div class="G">Devā ca sabbagandhehi,</div> </td> </tr> <tr> <td> <div class="G">dhūpapupphehi taṁ gharaṁ;</div> </td> </tr> <tr> <td> <div class="G">Vāsayiṁsu sugandhena,</div> </td> </tr> <tr> <td> <div class="G">yasmiṁ jāto ahaṁ ghare.</div> </td> </tr> </table> </div>
</div>
<div class="q" id="p_20Ap1_7653"> <div class="divNumber">301.</div> <div class="p"> <table class="singleColumn"> <tr> <td> <div class="pN">7653</div> <div class="G">Yadā ca taruṇo bhaddo,</div> </td> </tr> <tr> <td> <div class="G">paṭhame yobbane ṭhito;</div> </td> </tr> <tr> <td> <div class="G">Tadā selaṁ saparisaṁ,</div> </td> </tr> <tr> <td> <div class="G">vinetvā narasārathi.</div> </td> </tr> </table> </div>
</div>
<div class="q" id="p_20Ap1_7654"> <div class="divNumber">302.</div> <div class="p"> <table class="singleColumn"> <tr> <td> <div class="pN">7654</div> <div class="G">Tehi sabbehi parivuto,</div> </td> </tr> <tr> <td> <div class="G">sāvatthipuramāgato;</div> </td> </tr> <tr> <td> <div class="G">Tadā buddhānubhāvaṁ taṁ,</div> </td> </tr> <tr> <td> <div class="G">disvā pabbajito ahaṁ.</div> </td> </tr> </table> </div>
</div>
<div class="q" id="p_20Ap1_7655"> <div class="divNumber">303.</div> <div class="p"> <table class="singleColumn"> <tr> <td> <div class="pN">7655</div> <div class="G">Sīlaṁ samādhipaññañca,</div> </td> </tr> <tr> <td> <div class="G">vimuttiñca anuttaraṁ;</div> </td> </tr> <tr> <td> <div class="G">Bhāvetvā caturo dhamme,</div> </td> </tr> <tr> <td> <div class="G">pāpuṇiṁ āsavakkhayaṁ.</div> </td> </tr> </table> </div>
</div>
<div class="q" id="p_20Ap1_7656"> <div class="divNumber">304.</div> <div class="p"> <table class="singleColumn"> <tr> <td> <div class="pN">7656</div> <div class="G">Yadā pabbajito cāhaṁ,</div> </td> </tr> <tr> <td> <div class="G">yadā ca arahā ahuṁ;</div> </td> </tr> <tr> <td> <div class="G">Nibbāyissaṁ yadā cāhaṁ,</div> </td> </tr> <tr> <td> <div class="G">gandhavasso tadā ahu.</div> </td> </tr> </table> </div>
</div>
<div class="q" id="p_20Ap1_7657"> <div class="divNumber">305.</div> <div class="p"> <table class="singleColumn"> <tr> <td> <div class="pN">7657</div> <div class="G">Sarīragandho ca sadātiseti me,</div> </td> </tr> <tr> <td> <div class="G">Mahārahaṁ candanacampakuppalaṁ;</div> </td> </tr> <tr> <td> <div class="G">Tatheva gandhe itare ca sabbaso,</div> </td> </tr> <tr> <td> <div class="G">Pasayha vāyāmi tato tahiṁ tahiṁ.</div> </td> </tr> </table> </div>
</div>
<div class="q" id="p_20Ap1_7658"> <div class="divNumber">306.</div> <div class="p"> <table class="singleColumn"> <tr> <td> <div class="pN">7658</div> <div class="G">Kilesā jhāpitā mayhaṁ,</div> </td> </tr> <tr> <td> <div class="G">…pe…</div> </td> </tr> <tr> <td> <div class="G">viharāmi anāsavo.</div> </td> </tr> </table> </div>
</div>
<div class="q" id="p_20Ap1_7659"> <div class="divNumber">307.</div> <div class="p"> <table class="singleColumn"> <tr> <td> <div class="pN">7659</div> <div class="G">Svāgataṁ vata me āsi,</div> </td> </tr> <tr> <td> <div class="G">…pe…</div> </td> </tr> <tr> <td> <div class="G">kataṁ buddhassa sāsanaṁ.</div> </td> </tr> </table> </div>
</div>
<div class="q" id="p_20Ap1_7660"> <div class="divNumber">308.</div> <div class="p"> <table class="singleColumn"> <tr> <td> <div class="pN">7660</div> <div class="G">Paṭisambhidā catasso,</div> </td> </tr> <tr> <td> <div class="G">…pe…</div> </td> </tr> <tr> <td> <div class="G">kataṁ buddhassa sāsanaṁ”. (6245)</div> </td> </tr> </table> </div>
</div>
<div class="q" id="p_20Ap1_7661"> <div class="p">
<span class="pN">7661</span>Itthaṁ sudaṁ āyasmā cūḷasugandho thero imā gāthāyo abhāsitthāti. </div>
</div>
<div class="CENTER" id="p_20Ap1_7662">
<span class="pN">7662</span>Cūḷasugandhattherassāpadānaṁ dasamaṁ.</div>
<div class="ENDH3" id="p_20Ap1_7663">
<span class="pN">7663</span>Bhaddiyavaggo pañcapaññāsamo.</div>
<div class="SUMMARY" id="p_20Ap1_7664">
<span class="pN">7664</span><span class="firstLetter">T</span>assuddānaṁ</div>
<div class="q" id="p_20Ap1_7665"> <div class="p"> <table class="singleColumn"> <tr> <td> <div class="pN">7665</div> <div class="G">Bhaddiyo revato thero,</div> </td> </tr> <tr> <td> <div class="G">mahālābhī ca sīvali;</div> </td> </tr> <tr> <td> <div class="G">Vaṅgīso nandako ceva,</div> </td> </tr> <tr> <td> <div class="G">kāḷudāyī tathābhayo.</div> </td> </tr> </table> </div>
</div>
<div class="q" id="p_20Ap1_7666"> <div class="p"> <table class="singleColumn"> <tr> <td> <div class="pN">7666</div> <div class="G">Lomaso vanavaccho ca,</div> </td> </tr> <tr> <td> <div class="G">sugandho ceva dasamo;</div> </td> </tr> <tr> <td> <div class="G">Tīṇi gāthāsatā tattha,</div> </td> </tr> <tr> <td> <div class="G">soḷasā ca taduttari.</div> </td> </tr> </table> </div>
</div>
<div class="SUMMARY" id="p_20Ap1_7667">
<span class="pN">7667</span><span class="firstLetter">A</span>tha <span class="firstLetter">v</span>agguddānaṁ</div>
<div class="q" id="p_20Ap1_7668"> <div class="p"> <table class="singleColumn"> <tr> <td> <div class="pN">7668</div> <div class="G">Kaṇikāravhayo vaggo,</div> </td> </tr> <tr> <td> <div class="G">phalado tiṇadāyako;</div> </td> </tr> <tr> <td> <div class="G">Kaccāno bhaddiyo vaggo,</div> </td> </tr> <tr> <td> <div class="G">gāthāyo gaṇitā cimā.</div> </td> </tr> </table> </div>
</div>
<div class="q" id="p_20Ap1_7669"> <div class="p"> <table class="singleColumn"> <tr> <td> <div class="pN">7669</div> <div class="G">Navagāthāsatānīha,</div> </td> </tr> <tr> <td> <div class="G">caturāsītiyeva ca;</div> </td> </tr> <tr> <td> <div class="G">Sapaññāsaṁ pañcasataṁ,</div> </td> </tr> <tr> <td> <div class="G">apadānā pakāsitā.</div> </td> </tr> </table> </div>
</div>
<div class="q" id="p_20Ap1_7670"> <div class="p"> <table class="singleColumn"> <tr> <td> <div class="pN">7670</div> <div class="G">Saha udānagāthāhi,</div> </td> </tr> <tr> <td> <div class="G">chasahassāni hontimā;</div> </td> </tr> <tr> <td> <div class="G">Dvesatāni ca gāthānaṁ,</div> </td> </tr> <tr> <td> <div class="G">aṭṭhārasa taduttari.</div> </td> </tr> </table> </div>
</div>
</html>

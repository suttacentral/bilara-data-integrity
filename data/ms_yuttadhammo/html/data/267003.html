<html>
<div class="i">3.6 Seriṇīpetivatthu</div>
<div class="h">Cūḷavagga</div>
<div class="h">Seriṇīpetivatthu</div>
<div class="q" id="p_19Pv_502"> <div class="divNumber">464.</div> <div class="p"> <table class="singleColumn"> <tr> <td> <div class="pN">502</div> <div class="G">“Naggā dubbaṇṇarūpāsi,</div> </td> </tr> <tr> <td> <div class="G">kisā dhamanisanthatā;</div> </td> </tr> <tr> <td> <div class="G">Upphāsulike kisike,</div> </td> </tr> <tr> <td> <div class="G">kā nu tvaṁ idha tiṭṭhasī”ti.</div> </td> </tr> </table> </div>
</div>
<div class="q" id="p_19Pv_503"> <div class="divNumber">465.</div> <div class="p"> <table class="singleColumn"> <tr> <td> <div class="pN">503</div> <div class="G">“Ahaṁ bhadante petīmhi,</div> </td> </tr> <tr> <td> <div class="G">duggatā yamalokikā;</div> </td> </tr> <tr> <td> <div class="G">Pāpakammaṁ karitvāna,</div> </td> </tr> <tr> <td> <div class="G">petalokaṁ ito gatā”ti.</div> </td> </tr> </table> </div>
</div>
<div class="q" id="p_19Pv_504"> <div class="divNumber">466.</div> <div class="p"> <table class="singleColumn"> <tr> <td> <div class="pN">504</div> <div class="G">“Kiṁ nu kāyena vācāya,</div> </td> </tr> <tr> <td> <div class="G">manasā dukkaṭaṁ kataṁ;</div> </td> </tr> <tr> <td> <div class="G">Kissa kammavipākena,</div> </td> </tr> <tr> <td> <div class="G">petalokaṁ ito gatā”ti.</div> </td> </tr> </table> </div>
</div>
<div class="q" id="p_19Pv_505"> <div class="divNumber">467.</div> <div class="p"> <table class="singleColumn"> <tr> <td> <div class="pN">505</div> <div class="G">“Anāvaṭesu titthesu,</div> </td> </tr> <tr> <td> <div class="G">viciniṁ aḍḍhamāsakaṁ;</div> </td> </tr> <tr> <td> <div class="G">Santesu deyyadhammesu,</div> </td> </tr> <tr> <td> <div class="G">dīpaṁ nākāsimattano.</div> </td> </tr> </table> </div>
</div>
<div class="q" id="p_19Pv_506"> <div class="divNumber">468.</div> <div class="p"> <table class="singleColumn"> <tr> <td> <div class="pN">506</div> <div class="G">Nadiṁ upemi tasitā,</div> </td> </tr> <tr> <td> <div class="G">rittakā parivattati;</div> </td> </tr> <tr> <td> <div class="G">Chāyaṁ upemi uṇhesu,</div> </td> </tr> <tr> <td> <div class="G">ātapo parivattati.</div> </td> </tr> </table> </div>
</div>
<div class="q" id="p_19Pv_507"> <div class="divNumber">469.</div> <div class="p"> <table class="singleColumn"> <tr> <td> <div class="pN">507</div> <div class="G">Aggivaṇṇo ca me vāto,</div> </td> </tr> <tr> <td> <div class="G">ḍahanto upavāyati;</div> </td> </tr> <tr> <td> <div class="G">Etañca bhante arahāmi,</div> </td> </tr> <tr> <td> <div class="G">aññañca pāpakaṁ tato.</div> </td> </tr> </table> </div>
</div>
<div class="q" id="p_19Pv_508"> <div class="divNumber">470.</div> <div class="p"> <table class="singleColumn"> <tr> <td> <div class="pN">508</div> <div class="G">Gantvāna hatthiniṁ puraṁ,</div> </td> </tr> <tr> <td> <div class="G">vajjesi mayha mātaraṁ;</div> </td> </tr> <tr> <td> <div class="G">‘Dhītā ca te mayā diṭṭhā,</div> </td> </tr> <tr> <td> <div class="G">duggatā yamalokikā;</div> </td> </tr> <tr> <td> <div class="G">Pāpakammaṁ karitvāna,</div> </td> </tr> <tr> <td> <div class="G">petalokaṁ ito gatā’.</div> </td> </tr> </table> </div>
</div>
<div class="q" id="p_19Pv_509"> <div class="divNumber">471.</div> <div class="p"> <table class="singleColumn"> <tr> <td> <div class="pN">509</div> <div class="G">Atthi me ettha nikkhittaṁ,</div> </td> </tr> <tr> <td> <div class="G">anakkhātañca taṁ mayā;</div> </td> </tr> <tr> <td> <div class="G">Cattārisatasahassāni,</div> </td> </tr> <tr> <td> <div class="G">pallaṅkassa ca heṭṭhato.</div> </td> </tr> </table> </div>
</div>
<div class="q" id="p_19Pv_510"> <div class="divNumber">472.</div> <div class="p"> <table class="singleColumn"> <tr> <td> <div class="pN">510</div> <div class="G">Tato me dānaṁ dadatu,</div> </td> </tr> <tr> <td> <div class="G">tassā ca hotu jīvikā;</div> </td> </tr> <tr> <td> <div class="G">Dānaṁ datvā ca me mātā,</div> </td> </tr> <tr> <td> <div class="G">dakkhiṇaṁ anudicchatu;</div> </td> </tr> <tr> <td> <div class="G">Tadāhaṁ sukhitā hessaṁ,</div> </td> </tr> <tr> <td> <div class="G">sabbakāmasamiddhinī”ti.</div> </td> </tr> </table> </div>
</div>
<div class="q" id="p_19Pv_511"> <div class="divNumber">473.</div> <div class="p"> <table class="singleColumn"> <tr> <td> <div class="pN">511</div> <div class="G">“Sādhū”ti so paṭissutvā,</div> </td> </tr> <tr> <td> <div class="G">gantvāna hatthiniṁ puraṁ;</div> </td> </tr> <tr> <td> <div class="G">Avoca tassā mātaraṁ— </div> </td> </tr> </table> </div>
</div>
<div class="q" id="p_19Pv_512"> <div class="p"> <table class="singleColumn"> <tr> <td> <div class="pN">512</div> <div class="G">“Dhītā ca te mayā diṭṭhā,</div> </td> </tr> <tr> <td> <div class="G">duggatā yamalokikā;</div> </td> </tr> <tr> <td> <div class="G">Pāpakammaṁ karitvāna,</div> </td> </tr> <tr> <td> <div class="G">petalokaṁ ito gatā.</div> </td> </tr> </table> </div>
</div>
<div class="q" id="p_19Pv_513"> <div class="divNumber">474.</div> <div class="p"> <table class="singleColumn"> <tr> <td> <div class="pN">513</div> <div class="G">Sā maṁ tattha samādapesi, ( )</div> </td> </tr> <tr> <td> <div class="G">Vajjesi mayha mātaraṁ;</div> </td> </tr> <tr> <td> <div class="G">‘Dhītā ca te mayā diṭṭhā,</div> </td> </tr> <tr> <td> <div class="G">Duggatā yamalokikā;</div> </td> </tr> <tr> <td> <div class="G">Pāpakammaṁ karitvāna,</div> </td> </tr> <tr> <td> <div class="G">Petalokaṁ ito gatā.</div> </td> </tr> </table> </div>
</div>
<div class="q" id="p_19Pv_514"> <div class="divNumber">475.</div> <div class="p"> <table class="singleColumn"> <tr> <td> <div class="pN">514</div> <div class="G">Atthi ca me ettha nikkhittaṁ,</div> </td> </tr> <tr> <td> <div class="G">anakkhātañca taṁ mayā;</div> </td> </tr> <tr> <td> <div class="G">Cattārisatasahassāni,</div> </td> </tr> <tr> <td> <div class="G">pallaṅkassa ca heṭṭhato.</div> </td> </tr> </table> </div>
</div>
<div class="q" id="p_19Pv_515"> <div class="divNumber">476.</div> <div class="p"> <table class="singleColumn"> <tr> <td> <div class="pN">515</div> <div class="G">Tato me dānaṁ dadatu,</div> </td> </tr> <tr> <td> <div class="G">tassā ca hotu jīvikā;</div> </td> </tr> <tr> <td> <div class="G">Dānaṁ datvā ca me mātā,</div> </td> </tr> <tr> <td> <div class="G">dakkhiṇaṁ anudicchatu ( );</div> </td> </tr> <tr> <td> <div class="G">Tadāhaṁ sukhitā hessaṁ,</div> </td> </tr> <tr> <td> <div class="G">sabbakāmasamiddhinī’”ti.</div> </td> </tr> </table> </div>
</div>
<div class="q" id="p_19Pv_516"> <div class="divNumber">477.</div> <div class="p"> <table class="singleColumn"> <tr> <td> <div class="pN">516</div> <div class="G">Tato hi sā dānamadā,</div> </td> </tr> <tr> <td> <div class="G">tassā dakkhiṇamādisī;</div> </td> </tr> <tr> <td> <div class="G">Petī ca sukhitā āsi,</div> </td> </tr> <tr> <td> <div class="G">tassā cāsi sujīvikāti.</div> </td> </tr> </table> </div>
</div>
<div class="CENTER" id="p_19Pv_517">
<span class="pN">517</span>Seriṇīpetivatthu chaṭṭhaṁ.</div>
</html>

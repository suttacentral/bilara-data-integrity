<html>
<div class="i"> Adhipati</div>
<div class="h">Parāmāsagocchaka</div>
<div class="h">Parāmāsaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Adhipati</div>
<div class="q" id="p_38P2_2164"> <div class="divNumber">21.</div> <div class="p">
<span class="pN">2164</span>Parāmāso dhammo parāmāsassa dhammassa adhipatipaccayena paccayo— parāmāsaṁ garuṁ katvā parāmāso uppajjati… tīṇi. (Ārammaṇādhipatiyeva kātabbā.) </div>
</div>
<div class="q" id="p_38P2_2165"> <div class="divNumber">22.</div> <div class="p">
<span class="pN">2165</span>Noparāmāso dhammo noparāmāsassa dhammassa adhipatipaccayena paccayo— ārammaṇādhipati, sahajātādhipati. <span class="bold">Ārammaṇādhipati</span>— dānaṁ…pe… sīlaṁ…pe… uposathakammaṁ…pe… taṁ garuṁ katvā paccavekkhati, assādeti abhinandati, taṁ garuṁ katvā rāgo uppajjati, pubbe…pe… jhānā…pe… ariyā maggā vuṭṭhahitvā maggaṁ garuṁ katvā…pe… phalaṁ garuṁ katvā…pe… nibbānaṁ garuṁ katvā…pe… nibbānaṁ gotrabhussa, vodānassa, maggassa, phalassa adhipatipaccayena paccayo; cakkhuṁ…pe… vatthuṁ noparāmāse khandhe garuṁ katvā assādeti abhinandati, taṁ garuṁ katvā rāgo uppajjati. <span class="bold">Sahajātādhipati</span>— noparāmāsādhipati sampayuttakānaṁ khandhānaṁ cittasamuṭṭhānānañca rūpānaṁ adhipatipaccayena paccayo. (1) </div>
</div>
<div class="q" id="p_38P2_2166"> <div class="p">
<span class="pN">2166</span>Noparāmāso dhammo parāmāsassa dhammassa adhipatipaccayena paccayo— ārammaṇādhipati, sahajātādhipati. <span class="bold">Ārammaṇādhipati</span>— dānaṁ…pe… sīlaṁ…pe… uposathakammaṁ…pe… pubbe…pe… jhānā…pe… cakkhuṁ…pe… vatthuṁ noparāmāse khandhe garuṁ katvā assādeti abhinandati, taṁ garuṁ katvā diṭṭhi uppajjati. <span class="bold">Sahajātādhipati</span>— noparāmāsādhipati parāmāsassa adhipatipaccayena paccayo. (2) </div>
</div>
<div class="q" id="p_38P2_2167"> <div class="p">
<span class="pN">2167</span>Noparāmāso dhammo parāmāsassa ca noparāmāsassa ca dhammassa adhipatipaccayena paccayo— ārammaṇādhipati, sahajātādhipati. <span class="bold">Ārammaṇādhipati</span>— dānaṁ…pe… sīlaṁ…pe… uposathakammaṁ…pe… pubbe…pe… jhānā…pe… cakkhuṁ…pe… vatthuṁ noparāmāse khandhe garuṁ katvā assādeti abhinandati, taṁ garuṁ katvā parāmāso ca sampayuttakā ca khandhā uppajjanti. <span class="bold">Sahajātādhipati</span>— noparāmāsādhipati sampayuttakānaṁ khandhānaṁ parāmāsassa ca cittasamuṭṭhānānañca rūpānaṁ adhipatipaccayena paccayo. (3) </div>
</div>
<div class="q" id="p_38P2_2168"> <div class="p">
<span class="pN">2168</span>Parāmāso ca noparāmāso ca dhammā parāmāsassa dhammassa adhipatipaccayena paccayo. <span class="bold">Ārammaṇādhipati</span>— parāmāsañca sampayuttake ca khandhe garuṁ katvā parāmāso… tīṇi. </div>
</div>
</html>

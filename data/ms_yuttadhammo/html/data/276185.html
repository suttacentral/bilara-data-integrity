<html>
<div class="i">2.6.8 Santuṭṭhitāsutta</div>
<div class="h">Dutiyapaṇṇāsaka</div>
<div class="h">Tikavagga</div>
<div class="h">Santuṭṭhitāsutta</div>
<div class="q" id="p_16A6_756"> <div class="divNumber">114.</div> <div class="p">
<span class="pN">756</span>“Tayome, bhikkhave, dhammā. Katame tayo? Asantuṭṭhitā, asampajaññaṁ, mahicchatā. Ime kho, bhikkhave, tayo dhammā. Imesaṁ kho, bhikkhave, tiṇṇaṁ dhammānaṁ pahānāya tayo dhammā bhāvetabbā. Katame tayo? Asantuṭṭhitāya pahānāya santuṭṭhitā bhāvetabbā, asampajaññassa pahānāya sampajaññaṁ bhāvetabbaṁ, mahicchatāya pahānāya appicchatā bhāvetabbā. Imesaṁ kho, bhikkhave, tiṇṇaṁ dhammānaṁ pahānāya ime tayo dhammā bhāvetabbā”ti. </div>
</div>
<div class="CENTER" id="p_16A6_757">
<span class="pN">757</span>Aṭṭhamaṁ.</div>
</html>

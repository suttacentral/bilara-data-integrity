<html>
<div class="i">5.8 Soṇātherīgāthā</div>
<div class="h">Pañcakanipāta</div>
<div class="h">Soṇātherīgāthā</div>
<div class="q" id="p_19Th2_151"> <div class="divNumber">102.</div> <div class="p"> <table class="singleColumn"> <tr> <td> <div class="pN">151</div> <div class="G">“Dasa putte vijāyitvā,</div> </td> </tr> <tr> <td> <div class="G">asmiṁ rūpasamussaye;</div> </td> </tr> <tr> <td> <div class="G">Tatohaṁ dubbalā jiṇṇā,</div> </td> </tr> <tr> <td> <div class="G">bhikkhuniṁ upasaṅkamiṁ.</div> </td> </tr> </table> </div>
</div>
<div class="q" id="p_19Th2_152"> <div class="divNumber">103.</div> <div class="p"> <table class="singleColumn"> <tr> <td> <div class="pN">152</div> <div class="G">Sā me dhammamadesesi,</div> </td> </tr> <tr> <td> <div class="G">khandhāyatanadhātuyo;</div> </td> </tr> <tr> <td> <div class="G">Tassā dhammaṁ suṇitvāna,</div> </td> </tr> <tr> <td> <div class="G">kese chetvāna pabbajiṁ.</div> </td> </tr> </table> </div>
</div>
<div class="q" id="p_19Th2_153"> <div class="divNumber">104.</div> <div class="p"> <table class="singleColumn"> <tr> <td> <div class="pN">153</div> <div class="G">Tassā me sikkhamānāya,</div> </td> </tr> <tr> <td> <div class="G">dibbacakkhu visodhitaṁ;</div> </td> </tr> <tr> <td> <div class="G">Pubbenivāsaṁ jānāmi,</div> </td> </tr> <tr> <td> <div class="G">yattha me vusitaṁ pure.</div> </td> </tr> </table> </div>
</div>
<div class="q" id="p_19Th2_154"> <div class="divNumber">105.</div> <div class="p"> <table class="singleColumn"> <tr> <td> <div class="pN">154</div> <div class="G">Animittañca bhāvemi,</div> </td> </tr> <tr> <td> <div class="G">ekaggā susamāhitā;</div> </td> </tr> <tr> <td> <div class="G">Anantarāvimokkhāsiṁ,</div> </td> </tr> <tr> <td> <div class="G">anupādāya nibbutā.</div> </td> </tr> </table> </div>
</div>
<div class="q" id="p_19Th2_155"> <div class="divNumber">106.</div> <div class="p"> <table class="singleColumn"> <tr> <td> <div class="pN">155</div> <div class="G">Pañcakkhandhā pariññātā,</div> </td> </tr> <tr> <td> <div class="G">tiṭṭhanti chinnamūlakā;</div> </td> </tr> <tr> <td> <div class="G">Dhi tavatthu jare jamme,</div> </td> </tr> <tr> <td> <div class="G">natthi dāni punabbhavo”ti.</div> </td> </tr> </table> </div>
</div>
<div class="CENTER" id="p_19Th2_156">
<span class="pN">156</span>…  Soṇā therī… .</div>
</html>

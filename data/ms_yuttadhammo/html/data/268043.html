<html>
<div class="i">3.6 Atītānāgatavāra</div>
<div class="h">Pariññāvāra</div>
<div class="h">Atītānāgatavāra</div>
<div class="q" id="p_33Y3_1934"> <div class="divNumber">254.</div> <div class="p">
<span class="pN">1934</span>» Yo cakkhāyatanaṁ parijānittha so sotāyatanaṁ parijānissatīti? No. </div>
</div>
<div class="q" id="p_33Y3_1935"> <div class="p">
<span class="pN">1935</span>« Yo vā pana sotāyatanaṁ parijānissati so cakkhāyatanaṁ parijānitthāti? No. </div>
</div>
<div class="q" id="p_33Y3_1936"> <div class="p">
<span class="pN">1936</span>» Yo cakkhāyatanaṁ na parijānittha so sotāyatanaṁ na parijānissatīti? </div>
</div>
<div class="q" id="p_33Y3_1937"> <div class="p">
<span class="pN">1937</span>Ye maggaṁ paṭilabhissanti te cakkhāyatanaṁ na parijānittha, no ca sotāyatanaṁ na parijānissanti. Aggamaggasamaṅgī ye ca puthujjanā maggaṁ na paṭilabhissanti te cakkhāyatanañca na parijānittha sotāyatanañca na parijānissanti. </div>
</div>
<div class="q" id="p_33Y3_1938"> <div class="p">
<span class="pN">1938</span>« Yo vā pana sotāyatanaṁ na parijānissati so cakkhāyatanaṁ na parijānitthāti? </div>
</div>
<div class="q" id="p_33Y3_1939"> <div class="p">
<span class="pN">1939</span>Arahā sotāyatanaṁ na parijānissati, no ca cakkhāyatanaṁ na parijānittha. Aggamaggasamaṅgī ye ca puthujjanā maggaṁ na paṭilabhissanti te sotāyatanañca na parijānissanti cakkhāyatanañca na parijānittha. </div>
</div>
<div class="ENDH3" id="p_33Y3_1940">
<span class="pN">1940</span>Pariññāvāro.</div>
<div class="ENDBOOK" id="p_33Y3_1941">
<span class="pN">1941</span>Āyatanayamakapāḷi niṭṭhitā.</div>
</html>

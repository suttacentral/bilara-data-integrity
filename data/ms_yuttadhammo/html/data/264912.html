<html>
<div class="i"> Nahetu</div>
<div class="h">Āsavagocchaka</div>
<div class="h">Āsavasampayuttaduka</div>
<div class="h">Paccayavāra</div>
<div class="h">Paccayapaccanīya</div>
<div class="h">Vibhaṅgavāra</div>
<div class="h">Nahetu</div>
<div class="q" id="p_38P2_1160"> <div class="divNumber">71.</div> <div class="p">
<span class="pN">1160</span>Āsavasampayuttaṁ dhammaṁ paccayā āsavavippayutto dhammo uppajjati nahetupaccayā—  vicikicchāsahagate uddhaccasahagate khandhe paccayā vicikicchāsahagato uddhaccasahagato moho. (1) </div>
</div>
<div class="q" id="p_38P2_1161"> <div class="p">
<span class="pN">1161</span>Āsavavippayuttaṁ dhammaṁ paccayā āsavavippayutto dhammo uppajjati nahetupaccayā—  ahetukaṁ āsavavippayuttaṁ ekaṁ khandhaṁ paccayā tayo khandhā cittasamuṭṭhānañca rūpaṁ…pe…  dve khandhe…pe…  ahetukapaṭisandhikkhaṇe…pe…  (yāva asaññasattā) cakkhāyatanaṁ paccayā cakkhuviññāṇaṁ…pe…  kāyāyatanaṁ paccayā kāyaviññāṇaṁ, vatthuṁ paccayā ahetukā āsavavippayuttā khandhā, vatthuṁ paccayā vicikicchāsahagato uddhaccasahagato moho. (1) </div>
</div>
<div class="q" id="p_38P2_1162"> <div class="p">
<span class="pN">1162</span>Āsavasampayuttañca āsavavippayuttañca dhammaṁ paccayā āsavavippayutto dhammo uppajjati nahetupaccayā—  vicikicchāsahagate uddhaccasahagate khandhe ca vatthuñca paccayā vicikicchāsahagato uddhaccasahagato moho. (1) (Saṁkhittaṁ.) </div>
</div>
</html>

<html>
<div class="i"> Paccayacatukka</div>
<div class="h">Tika, Hetuduka</div>
<div class="h">Upādinnattika, Hetuduka</div>
<div class="h">Nahetupada</div>
<div class="h">Paṭiccādivāra</div>
<div class="h">Paccayacatukka</div>
<div class="q" id="p_39P4_192"> <div class="divNumber">59.</div> <div class="p">
<span class="pN">192</span>Upādinnupādāniyaṁ nahetuṁ dhammaṁ paṭicca upādinnupādāniyo nahetu dhammo uppajjati hetupaccayā. Upādinnupādāniyaṁ nahetuṁ dhammaṁ paṭicca anupādinnupādāniyo nahetu dhammo uppajjati hetupaccayā. Upādinnupādāniyaṁ nahetuṁ dhammaṁ paṭicca upādinnupādāniyo nahetu ca anupādinnupādāniyo nahetu ca dhammā uppajjanti hetupaccayā. (3) </div>
</div>
<div class="q" id="p_39P4_193"> <div class="p">
<span class="pN">193</span>Anupādinnupādāniyaṁ nahetuṁ dhammaṁ paṭicca anupādinnupādāniyo nahetu dhammo uppajjati hetupaccayā. (1) </div>
</div>
<div class="q" id="p_39P4_194"> <div class="p">
<span class="pN">194</span>Anupādinnaanupādāniyaṁ nahetuṁ dhammaṁ paṭicca anupādinnaanupādāniyo nahetu dhammo uppajjati hetupaccayā. Anupādinnaanupādāniyaṁ nahetuṁ dhammaṁ paṭicca anupādinnupādāniyo nahetu dhammo uppajjati hetupaccayā. Anupādinnaanupādāniyaṁ nahetuṁ dhammaṁ paṭicca anupādinnupādāniyo nahetu ca anupādinnaanupādāniyo nahetu ca dhammā uppajjanti hetupaccayā. (3) </div>
</div>
<div class="q" id="p_39P4_195"> <div class="p">
<span class="pN">195</span>Upādinnupādāniyaṁ nahetuñca anupādinnupādāniyaṁ nahetuñca dhammaṁ paṭicca anupādinnupādāniyo nahetu dhammo uppajjati hetupaccayā. (1) </div>
</div>
<div class="q" id="p_39P4_196"> <div class="p">
<span class="pN">196</span>Anupādinnupādāniyaṁ nahetuñca anupādinnaanupādāniyaṁ nahetuñca dhammaṁ paṭicca anupādinnupādāniyo nahetu dhammo uppajjati hetupaccayā. (1) </div>
</div>
<div class="q" id="p_39P4_197"> <div class="divNumber">60.</div> <div class="p">
<span class="pN">197</span>Upādinnupādāniyaṁ nahetuṁ dhammaṁ paṭicca upādinnupādāniyo nahetu dhammo uppajjati ārammaṇapaccayā. (1) </div>
</div>
<div class="q" id="p_39P4_198"> <div class="p">
<span class="pN">198</span>Anupādinnupādāniyaṁ nahetuṁ dhammaṁ paṭicca anupādinnupādāniyo nahetu dhammo uppajjati ārammaṇapaccayā. (1) </div>
</div>
<div class="q" id="p_39P4_199"> <div class="p">
<span class="pN">199</span>Anupādinnaanupādāniyaṁ nahetuṁ dhammaṁ paṭicca anupādinnaanupādāniyo nahetu dhammo uppajjati ārammaṇapaccayā. (1) (Saṁkhittaṁ.) </div>
</div>
<div class="q" id="p_39P4_200"> <div class="divNumber">61.</div> <div class="p">
<span class="pN">200</span>Hetuyā nava, ārammaṇe tīṇi, adhipatiyā pañca, anantare tīṇi, samanantare tīṇi, sahajāte nava, aññamaññe tīṇi, nissaye nava, upanissaye tīṇi, purejāte tīṇi, āsevane dve, kamme nava, vipāke nava…pe…  avigate nava. (Saṁkhittaṁ.) </div>
</div>
</html>

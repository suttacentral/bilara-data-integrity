<html>
<div class="i"> Magga</div>
<div class="h">Kusalattika</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Magga</div>
<div class="q" id="p_36P1_971"> <div class="divNumber">296.</div> <div class="p">
<span class="pN">971</span>Kusalo dhammo kusalassa dhammassa maggapaccayena paccayo—  kusalāni maggaṅgāni sampayuttakānaṁ khandhānaṁ maggapaccayena paccayo. (1) </div>
</div>
<div class="q" id="p_36P1_972"> <div class="p">
<span class="pN">972</span>Kusalo dhammo abyākatassa dhammassa maggapaccayena paccayo—  kusalāni maggaṅgāni cittasamuṭṭhānānaṁ rūpānaṁ maggapaccayena paccayo. (2) </div>
</div>
<div class="q" id="p_36P1_973"> <div class="p">
<span class="pN">973</span>Kusalo dhammo kusalassa ca abyākatassa ca dhammassa maggapaccayena paccayo—  kusalāni maggaṅgāni sampayuttakānaṁ khandhānaṁ cittasamuṭṭhānānañca rūpānaṁ maggapaccayena paccayo. (3) </div>
</div>
<div class="q" id="p_36P1_974"> <div class="p">
<span class="pN">974</span>Akusalo dhammo akusalassa dhammassa maggapaccayena paccayo—  akusalāni maggaṅgāni sampayuttakānaṁ khandhānaṁ maggapaccayena paccayo. (1) </div>
</div>
<div class="q" id="p_36P1_975"> <div class="p">
<span class="pN">975</span>Akusalo dhammo abyākatassa dhammassa maggapaccayena paccayo—  akusalāni maggaṅgāni cittasamuṭṭhānānaṁ rūpānaṁ maggapaccayena paccayo. (2) </div>
</div>
<div class="q" id="p_36P1_976"> <div class="p">
<span class="pN">976</span>Akusalo dhammo akusalassa ca abyākatassa ca dhammassa maggapaccayena paccayo—  akusalāni maggaṅgāni sampayuttakānaṁ khandhānaṁ cittasamuṭṭhānānañca rūpānaṁ maggapaccayena paccayo. (3) </div>
</div>
<div class="q" id="p_36P1_977"> <div class="p">
<span class="pN">977</span>Abyākato dhammo abyākatassa dhammassa maggapaccayena paccayo—  vipākābyākatāni kiriyābyākatāni maggaṅgāni sampayuttakānaṁ khandhānaṁ cittasamuṭṭhānānañca rūpānaṁ maggapaccayena paccayo. Paṭisandhikkhaṇe vipākābyākatāni maggaṅgāni sampayuttakānaṁ khandhānaṁ kaṭattā ca rūpānaṁ maggapaccayena paccayo. (1) </div>
</div>
</html>

<html>
<div class="i">2.1.3.4 Paccanīkapuggala</div>
<div class="h">Pavattivāra</div>
<div class="h">Uppādavāra</div>
<div class="h">Anāgatavāra</div>
<div class="h">Paccanīkapuggala</div>
<div class="q" id="p_35Y10_2674"> <div class="divNumber">308.</div> <div class="p">
<span class="pN">2674</span>»  Yassa cakkhundriyaṁ na uppajjissati tassa sotindriyaṁ na uppajjissatīti? Āmantā. </div>
</div>
<div class="q" id="p_35Y10_2675"> <div class="p">
<span class="pN">2675</span>«  Yassa vā pana sotindriyaṁ na uppajjissati tassa cakkhundriyaṁ na uppajjissatīti? Āmantā. </div>
</div>
<div class="q" id="p_35Y10_2676"> <div class="p">
<span class="pN">2676</span>»  Yassa cakkhundriyaṁ na uppajjissati tassa ghānindriyaṁ na uppajjissatīti? Āmantā. </div>
</div>
<div class="q" id="p_35Y10_2677"> <div class="p">
<span class="pN">2677</span>«  Yassa vā pana ghānindriyaṁ na uppajjissati tassa cakkhundriyaṁ na uppajjissatīti? </div>
</div>
<div class="q" id="p_35Y10_2678"> <div class="p">
<span class="pN">2678</span>Ye rūpāvacaraṁ upapajjitvā parinibbāyissanti tesaṁ ghānindriyaṁ na uppajjissati, no ca tesaṁ cakkhundriyaṁ na uppajjissati. Pacchimabhavikānaṁ ye ca arūpaṁ upapajjitvā parinibbāyissanti tesaṁ ghānindriyañca na uppajjissati cakkhundriyañca na uppajjissati. </div>
</div>
<div class="q" id="p_35Y10_2679"> <div class="p">
<span class="pN">2679</span>»  Yassa cakkhundriyaṁ na uppajjissati tassa itthindriyaṁ na uppajjissatīti? Āmantā. </div>
</div>
<div class="q" id="p_35Y10_2680"> <div class="p">
<span class="pN">2680</span>«  Yassa vā pana itthindriyaṁ na uppajjissati tassa cakkhundriyaṁ na uppajjissatīti? </div>
</div>
<div class="q" id="p_35Y10_2681"> <div class="p">
<span class="pN">2681</span>Ye rūpāvacaraṁ upapajjitvā parinibbāyissanti ye ca purisā eteneva bhāvena katici bhave dassetvā parinibbāyissanti tesaṁ itthindriyaṁ na uppajjissati, no ca tesaṁ cakkhundriyaṁ na uppajjissati. Pacchimabhavikānaṁ ye ca arūpaṁ upapajjitvā parinibbāyissanti tesaṁ itthindriyañca na uppajjissati cakkhundriyañca na uppajjissati. </div>
</div>
<div class="q" id="p_35Y10_2682"> <div class="p">
<span class="pN">2682</span>»  Yassa cakkhundriyaṁ na uppajjissati tassa purisindriyaṁ na uppajjissatīti? Āmantā. </div>
</div>
<div class="q" id="p_35Y10_2683"> <div class="p">
<span class="pN">2683</span>«  Yassa vā pana purisindriyaṁ na uppajjissati tassa cakkhundriyaṁ na uppajjissatīti? </div>
</div>
<div class="q" id="p_35Y10_2684"> <div class="p">
<span class="pN">2684</span>Ye rūpāvacaraṁ upapajjitvā parinibbāyissanti yā ca itthiyo eteneva bhāvena katici bhave dassetvā parinibbāyissanti tesaṁ purisindriyaṁ na uppajjissati, no ca tesaṁ cakkhundriyaṁ na uppajjissati. Pacchimabhavikānaṁ ye ca arūpaṁ upapajjitvā parinibbāyissanti tesaṁ purisindriyañca na uppajjissati cakkhundriyañca na uppajjissati. </div>
</div>
<div class="q" id="p_35Y10_2685"> <div class="p">
<span class="pN">2685</span>»  Yassa cakkhundriyaṁ na uppajjissati tassa jīvitindriyaṁ na uppajjissatīti? </div>
</div>
<div class="q" id="p_35Y10_2686"> <div class="p">
<span class="pN">2686</span>Ye arūpaṁ upapajjitvā parinibbāyissanti tesaṁ cakkhundriyaṁ na uppajjissati, no ca tesaṁ jīvitindriyaṁ na uppajjissati. Pacchimabhavikānaṁ tesaṁ cakkhundriyañca na uppajjissati jīvitindriyañca na uppajjissati. </div>
</div>
<div class="q" id="p_35Y10_2687"> <div class="p">
<span class="pN">2687</span>«  Yassa vā pana jīvitindriyaṁ na uppajjissati tassa cakkhundriyaṁ na uppajjissatīti? Āmantā. </div>
</div>
<div class="q" id="p_35Y10_2688"> <div class="p">
<span class="pN">2688</span>»  Yassa cakkhundriyaṁ na uppajjissati tassa somanassindriyaṁ na uppajjissatīti? Āmantā. </div>
</div>
<div class="q" id="p_35Y10_2689"> <div class="p">
<span class="pN">2689</span>«  Yassa vā pana somanassindriyaṁ na uppajjissati tassa cakkhundriyaṁ na uppajjissatīti? </div>
</div>
<div class="q" id="p_35Y10_2690"> <div class="p">
<span class="pN">2690</span>Ye sacakkhukā upekkhāya upapajjitvā parinibbāyissanti tesaṁ somanassindriyaṁ na uppajjissati, no ca tesaṁ cakkhundriyaṁ na uppajjissati. Pacchimabhavikānaṁ ye ca arūpaṁ upapajjitvā parinibbāyissanti tesaṁ somanassindriyañca na uppajjissati cakkhundriyañca na uppajjissati. </div>
</div>
<div class="q" id="p_35Y10_2691"> <div class="p">
<span class="pN">2691</span>»  Yassa cakkhundriyaṁ na uppajjissati tassa upekkhindriyaṁ na uppajjissatīti? </div>
</div>
<div class="q" id="p_35Y10_2692"> <div class="p">
<span class="pN">2692</span>Ye arūpaṁ upapajjitvā parinibbāyissanti tesaṁ cakkhundriyaṁ na uppajjissati, no ca tesaṁ upekkhindriyaṁ na uppajjissati. Pacchimabhavikānaṁ tesaṁ cakkhundriyañca na uppajjissati upekkhindriyañca na uppajjissati. </div>
</div>
<div class="q" id="p_35Y10_2693"> <div class="p">
<span class="pN">2693</span>«  Yassa vā pana upekkhindriyaṁ na uppajjissati tassa cakkhundriyaṁ na uppajjissatīti? </div>
</div>
<div class="q" id="p_35Y10_2694"> <div class="p">
<span class="pN">2694</span>Ye sacakkhukā somanassena upapajjitvā parinibbāyissanti tesaṁ upekkhindriyaṁ na uppajjissati, no ca tesaṁ cakkhundriyaṁ na uppajjissati. Pacchimabhavikānaṁ tesaṁ upekkhindriyañca na uppajjissati cakkhundriyañca na uppajjissati. </div>
</div>
<div class="q" id="p_35Y10_2695"> <div class="p">
<span class="pN">2695</span>»  Yassa cakkhundriyaṁ na uppajjissati tassa saddhindriyaṁ…pe…  paññindriyaṁ…pe…  manindriyaṁ na uppajjissatīti? </div>
</div>
<div class="q" id="p_35Y10_2696"> <div class="p">
<span class="pN">2696</span>Ye arūpaṁ upapajjitvā parinibbāyissanti tesaṁ cakkhundriyaṁ na uppajjissati, no ca tesaṁ manindriyaṁ na uppajjissati. Pacchimabhavikānaṁ tesaṁ cakkhundriyañca na uppajjissati manindriyañca na uppajjissati. </div>
</div>
<div class="q" id="p_35Y10_2697"> <div class="p">
<span class="pN">2697</span>«  Yassa vā pana manindriyaṁ na uppajjissati tassa cakkhundriyaṁ na uppajjissatīti? Āmantā. (Cakkhundriyamūlakaṁ.) </div>
</div>
<div class="q" id="p_35Y10_2698"> <div class="divNumber">309.</div> <div class="p">
<span class="pN">2698</span>»  Yassa ghānindriyaṁ na uppajjissati tassa itthindriyaṁ na uppajjissatīti? Āmantā. </div>
</div>
<div class="q" id="p_35Y10_2699"> <div class="p">
<span class="pN">2699</span>«  Yassa vā pana itthindriyaṁ na uppajjissati tassa ghānindriyaṁ na uppajjissatīti? </div>
</div>
<div class="q" id="p_35Y10_2700"> <div class="p">
<span class="pN">2700</span>Ye purisā eteneva bhāvena katici bhave dassetvā parinibbāyissanti tesaṁ itthindriyaṁ na uppajjissati, no ca tesaṁ ghānindriyaṁ na uppajjissati. Pacchimabhavikānaṁ ye ca rūpāvacaraṁ arūpāvacaraṁ upapajjitvā parinibbāyissanti tesaṁ itthindriyañca na uppajjissati ghānindriyañca na uppajjissati. </div>
</div>
<div class="q" id="p_35Y10_2701"> <div class="p">
<span class="pN">2701</span>»  Yassa ghānindriyaṁ na uppajjissati tassa purisindriyaṁ na uppajjissatīti? Āmantā. </div>
</div>
<div class="q" id="p_35Y10_2702"> <div class="p">
<span class="pN">2702</span>«  Yassa vā pana purisindriyaṁ na uppajjissati tassa ghānindriyaṁ na uppajjissatīti? </div>
</div>
<div class="q" id="p_35Y10_2703"> <div class="p">
<span class="pN">2703</span>Yā itthiyo eteneva bhāvena katici bhave dassetvā parinibbāyissanti tāsaṁ purisindriyaṁ na uppajjissati, no ca tāsaṁ ghānindriyaṁ na uppajjissati. Pacchimabhavikānaṁ ye ca rūpāvacaraṁ arūpāvacaraṁ upapajjitvā parinibbāyissanti tesaṁ purisindriyañca na uppajjissati ghānindriyañca na uppajjissati. </div>
</div>
<div class="q" id="p_35Y10_2704"> <div class="p">
<span class="pN">2704</span>»  Yassa ghānindriyaṁ na uppajjissati tassa jīvitindriyaṁ na uppajjissatīti? </div>
</div>
<div class="q" id="p_35Y10_2705"> <div class="p">
<span class="pN">2705</span>Ye rūpāvacaraṁ arūpāvacaraṁ upapajjitvā parinibbāyissanti tesaṁ ghānindriyaṁ na uppajjissati, no ca tesaṁ jīvitindriyaṁ na uppajjissati. Pacchimabhavikānaṁ tesaṁ ghānindriyañca na uppajjissati jīvitindriyañca na uppajjissati. </div>
</div>
<div class="q" id="p_35Y10_2706"> <div class="p">
<span class="pN">2706</span>«  Yassa vā pana jīvitindriyaṁ na uppajjissati tassa ghānindriyaṁ na uppajjissatīti? Āmantā. </div>
</div>
<div class="q" id="p_35Y10_2707"> <div class="p">
<span class="pN">2707</span>»  Yassa ghānindriyaṁ na uppajjissati tassa somanassindriyaṁ na uppajjissatīti? </div>
</div>
<div class="q" id="p_35Y10_2708"> <div class="p">
<span class="pN">2708</span>Ye rūpāvacaraṁ upapajjitvā parinibbāyissanti tesaṁ ghānindriyaṁ na uppajjissati, no ca tesaṁ somanassindriyaṁ na upapajjissati. Pacchimabhavikānaṁ ye ca arūpaṁ upapajjitvā parinibbāyissanti tesaṁ ghānindriyañca na uppajjissati somanassindriyañca na uppajjissati. </div>
</div>
<div class="q" id="p_35Y10_2709"> <div class="p">
<span class="pN">2709</span>«  Yassa vā pana somanassindriyaṁ na uppajjissati tassa ghānindriyaṁ na uppajjissatīti? </div>
</div>
<div class="q" id="p_35Y10_2710"> <div class="p">
<span class="pN">2710</span>Ye saghānakā upekkhāya upapajjitvā parinibbāyissanti tesaṁ somanassindriyaṁ na uppajjissati, no ca tesaṁ ghānindriyaṁ na uppajjissati. Pacchimabhavikānaṁ ye ca arūpaṁ upapajjitvā parinibbāyissanti tesaṁ somanassindriyañca na uppajjissati ghānindriyañca na uppajjissati. </div>
</div>
<div class="q" id="p_35Y10_2711"> <div class="p">
<span class="pN">2711</span>»  Yassa ghānindriyaṁ na uppajjissati tassa upekkhindriyaṁ na uppajjissatīti? </div>
</div>
<div class="q" id="p_35Y10_2712"> <div class="p">
<span class="pN">2712</span>Ye rūpāvacaraṁ arūpāvacaraṁ upapajjitvā parinibbāyissanti tesaṁ ghānindriyaṁ na uppajjissati, no ca tesaṁ upekkhindriyaṁ na uppajjissati. Pacchimabhavikānaṁ ye ca somanassena rūpāvacaraṁ upapajjitvā parinibbāyissanti tesaṁ ghānindriyañca na uppajjissati upekkhindriyañca na uppajjissati. </div>
</div>
<div class="q" id="p_35Y10_2713"> <div class="p">
<span class="pN">2713</span>«  Yassa vā pana upekkhindriyaṁ na uppajjissati tassa ghānindriyaṁ na uppajjissatīti? </div>
</div>
<div class="q" id="p_35Y10_2714"> <div class="p">
<span class="pN">2714</span>Ye saghānakā somanassena upapajjitvā parinibbāyissanti tesaṁ upekkhindriyaṁ na uppajjissati, no ca tesaṁ ghānindriyaṁ na uppajjissati. Pacchimabhavikānaṁ ye ca somanassena rūpāvacaraṁ upapajjitvā parinibbāyissanti tesaṁ upekkhindriyañca na uppajjissati ghānindriyañca na uppajjissati. </div>
</div>
<div class="q" id="p_35Y10_2715"> <div class="p">
<span class="pN">2715</span>»  Yassa ghānindriyaṁ na uppajjissati tassa saddhindriyaṁ…pe…  paññindriyaṁ…pe…  manindriyaṁ na uppajjissatīti? </div>
</div>
<div class="q" id="p_35Y10_2716"> <div class="p">
<span class="pN">2716</span>Ye rūpāvacaraṁ arūpāvacaraṁ upapajjitvā parinibbāyissanti tesaṁ ghānindriyaṁ na uppajjissati, no ca tesaṁ manindriyaṁ na uppajjissati. Pacchimabhavikānaṁ tesaṁ ghānindriyañca na uppajjissati manindriyañca na uppajjissati. </div>
</div>
<div class="q" id="p_35Y10_2717"> <div class="p">
<span class="pN">2717</span>«  Yassa vā pana manindriyaṁ na uppajjissati tassa ghānindriyaṁ na uppajjissatīti? Āmantā. (Ghānindriyamūlakaṁ.) </div>
</div>
<div class="q" id="p_35Y10_2718"> <div class="divNumber">310.</div> <div class="p">
<span class="pN">2718</span>»  Yassa itthindriyaṁ na uppajjissati tassa purisindriyaṁ na uppajjissatīti? </div>
</div>
<div class="q" id="p_35Y10_2719"> <div class="p">
<span class="pN">2719</span>Ye purisā eteneva bhāvena katici bhave dassetvā parinibbāyissanti tesaṁ itthindriyaṁ na uppajjissati, no ca tesaṁ purisindriyaṁ na uppajjissati. Pacchimabhavikānaṁ ye ca rūpāvacaraṁ arūpāvacaraṁ upapajjitvā parinibbāyissanti tesaṁ itthindriyañca na uppajjissati purisindriyañca na uppajjissati. </div>
</div>
<div class="q" id="p_35Y10_2720"> <div class="p">
<span class="pN">2720</span>«  Yassa vā pana purisindriyaṁ na uppajjissati tassa itthindriyaṁ na uppajjissatīti? </div>
</div>
<div class="q" id="p_35Y10_2721"> <div class="p">
<span class="pN">2721</span>Yā itthiyo eteneva bhāvena katici bhave dassetvā parinibbāyissanti tāsaṁ purisindriyaṁ na uppajjissati, no ca tāsaṁ itthindriyaṁ na uppajjissati. Pacchimabhavikānaṁ ye ca rūpāvacaraṁ arūpāvacaraṁ upapajjitvā parinibbāyissanti tesaṁ purisindriyañca na uppajjissati itthindriyañca na uppajjissati. </div>
</div>
<div class="q" id="p_35Y10_2722"> <div class="p">
<span class="pN">2722</span>»  Yassa itthindriyaṁ na uppajjissati tassa jīvitindriyaṁ na uppajjissatīti? </div>
</div>
<div class="q" id="p_35Y10_2723"> <div class="p">
<span class="pN">2723</span>Ye rūpāvacaraṁ arūpāvacaraṁ upapajjitvā parinibbāyissanti ye ca purisā eteneva bhāvena katici bhave dassetvā parinibbāyissanti tesaṁ itthindriyaṁ na uppajjissati, no ca tesaṁ jīvitindriyaṁ na uppajjissati. Pacchimabhavikānaṁ tesaṁ itthindriyañca na uppajjissati jīvitindriyañca na uppajjissati. </div>
</div>
<div class="q" id="p_35Y10_2724"> <div class="p">
<span class="pN">2724</span>«  Yassa vā pana jīvitindriyaṁ na uppajjissati tassa itthindriyaṁ na uppajjissatīti? Āmantā. </div>
</div>
<div class="q" id="p_35Y10_2725"> <div class="p">
<span class="pN">2725</span>»  Yassa itthindriyaṁ na uppajjissati tassa somanassindriyaṁ na uppajjissatīti? </div>
</div>
<div class="q" id="p_35Y10_2726"> <div class="p">
<span class="pN">2726</span>Ye rūpāvacaraṁ upapajjitvā parinibbāyissanti ye ca purisā eteneva bhāvena katici bhave dassetvā somanassena upapajjitvā parinibbāyissanti tesaṁ itthindriyaṁ na uppajjissati, no ca tesaṁ somanassindriyaṁ na uppajjissati. Pacchimabhavikānaṁ ye ca arūpaṁ upapajjitvā parinibbāyissanti ye ca purisā eteneva bhāvena katici bhave dassetvā upekkhāya upapajjitvā parinibbāyissanti tesaṁ itthindriyañca na uppajjissati somanassindriyañca na uppajjissati. </div>
</div>
<div class="q" id="p_35Y10_2727"> <div class="p">
<span class="pN">2727</span>«  Yassa vā pana somanassindriyaṁ na uppajjissati tassa itthindriyaṁ na uppajjissatīti? </div>
</div>
<div class="q" id="p_35Y10_2728"> <div class="p">
<span class="pN">2728</span>Yā itthiyo eteneva bhāvena katici bhave dassetvā upekkhāya upapajjitvā parinibbāyissanti tāsaṁ somanassindriyaṁ na uppajjissati, no ca tāsaṁ itthindriyaṁ na uppajjissati. Pacchimabhavikānaṁ ye ca arūpaṁ upapajjitvā parinibbāyissanti ye ca purisā eteneva bhāvena katici bhave dassetvā upekkhāya upapajjitvā parinibbāyissanti tesaṁ somanassindriyañca na uppajjissati itthindriyañca na uppajjissati. </div>
</div>
<div class="q" id="p_35Y10_2729"> <div class="p">
<span class="pN">2729</span>»  Yassa itthindriyaṁ na uppajjissati tassa upekkhindriyaṁ na uppajjissatīti? </div>
</div>
<div class="q" id="p_35Y10_2730"> <div class="p">
<span class="pN">2730</span>Ye rūpāvacaraṁ arūpāvacaraṁ upapajjitvā parinibbāyissanti ye ca purisā eteneva bhāvena katici bhave dassetvā upekkhāya upapajjitvā parinibbāyissanti tesaṁ itthindriyaṁ na uppajjissati, no ca tesaṁ upekkhindriyaṁ na uppajjissati. Pacchimabhavikānaṁ ye ca purisā eteneva bhāvena katici bhave dassetvā somanassena upapajjitvā parinibbāyissanti tesaṁ itthindriyañca na uppajjissati upekkhindriyañca na uppajjissati. </div>
</div>
<div class="q" id="p_35Y10_2731"> <div class="p">
<span class="pN">2731</span>«  Yassa vā pana upekkhindriyaṁ na uppajjissati tassa itthindriyaṁ na uppajjissatīti? </div>
</div>
<div class="q" id="p_35Y10_2732"> <div class="p">
<span class="pN">2732</span>Yā itthiyo eteneva bhāvena katici bhave dassetvā somanassena upapajjitvā parinibbāyissanti tāsaṁ upekkhindriyaṁ na uppajjissati, no ca tāsaṁ itthindriyaṁ na uppajjissati. Pacchimabhavikānaṁ ye ca purisā eteneva bhāvena katici bhave dassetvā somanassena upapajjitvā parinibbāyissanti tesaṁ upekkhindriyañca na uppajjissati itthindriyañca na uppajjissati. </div>
</div>
<div class="q" id="p_35Y10_2733"> <div class="p">
<span class="pN">2733</span>»  Yassa itthindriyaṁ na uppajjissati tassa saddhindriyaṁ…pe…  paññindriyaṁ…pe…  manindriyaṁ na uppajjissatīti? </div>
</div>
<div class="q" id="p_35Y10_2734"> <div class="p">
<span class="pN">2734</span>Ye rūpāvacaraṁ arūpāvacaraṁ upapajjitvā parinibbāyissanti ye ca purisā eteneva bhāvena katici bhave dassetvā parinibbāyissanti tesaṁ itthindriyaṁ na uppajjissati, no ca tesaṁ manindriyaṁ na uppajjissati. Pacchimabhavikānaṁ tesaṁ itthindriyañca na uppajjissati manindriyañca na uppajjissati. </div>
</div>
<div class="q" id="p_35Y10_2735"> <div class="p">
<span class="pN">2735</span>«  Yassa vā pana manindriyaṁ na uppajjissati tassa itthindriyaṁ na uppajjissatīti? Āmantā. (Itthindriyamūlakaṁ.) </div>
</div>
<div class="q" id="p_35Y10_2736"> <div class="divNumber">311.</div> <div class="p">
<span class="pN">2736</span>»  Yassa purisindriyaṁ na uppajjissati tassa jīvitindriyaṁ na uppajjissatīti? </div>
</div>
<div class="q" id="p_35Y10_2737"> <div class="p">
<span class="pN">2737</span>Ye rūpāvacaraṁ arūpāvacaraṁ upapajjitvā parinibbāyissanti yā ca itthiyo eteneva bhāvena katici bhave dassetvā parinibbāyissanti tesaṁ purisindriyaṁ na uppajjissati, no ca tesaṁ jīvitindriyaṁ na uppajjissati. Pacchimabhavikānaṁ tesaṁ purisindriyañca na uppajjissati jīvitindriyañca na uppajjissati. </div>
</div>
<div class="q" id="p_35Y10_2738"> <div class="p">
<span class="pN">2738</span>«  Yassa vā pana jīvitindriyaṁ na uppajjissati tassa purisindriyaṁ na uppajjissatīti? Āmantā. </div>
</div>
<div class="q" id="p_35Y10_2739"> <div class="p">
<span class="pN">2739</span>»  Yassa purisindriyaṁ na uppajjissati tassa somanassindriyaṁ na uppajjissatīti? </div>
</div>
<div class="q" id="p_35Y10_2740"> <div class="p">
<span class="pN">2740</span>Ye rūpāvacaraṁ upapajjitvā parinibbāyissanti yā ca itthiyo eteneva bhāvena katici bhave dassetvā somanassena upapajjitvā parinibbāyissanti tesaṁ purisindriyaṁ na uppajjissati, no ca tesaṁ somanassindriyaṁ na uppajjissati. Pacchimabhavikānaṁ ye ca arūpaṁ upapajjitvā parinibbāyissanti yā ca itthiyo eteneva bhāvena katici bhave dassetvā upekkhāya upapajjitvā parinibbāyissanti tesaṁ purisindriyañca na uppajjissati somanassindriyañca na uppajjissati. </div>
</div>
<div class="q" id="p_35Y10_2741"> <div class="p">
<span class="pN">2741</span>«  Yassa vā pana somanassindriyaṁ na uppajjissati tassa purisindriyaṁ na uppajjissatīti? </div>
</div>
<div class="q" id="p_35Y10_2742"> <div class="p">
<span class="pN">2742</span>Ye purisā eteneva bhāvena katici bhave dassetvā upekkhāya upapajjitvā parinibbāyissanti tesaṁ somanassindriyaṁ na uppajjissati, no ca tesaṁ purisindriyaṁ na uppajjissati. Pacchimabhavikānaṁ ye ca arūpaṁ upapajjitvā parinibbāyissanti yā ca itthiyo eteneva bhāvena katici bhave dassetvā upekkhāya upapajjitvā parinibbāyissanti tesaṁ somanassindriyañca na uppajjissati purisindriyañca na uppajjissati. </div>
</div>
<div class="q" id="p_35Y10_2743"> <div class="p">
<span class="pN">2743</span>»  Yassa purisindriyaṁ na uppajjissati tassa upekkhindriyaṁ na uppajjissatīti? </div>
</div>
<div class="q" id="p_35Y10_2744"> <div class="p">
<span class="pN">2744</span>Ye rūpāvacaraṁ arūpāvacaraṁ upapajjitvā parinibbāyissanti yā ca itthiyo eteneva bhāvena katici bhave dassetvā upekkhāya upapajjitvā parinibbāyissanti tesaṁ purisindriyaṁ na uppajjissati, no ca tesaṁ upekkhindriyaṁ na uppajjissati. Pacchimabhavikānaṁ yā ca itthiyo eteneva bhāvena katici bhave dassetvā somanassena upapajjitvā parinibbāyissanti tesaṁ purisindriyañca na uppajjissati upekkhindriyañca na uppajjissati. </div>
</div>
<div class="q" id="p_35Y10_2745"> <div class="p">
<span class="pN">2745</span>«  Yassa vā pana upekkhindriyaṁ na uppajjissati tassa purisindriyaṁ na uppajjissatīti? </div>
</div>
<div class="q" id="p_35Y10_2746"> <div class="p">
<span class="pN">2746</span>Ye purisā eteneva bhāvena katici bhave dassetvā somanassena upapajjitvā parinibbāyissanti tesaṁ upekkhindriyaṁ na uppajjissati, no ca tesaṁ purisindriyaṁ na uppajjissati. Pacchimabhavikānaṁ yā ca itthiyo eteneva bhāvena katici bhave dassetvā somanassena upapajjitvā parinibbāyissanti tesaṁ upekkhindriyañca na uppajjissati purisindriyañca na uppajjissati. </div>
</div>
<div class="q" id="p_35Y10_2747"> <div class="p">
<span class="pN">2747</span>»  Yassa purisindriyaṁ na uppajjissati tassa saddhindriyaṁ…pe…  paññindriyaṁ…pe…  manindriyaṁ na uppajjissatīti? </div>
</div>
<div class="q" id="p_35Y10_2748"> <div class="p">
<span class="pN">2748</span>Ye rūpāvacaraṁ arūpāvacaraṁ upapajjitvā parinibbāyissanti yā ca itthiyo eteneva bhāvena katici bhave dassetvā parinibbāyissanti tesaṁ purisindriyaṁ na uppajjissati, no ca tesaṁ manindriyaṁ na uppajjissati. Pacchimabhavikānaṁ tesaṁ purisindriyañca na uppajjissati manindriyañca na uppajjissati. </div>
</div>
<div class="q" id="p_35Y10_2749"> <div class="p">
<span class="pN">2749</span>«  Yassa vā pana manindriyaṁ na uppajjissati tassa purisindriyaṁ na uppajjissatīti? Āmantā. (Purisindriyamūlakaṁ.) </div>
</div>
<div class="q" id="p_35Y10_2750"> <div class="divNumber">312.</div> <div class="p">
<span class="pN">2750</span>»  Yassa jīvitindriyaṁ na uppajjissati tassa somanassindriyaṁ na uppajjissatīti? Āmantā. </div>
</div>
<div class="q" id="p_35Y10_2751"> <div class="p">
<span class="pN">2751</span>«  Yassa vā pana somanassindriyaṁ na uppajjissati tassa jīvitindriyaṁ na uppajjissatīti? </div>
</div>
<div class="q" id="p_35Y10_2752"> <div class="p">
<span class="pN">2752</span>Yassa cittassa anantarā upekkhāsampayuttapacchimacittaṁ uppajjissati tesaṁ somanassindriyaṁ na uppajjissati, no ca tesaṁ jīvitindriyaṁ na uppajjissati. Pacchimacittasamaṅgīnaṁ tesaṁ somanassindriyañca na uppajjissati jīvitindriyañca na uppajjissati. </div>
</div>
<div class="q" id="p_35Y10_2753"> <div class="p">
<span class="pN">2753</span>»  Yassa jīvitindriyaṁ na uppajjissati tassa upekkhindriyaṁ na uppajjissatīti? Āmantā. </div>
</div>
<div class="q" id="p_35Y10_2754"> <div class="p">
<span class="pN">2754</span>«  Yassa vā pana upekkhindriyaṁ na uppajjissati tassa jīvitindriyaṁ na uppajjissatīti? </div>
</div>
<div class="q" id="p_35Y10_2755"> <div class="p">
<span class="pN">2755</span>Yassa cittassa anantarā somanassasampayuttapacchimacittaṁ uppajjissati tesaṁ upekkhindriyaṁ na uppajjissati, no ca tesaṁ jīvitindriyaṁ na uppajjissati. Pacchimacittasamaṅgīnaṁ tesaṁ upekkhindriyañca na uppajjissati jīvitindriyañca na uppajjissati. </div>
</div>
<div class="q" id="p_35Y10_2756"> <div class="p">
<span class="pN">2756</span>»  Yassa jīvitindriyaṁ na uppajjissati tassa saddhindriyaṁ…pe…  paññindriyaṁ…pe…  manindriyaṁ na uppajjissatīti? Āmantā. </div>
</div>
<div class="q" id="p_35Y10_2757"> <div class="p">
<span class="pN">2757</span>«  Yassa vā pana manindriyaṁ na uppajjissati tassa jīvitindriyaṁ na uppajjissatīti? Āmantā. (Jīvitindriyamūlakaṁ.) </div>
</div>
<div class="q" id="p_35Y10_2758"> <div class="divNumber">313.</div> <div class="p">
<span class="pN">2758</span>»  Yassa somanassindriyaṁ na uppajjissati tassa upekkhindriyaṁ na uppajjissatīti? </div>
</div>
<div class="q" id="p_35Y10_2759"> <div class="p">
<span class="pN">2759</span>Yassa cittassa anantarā upekkhāsampayuttapacchimacittaṁ uppajjissati tesaṁ somanassindriyaṁ na uppajjissati, no ca tesaṁ upekkhindriyaṁ na uppajjissati. Pacchimacittasamaṅgīnaṁ tesaṁ somanassindriyañca na uppajjissati upekkhindriyañca na uppajjissati. </div>
</div>
<div class="q" id="p_35Y10_2760"> <div class="p">
<span class="pN">2760</span>«  Yassa vā pana upekkhindriyaṁ na uppajjissati tassa somanassindriyaṁ na uppajjissatīti? </div>
</div>
<div class="q" id="p_35Y10_2761"> <div class="p">
<span class="pN">2761</span>Yassa cittassa anantarā somanassasampayuttapacchimacittaṁ uppajjissati tesaṁ upekkhindriyaṁ na uppajjissati, no ca tesaṁ somanassindriyaṁ na uppajjissati. Pacchimacittasamaṅgīnaṁ tesaṁ upekkhindriyañca na uppajjissati somanassindriyañca na uppajjissati. </div>
</div>
<div class="q" id="p_35Y10_2762"> <div class="p">
<span class="pN">2762</span>»  Yassa somanassindriyaṁ na uppajjissati tassa saddhindriyaṁ…pe…  paññindriyaṁ…pe…  manindriyaṁ na uppajjissatīti? </div>
</div>
<div class="q" id="p_35Y10_2763"> <div class="p">
<span class="pN">2763</span>Yassa cittassa anantarā upekkhāsampayuttapacchimacittaṁ uppajjissati tesaṁ somanassindriyaṁ na uppajjissati, no ca tesaṁ manindriyaṁ na uppajjissati. Pacchimacittasamaṅgīnaṁ tesaṁ somanassindriyañca na uppajjissati manindriyañca na uppajjissati. </div>
</div>
<div class="q" id="p_35Y10_2764"> <div class="p">
<span class="pN">2764</span>«  Yassa vā pana manindriyaṁ na uppajjissati tassa somanassindriyaṁ na uppajjissatīti? Āmantā. (Somanassindriyamūlakaṁ.) </div>
</div>
<div class="q" id="p_35Y10_2765"> <div class="divNumber">314.</div> <div class="p">
<span class="pN">2765</span>»  Yassa upekkhindriyaṁ na uppajjissati tassa saddhindriyaṁ…pe…  paññindriyaṁ…pe…  manindriyaṁ na uppajjissatīti? </div>
</div>
<div class="q" id="p_35Y10_2766"> <div class="p">
<span class="pN">2766</span>Yassa cittassa anantarā somanassasampayuttapacchimacittaṁ uppajjissati tesaṁ upekkhindriyaṁ na uppajjissati, no ca tesaṁ manindriyaṁ na uppajjissati. Pacchimacittasamaṅgīnaṁ tesaṁ upekkhindriyañca na uppajjissati manindriyañca na uppajjissati. </div>
</div>
<div class="q" id="p_35Y10_2767"> <div class="p">
<span class="pN">2767</span>«  Yassa vā pana manindriyaṁ na uppajjissati tassa upekkhindriyaṁ na uppajjissatīti? Āmantā. (Upekkhindriyamūlakaṁ.) </div>
</div>
<div class="q" id="p_35Y10_2768"> <div class="divNumber">315.</div> <div class="p">
<span class="pN">2768</span>»  Yassa saddhindriyaṁ na uppajjissati tassa paññindriyaṁ…pe…  manindriyaṁ na uppajjissatīti? Āmantā. </div>
</div>
<div class="q" id="p_35Y10_2769"> <div class="p">
<span class="pN">2769</span>«  Yassa vā pana manindriyaṁ na uppajjissati tassa saddhindriyaṁ na uppajjissatīti? Āmantā. (Saddhindriyamūlakaṁ.) </div>
</div>
<div class="q" id="p_35Y10_2770"> <div class="divNumber">316.</div> <div class="p">
<span class="pN">2770</span>»  Yassa paññindriyaṁ na uppajjissati tassa manindriyaṁ na uppajjissatīti? Āmantā. </div>
</div>
<div class="q" id="p_35Y10_2771"> <div class="p">
<span class="pN">2771</span>«  Yassa vā pana manindriyaṁ na uppajjissati tassa paññindriyaṁ na uppajjissatīti? Āmantā. (Paññindriyamūlakaṁ.) </div>
</div>
</html>

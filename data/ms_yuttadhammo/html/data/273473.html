<html>
<div class="i">3.2.1 Paṭhamapārājikasamuṭṭhāna</div>
<div class="h">Samuṭṭhānasīsasaṅkhepa</div>
<div class="h">Terasasamuṭṭhāna</div>
<div class="h">Paṭhamapārājikasamuṭṭhāna</div>
<div class="q" id="p_5V_1088"> <div class="divNumber">258.</div> <div class="p"> <table class="singleColumn"> <tr> <td> <div class="pN">1088</div> <div class="G">Methunaṁ sukkasaṁsaggo,</div> </td> </tr> <tr> <td> <div class="G">aniyatā paṭhamikā;</div> </td> </tr> <tr> <td> <div class="G">Pubbūpaparipācitā,</div> </td> </tr> <tr> <td> <div class="G">raho bhikkhuniyā saha.</div> </td> </tr> </table> </div>
</div>
<div class="q" id="p_5V_1089"> <div class="p"> <table class="singleColumn"> <tr> <td> <div class="pN">1089</div> <div class="G">Sabhojane raho dve ca,</div> </td> </tr> <tr> <td> <div class="G">aṅguli udake hasaṁ;</div> </td> </tr> <tr> <td> <div class="G">Pahāre uggire ceva,</div> </td> </tr> <tr> <td> <div class="G">tepaññāsā ca sekhiyā.</div> </td> </tr> </table> </div>
</div>
<div class="q" id="p_5V_1090"> <div class="p"> <table class="singleColumn"> <tr> <td> <div class="pN">1090</div> <div class="G">Adhakkhagāmāvassutā,</div> </td> </tr> <tr> <td> <div class="G">talamaṭṭhañca suddhikā;</div> </td> </tr> <tr> <td> <div class="G">Vassaṁvuṭṭhā ca ovādaṁ,</div> </td> </tr> <tr> <td> <div class="G">nānubandhe pavattiniṁ.</div> </td> </tr> </table> </div>
</div>
<div class="q" id="p_5V_1091"> <div class="p"> <table class="singleColumn"> <tr> <td> <div class="pN">1091</div> <div class="G">Chasattati ime sikkhā,</div> </td> </tr> <tr> <td> <div class="G">kāyamānasikā katā;</div> </td> </tr> <tr> <td> <div class="G">Sabbe ekasamuṭṭhānā,</div> </td> </tr> <tr> <td> <div class="G">paṭhamaṁ pārājikaṁ yathā.</div> </td> </tr> </table> </div>
</div>
<div class="CENTER" id="p_5V_1092">
<span class="pN">1092</span>Paṭhamapārājikasamuṭṭhānaṁ niṭṭhitaṁ.</div>
</html>

<html>
<div class="i">2.1.5.6 Paccanīkapuggalokāsa</div>
<div class="h">Pavattivāra</div>
<div class="h">Uppādavāra</div>
<div class="h">Paccuppannānāgatavāra</div>
<div class="h">Paccanīkapuggalokāsa</div>
<div class="q" id="p_33Y2_620"> <div class="divNumber">90.</div> <div class="p">
<span class="pN">620</span>»  Yassa yattha rūpakkhandho nuppajjati tassa tattha vedanākkhandho nuppajjissatīti? </div>
</div>
<div class="q" id="p_33Y2_621"> <div class="p">
<span class="pN">621</span>Pañcavokārā cavantānaṁ arūpānaṁ tesaṁ tattha rūpakkhandho nuppajjati, no ca tesaṁ tattha vedanākkhandho nuppajjissati. Pañcavokāre parinibbantānaṁ arūpe pacchimabhavikānaṁ asaññasattā cavantānaṁ tesaṁ tattha rūpakkhandho ca nuppajjati vedanākkhandho ca nuppajjissati. </div>
</div>
<div class="q" id="p_33Y2_622"> <div class="p">
<span class="pN">622</span>«  Yassa vā pana yattha vedanākkhandho nuppajjissati tassa tattha rūpakkhandho nuppajjatīti? </div>
</div>
<div class="q" id="p_33Y2_623"> <div class="p">
<span class="pN">623</span>Pacchimabhavikānaṁ pañcavokāraṁ upapajjantānaṁ asaññasattaṁ upapajjantānaṁ tesaṁ tattha vedanākkhandho nuppajjissati, no ca tesaṁ tattha rūpakkhandho nuppajjati. Pañcavokāre parinibbantānaṁ arūpe pacchimabhavikānaṁ asaññasattā cavantānaṁ tesaṁ tattha vedanākkhandho ca nuppajjissati rūpakkhandho ca nuppajjati. </div>
</div>
<div class="q" id="p_33Y2_624"> <div class="divNumber">91.</div> <div class="p">
<span class="pN">624</span>»  Yassa yattha vedanākkhandho nuppajjati tassa tattha saññākkhandho nuppajjissatīti? </div>
</div>
<div class="q" id="p_33Y2_625"> <div class="p">
<span class="pN">625</span>Catuvokārā pañcavokārā cavantānaṁ tesaṁ tattha vedanākkhandho nuppajjati, no ca tesaṁ tattha saññākkhandho nuppajjissati. Parinibbantānaṁ asaññasattānaṁ tesaṁ tattha vedanākkhandho ca nuppajjati saññākkhandho ca nuppajjissati. </div>
</div>
<div class="q" id="p_33Y2_626"> <div class="p">
<span class="pN">626</span>«  Yassa vā pana yattha saññākkhandho nuppajjissati tassa tattha vedanākkhandho nuppajjatīti? </div>
</div>
<div class="q" id="p_33Y2_627"> <div class="p">
<span class="pN">627</span>Pacchimabhavikānaṁ upapajjantānaṁ tesaṁ tattha saññākkhandho nuppajjissati, no ca tesaṁ tattha vedanākkhandho nuppajjati. Parinibbantānaṁ asaññasattānaṁ tesaṁ tattha saññākkhandho ca nuppajjissati vedanākkhandho ca nuppajjati. </div>
</div>
</html>

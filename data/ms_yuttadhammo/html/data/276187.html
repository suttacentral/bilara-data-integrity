<html>
<div class="i">2.6.10 Uddhaccasutta</div>
<div class="h">Dutiyapaṇṇāsaka</div>
<div class="h">Tikavagga</div>
<div class="h">Uddhaccasutta</div>
<div class="q" id="p_16A6_760"> <div class="divNumber">116.</div> <div class="p">
<span class="pN">760</span>“Tayome, bhikkhave, dhammā. Katame tayo? Uddhaccaṁ, asaṁvaro, pamādo. Ime kho, bhikkhave, tayo dhammā. Imesaṁ kho, bhikkhave, tiṇṇaṁ dhammānaṁ pahānāya tayo dhammā bhāvetabbā. Katame tayo? Uddhaccassa pahānāya samatho bhāvetabbo, asaṁvarassa pahānāya saṁvaro bhāvetabbo, pamādassa pahānāya appamādo bhāvetabbo. Imesaṁ kho, bhikkhave, tiṇṇaṁ dhammānaṁ pahānāya ime tayo dhammā bhāvetabbā”ti. </div>
</div>
<div class="CENTER" id="p_16A6_761">
<span class="pN">761</span>Dasamaṁ.</div>
<div class="CENTER" id="p_16A6_762">
<span class="pN">762</span>Tikavaggo ekādasamo.</div>
<div class="SUMMARY" id="p_16A6_763">
<span class="pN">763</span><span class="firstLetter">T</span>assuddānaṁ</div>
<div class="q" id="p_16A6_764"> <div class="p"> <table class="singleColumn"> <tr> <td> <div class="pN">764</div> <div class="G">Rāgaduccaritavitakka,</div> </td> </tr> <tr> <td> <div class="G">Saññā dhātūti vuccati;</div> </td> </tr> <tr> <td> <div class="G">Assādaaratituṭṭhi,</div> </td> </tr> <tr> <td> <div class="G">Duve ca uddhaccena vaggoti.</div> </td> </tr> </table> </div>
</div>
</html>

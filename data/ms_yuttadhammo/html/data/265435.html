<html>
<div class="i"> Āhāra</div>
<div class="h">Mahantaraduka</div>
<div class="h">Upādinnaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Āhāra</div>
<div class="q" id="p_38P2_3482"> <div class="divNumber">459.</div> <div class="p">
<span class="pN">3482</span>Upādinno dhammo upādinnassa dhammassa āhārapaccayena paccayo— upādinnā āhārā sampayuttakānaṁ khandhānaṁ āhārapaccayena paccayo; paṭisandhikkhaṇe…pe… upādinno kabaḷīkāro āhāro imassa upādinnassa kāyassa āhārapaccayena paccayo. (1) </div>
</div>
<div class="q" id="p_38P2_3483"> <div class="p">
<span class="pN">3483</span>Upādinno dhammo anupādinnassa dhammassa āhārapaccayena paccayo— upādinnā āhārā cittasamuṭṭhānānaṁ rūpānaṁ āhārapaccayena paccayo; upādinno kabaḷīkāro āhāro imassa anupādinnassa kāyassa āhārapaccayena paccayo. (2) </div>
</div>
<div class="q" id="p_38P2_3484"> <div class="p">
<span class="pN">3484</span>Upādinno dhammo upādinnassa ca anupādinnassa ca dhammassa āhārapaccayena paccayo— upādinnā āhārā sampayuttakānaṁ khandhānaṁ cittasamuṭṭhānānañca rūpānaṁ āhārapaccayena paccayo; upādinno kabaḷīkāro āhāro imassa upādinnassa ca anupādinnassa ca kāyassa āhārapaccayena paccayo. (3) </div>
</div>
<div class="q" id="p_38P2_3485"> <div class="divNumber">460.</div> <div class="p">
<span class="pN">3485</span>Anupādinno dhammo anupādinnassa dhammassa āhārapaccayena paccayo— anupādinnā āhārā sampayuttakānaṁ khandhānaṁ cittasamuṭṭhānānañca rūpānaṁ āhārapaccayena paccayo; anupādinno kabaḷīkāro āhāro imassa anupādinnassa kāyassa āhārapaccayena paccayo. (1) </div>
</div>
<div class="q" id="p_38P2_3486"> <div class="p">
<span class="pN">3486</span>Anupādinno dhammo upādinnassa dhammassa āhārapaccayena paccayo— anupādinno kabaḷīkāro āhāro imassa upādinnassa kāyassa āhārapaccayena paccayo. (2) </div>
</div>
<div class="q" id="p_38P2_3487"> <div class="p">
<span class="pN">3487</span>Anupādinno dhammo upādinnassa ca anupādinnassa ca dhammassa āhārapaccayena paccayo— anupādinno kabaḷīkāro āhāro imassa upādinnassa ca anupādinnassa ca kāyassa āhārapaccayena paccayo. (3) </div>
</div>
<div class="q" id="p_38P2_3488"> <div class="p">
<span class="pN">3488</span>Upādinno ca anupādinno ca dhammā upādinnassa dhammassa āhārapaccayena paccayo— upādinno ca anupādinno ca kabaḷīkāro āhāro imassa upādinnassa kāyassa āhārapaccayena paccayo. (1) </div>
</div>
<div class="q" id="p_38P2_3489"> <div class="p">
<span class="pN">3489</span>Upādinno ca anupādinno ca dhammā anupādinnassa dhammassa āhārapaccayena paccayo— upādinno ca anupādinno ca kabaḷīkāro āhāro imassa anupādinnassa kāyassa āhārapaccayena paccayo. (2) </div>
</div>
<div class="q" id="p_38P2_3490"> <div class="p">
<span class="pN">3490</span>Upādinno ca anupādinno ca dhammā upādinnassa ca anupādinnassa ca dhammassa āhārapaccayena paccayo— upādinno ca anupādinno ca kabaḷīkāro āhāro imassa upādinnassa ca anupādinnassa ca kāyassa āhārapaccayena paccayo. (3) </div>
</div>
</html>

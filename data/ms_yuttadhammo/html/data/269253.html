<html>
<div class="i">5.1.10 Suyonandījātaka</div>
<div class="h">Pañcakanipāta</div>
<div class="h">Maṇikuṇḍalavagga</div>
<div class="h">Suyonandījātaka</div>
<div class="q" id="p_22J_1209"> <div class="divNumber">55.</div> <div class="p"> <table class="singleColumn"> <tr> <td> <div class="pN">1209</div> <div class="G">“Vāti gandho timirānaṁ,</div> </td> </tr> <tr> <td> <div class="G">kusamuddo ca ghosavā;</div> </td> </tr> <tr> <td> <div class="G">Dūre ito suyonandī,</div> </td> </tr> <tr> <td> <div class="G">tamba kāmā tudanti maṁ”.</div> </td> </tr> </table> </div>
</div>
<div class="q" id="p_22J_1210"> <div class="divNumber">56.</div> <div class="p"> <table class="singleColumn"> <tr> <td> <div class="pN">1210</div> <div class="G">“Kathaṁ samuddamatari,</div> </td> </tr> <tr> <td> <div class="G">Kathaṁ addakkhi sedumaṁ;</div> </td> </tr> <tr> <td> <div class="G">Kathaṁ tassā ca tuyhañca,</div> </td> </tr> <tr> <td> <div class="G">Ahu saggasamāgamo”.</div> </td> </tr> </table> </div>
</div>
<div class="q" id="p_22J_1211"> <div class="divNumber">57.</div> <div class="p"> <table class="singleColumn"> <tr> <td> <div class="pN">1211</div> <div class="G">“Kurukacchā payātānaṁ,</div> </td> </tr> <tr> <td> <div class="G">vāṇijānaṁ dhanesinaṁ;</div> </td> </tr> <tr> <td> <div class="G">Makarehi abhidā nāvā,</div> </td> </tr> <tr> <td> <div class="G">phalakenāhamaplaviṁ.</div> </td> </tr> </table> </div>
</div>
<div class="q" id="p_22J_1212"> <div class="divNumber">58.</div> <div class="p"> <table class="singleColumn"> <tr> <td> <div class="pN">1212</div> <div class="G">Sā maṁ saṇhena mudunā,</div> </td> </tr> <tr> <td> <div class="G">niccaṁ candanagandhinī;</div> </td> </tr> <tr> <td> <div class="G">Aṅgena uddharī bhaddā,</div> </td> </tr> <tr> <td> <div class="G">mātā puttaṁva orasaṁ.</div> </td> </tr> </table> </div>
</div>
<div class="q" id="p_22J_1213"> <div class="divNumber">59.</div> <div class="p"> <table class="singleColumn"> <tr> <td> <div class="pN">1213</div> <div class="G">Sā maṁ annena pānena,</div> </td> </tr> <tr> <td> <div class="G">vatthena sayanena ca;</div> </td> </tr> <tr> <td> <div class="G">Attanāpi ca mandakkhī,</div> </td> </tr> <tr> <td> <div class="G">evaṁ tamba vijānahī”ti.</div> </td> </tr> </table> </div>
</div>
<div class="CENTER" id="p_22J_1214">
<span class="pN">1214</span>Suyonandījātakaṁ dasamaṁ.<br> Maṇikuṇḍalavaggo paṭhamo.</div>
<div class="SUMMARY" id="p_22J_1215">
<span class="pN">1215</span><span class="firstLetter">T</span>assuddānaṁ</div>
<div class="q" id="p_22J_1216"> <div class="p"> <table class="singleColumn"> <tr> <td> <div class="pN">1216</div> <div class="G">Atha jinavaro haritaṁ tiṇako,</div> </td> </tr> <tr> <td> <div class="G">Atha bhinnaplavo uragova ghaṭo;</div> </td> </tr> <tr> <td> <div class="G">Dariyā puna kuñjara bhūnahatā,</div> </td> </tr> <tr> <td> <div class="G">Migamuttamasaggavarena dasāti.</div> </td> </tr> </table> </div>
</div>
</html>

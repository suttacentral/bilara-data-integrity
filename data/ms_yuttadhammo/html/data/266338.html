<html>
<div class="i">3 Dīpaṅkarabuddhavaṁsa</div>
<div class="h">Dīpaṅkarabuddhavaṁsa</div>
<div class="q" id="p_21Bu_272"> <div class="divNumber">1.</div> <div class="p"> <table class="singleColumn"> <tr> <td> <div class="pN">272</div> <div class="G">“Tadā te bhojayitvāna,</div> </td> </tr> <tr> <td> <div class="G">sasaṁghaṁ lokanāyakaṁ;</div> </td> </tr> <tr> <td> <div class="G">Upagacchuṁ saraṇaṁ tassa,</div> </td> </tr> <tr> <td> <div class="G">dīpaṅkarassa satthuno.</div> </td> </tr> </table> </div>
</div>
<div class="q" id="p_21Bu_273"> <div class="divNumber">2.</div> <div class="p"> <table class="singleColumn"> <tr> <td> <div class="pN">273</div> <div class="G">Saraṇāgamane kañci,</div> </td> </tr> <tr> <td> <div class="G">nivesesi tathāgato;</div> </td> </tr> <tr> <td> <div class="G">Kañci pañcasu sīlesu,</div> </td> </tr> <tr> <td> <div class="G">sīle dasavidhe paraṁ.</div> </td> </tr> </table> </div>
</div>
<div class="q" id="p_21Bu_274"> <div class="divNumber">3.</div> <div class="p"> <table class="singleColumn"> <tr> <td> <div class="pN">274</div> <div class="G">Kassaci deti sāmaññaṁ,</div> </td> </tr> <tr> <td> <div class="G">caturo phalamuttame;</div> </td> </tr> <tr> <td> <div class="G">Kassaci asame dhamme,</div> </td> </tr> <tr> <td> <div class="G">deti so paṭisambhidā.</div> </td> </tr> </table> </div>
</div>
<div class="q" id="p_21Bu_275"> <div class="divNumber">4.</div> <div class="p"> <table class="singleColumn"> <tr> <td> <div class="pN">275</div> <div class="G">Kassaci varasamāpattiyo,</div> </td> </tr> <tr> <td> <div class="G">Aṭṭha deti narāsabho;</div> </td> </tr> <tr> <td> <div class="G">Tisso kassaci vijjāyo,</div> </td> </tr> <tr> <td> <div class="G">Chaḷabhiññā pavecchati.</div> </td> </tr> </table> </div>
</div>
<div class="q" id="p_21Bu_276"> <div class="divNumber">5.</div> <div class="p"> <table class="singleColumn"> <tr> <td> <div class="pN">276</div> <div class="G">Tena yogena janakāyaṁ,</div> </td> </tr> <tr> <td> <div class="G">ovadati mahāmuni;</div> </td> </tr> <tr> <td> <div class="G">Tena vitthārikaṁ āsi,</div> </td> </tr> <tr> <td> <div class="G">lokanāthassa sāsanaṁ.</div> </td> </tr> </table> </div>
</div>
<div class="q" id="p_21Bu_277"> <div class="divNumber">6.</div> <div class="p"> <table class="singleColumn"> <tr> <td> <div class="pN">277</div> <div class="G">Mahāhanusabhakkhandho,</div> </td> </tr> <tr> <td> <div class="G">dīpaṅkarassa nāmako;</div> </td> </tr> <tr> <td> <div class="G">Bahū jane tārayati,</div> </td> </tr> <tr> <td> <div class="G">parimoceti duggatiṁ.</div> </td> </tr> </table> </div>
</div>
<div class="q" id="p_21Bu_278"> <div class="divNumber">7.</div> <div class="p"> <table class="singleColumn"> <tr> <td> <div class="pN">278</div> <div class="G">Bodhaneyyaṁ janaṁ disvā,</div> </td> </tr> <tr> <td> <div class="G">satasahassepi yojane;</div> </td> </tr> <tr> <td> <div class="G">Khaṇena upagantvāna,</div> </td> </tr> <tr> <td> <div class="G">bodheti taṁ mahāmuni.</div> </td> </tr> </table> </div>
</div>
<div class="q" id="p_21Bu_279"> <div class="divNumber">8.</div> <div class="p"> <table class="singleColumn"> <tr> <td> <div class="pN">279</div> <div class="G">Paṭhamābhisamaye buddho,</div> </td> </tr> <tr> <td> <div class="G">koṭisatamabodhayi;</div> </td> </tr> <tr> <td> <div class="G">Dutiyābhisamaye nātho,</div> </td> </tr> <tr> <td> <div class="G">navutikoṭimabodhayi.</div> </td> </tr> </table> </div>
</div>
<div class="q" id="p_21Bu_280"> <div class="divNumber">9.</div> <div class="p"> <table class="singleColumn"> <tr> <td> <div class="pN">280</div> <div class="G">Yadā ca devabhavanamhi,</div> </td> </tr> <tr> <td> <div class="G">buddho dhammamadesayi;</div> </td> </tr> <tr> <td> <div class="G">Navutikoṭisahassānaṁ,</div> </td> </tr> <tr> <td> <div class="G">tatiyābhisamayo ahu.</div> </td> </tr> </table> </div>
</div>
<div class="q" id="p_21Bu_281"> <div class="divNumber">10.</div> <div class="p"> <table class="singleColumn"> <tr> <td> <div class="pN">281</div> <div class="G">Sannipātā tayo āsuṁ,</div> </td> </tr> <tr> <td> <div class="G">dīpaṅkarassa satthuno;</div> </td> </tr> <tr> <td> <div class="G">Koṭisatasahassānaṁ,</div> </td> </tr> <tr> <td> <div class="G">paṭhamo āsi samāgamo.</div> </td> </tr> </table> </div>
</div>
<div class="q" id="p_21Bu_282"> <div class="divNumber">11.</div> <div class="p"> <table class="singleColumn"> <tr> <td> <div class="pN">282</div> <div class="G">Puna nāradakūṭamhi,</div> </td> </tr> <tr> <td> <div class="G">pavivekagate jine;</div> </td> </tr> <tr> <td> <div class="G">Khīṇāsavā vītamalā,</div> </td> </tr> <tr> <td> <div class="G">samiṁsu satakoṭiyo.</div> </td> </tr> </table> </div>
</div>
<div class="q" id="p_21Bu_283"> <div class="divNumber">12.</div> <div class="p"> <table class="singleColumn"> <tr> <td> <div class="pN">283</div> <div class="G">Yamhi kāle mahāvīro,</div> </td> </tr> <tr> <td> <div class="G">sudassanasiluccaye;</div> </td> </tr> <tr> <td> <div class="G">Navakoṭisahassehi,</div> </td> </tr> <tr> <td> <div class="G">pavāresi mahāmuni.</div> </td> </tr> </table> </div>
</div>
<div class="q" id="p_21Bu_284"> <div class="divNumber">13.</div> <div class="p"> <table class="singleColumn"> <tr> <td> <div class="pN">284</div> <div class="G">Dasavīsasahassānaṁ,</div> </td> </tr> <tr> <td> <div class="G">dhammābhisamayo ahu;</div> </td> </tr> <tr> <td> <div class="G">Ekadvinnaṁ abhisamayā,</div> </td> </tr> <tr> <td> <div class="G">gaṇanāto asaṅkhiyā.</div> </td> </tr> </table> </div>
</div>
<div class="q" id="p_21Bu_285"> <div class="divNumber">14.</div> <div class="p"> <table class="singleColumn"> <tr> <td> <div class="pN">285</div> <div class="G">Vitthārikaṁ bāhujaññaṁ,</div> </td> </tr> <tr> <td> <div class="G">iddhaṁ phītaṁ ahū tadā;</div> </td> </tr> <tr> <td> <div class="G">Dīpaṅkarassa bhagavato,</div> </td> </tr> <tr> <td> <div class="G">sāsanaṁ suvisodhitaṁ.</div> </td> </tr> </table> </div>
</div>
<div class="q" id="p_21Bu_286"> <div class="divNumber">15.</div> <div class="p"> <table class="singleColumn"> <tr> <td> <div class="pN">286</div> <div class="G">Cattāri satasahassāni,</div> </td> </tr> <tr> <td> <div class="G">chaḷabhiññā mahiddhikā;</div> </td> </tr> <tr> <td> <div class="G">Dīpaṅkaraṁ lokaviduṁ,</div> </td> </tr> <tr> <td> <div class="G">parivārenti sabbadā.</div> </td> </tr> </table> </div>
</div>
<div class="q" id="p_21Bu_287"> <div class="divNumber">16.</div> <div class="p"> <table class="singleColumn"> <tr> <td> <div class="pN">287</div> <div class="G">Ye keci tena samayena,</div> </td> </tr> <tr> <td> <div class="G">jahanti mānusaṁ bhavaṁ;</div> </td> </tr> <tr> <td> <div class="G">Apattamānasā sekhā,</div> </td> </tr> <tr> <td> <div class="G">garahitā bhavanti te.</div> </td> </tr> </table> </div>
</div>
<div class="q" id="p_21Bu_288"> <div class="divNumber">17.</div> <div class="p"> <table class="singleColumn"> <tr> <td> <div class="pN">288</div> <div class="G">Supupphitaṁ pāvacanaṁ,</div> </td> </tr> <tr> <td> <div class="G">arahantehi tādihi;</div> </td> </tr> <tr> <td> <div class="G">Khīṇāsavehi vimalehi,</div> </td> </tr> <tr> <td> <div class="G">upasobhati sabbadā.</div> </td> </tr> </table> </div>
</div>
<div class="q" id="p_21Bu_289"> <div class="divNumber">18.</div> <div class="p"> <table class="singleColumn"> <tr> <td> <div class="pN">289</div> <div class="G">Nagaraṁ rammavatī nāma,</div> </td> </tr> <tr> <td> <div class="G">sudevo nāma khattiyo;</div> </td> </tr> <tr> <td> <div class="G">Sumedhā nāma janikā,</div> </td> </tr> <tr> <td> <div class="G">dīpaṅkarassa satthuno.</div> </td> </tr> </table> </div>
</div>
<div class="q" id="p_21Bu_290"> <div class="divNumber">19.</div> <div class="p"> <table class="singleColumn"> <tr> <td> <div class="pN">290</div> <div class="G">Dasavassasahassāni,</div> </td> </tr> <tr> <td> <div class="G">agāraṁ ajjha so vasi;</div> </td> </tr> <tr> <td> <div class="G">Haṁsā koñcā mayūrā ca,</div> </td> </tr> <tr> <td> <div class="G">tayo pāsādamuttamā.</div> </td> </tr> </table> </div>
</div>
<div class="q" id="p_21Bu_291"> <div class="divNumber">20.</div> <div class="p"> <table class="singleColumn"> <tr> <td> <div class="pN">291</div> <div class="G">Tīṇi satasahassāni,</div> </td> </tr> <tr> <td> <div class="G">nāriyo samalaṅkatā;</div> </td> </tr> <tr> <td> <div class="G">Padumā nāma sā nārī,</div> </td> </tr> <tr> <td> <div class="G">usabhakkhandho atrajo.</div> </td> </tr> </table> </div>
</div>
<div class="q" id="p_21Bu_292"> <div class="divNumber">21.</div> <div class="p"> <table class="singleColumn"> <tr> <td> <div class="pN">292</div> <div class="G">Nimitte caturo disvā,</div> </td> </tr> <tr> <td> <div class="G">hatthiyānena nikkhami;</div> </td> </tr> <tr> <td> <div class="G">Anūnadasamāsāni,</div> </td> </tr> <tr> <td> <div class="G">padhāne padahī jino.</div> </td> </tr> </table> </div>
</div>
<div class="q" id="p_21Bu_293"> <div class="divNumber">22.</div> <div class="p"> <table class="singleColumn"> <tr> <td> <div class="pN">293</div> <div class="G">Padhānacāraṁ caritvāna,</div> </td> </tr> <tr> <td> <div class="G">abujjhi mānasaṁ muni;</div> </td> </tr> <tr> <td> <div class="G">Brahmunā yācito santo,</div> </td> </tr> <tr> <td> <div class="G">dīpaṅkaro mahāmuni.</div> </td> </tr> </table> </div>
</div>
<div class="q" id="p_21Bu_294"> <div class="divNumber">23.</div> <div class="p"> <table class="singleColumn"> <tr> <td> <div class="pN">294</div> <div class="G">Vatti cakkaṁ mahāvīro,</div> </td> </tr> <tr> <td> <div class="G">nandārāme sirīghare;</div> </td> </tr> <tr> <td> <div class="G">Nisinno sirīsamūlamhi,</div> </td> </tr> <tr> <td> <div class="G">akā titthiyamaddanaṁ.</div> </td> </tr> </table> </div>
</div>
<div class="q" id="p_21Bu_295"> <div class="divNumber">24.</div> <div class="p"> <table class="singleColumn"> <tr> <td> <div class="pN">295</div> <div class="G">Sumaṅgalo ca tisso ca,</div> </td> </tr> <tr> <td> <div class="G">ahesuṁ aggasāvakā;</div> </td> </tr> <tr> <td> <div class="G">Sāgato nāmupaṭṭhāko,</div> </td> </tr> <tr> <td> <div class="G">dīpaṅkarassa satthuno.</div> </td> </tr> </table> </div>
</div>
<div class="q" id="p_21Bu_296"> <div class="divNumber">25.</div> <div class="p"> <table class="singleColumn"> <tr> <td> <div class="pN">296</div> <div class="G">Nandā ceva sunandā ca,</div> </td> </tr> <tr> <td> <div class="G">ahesuṁ aggasāvikā;</div> </td> </tr> <tr> <td> <div class="G">Bodhi tassa bhagavato,</div> </td> </tr> <tr> <td> <div class="G">pipphalīti pavuccati.</div> </td> </tr> </table> </div>
</div>
<div class="q" id="p_21Bu_297"> <div class="divNumber">26.</div> <div class="p"> <table class="singleColumn"> <tr> <td> <div class="pN">297</div> <div class="G">Tapussabhallikā nāma,</div> </td> </tr> <tr> <td> <div class="G">ahesuṁ aggupaṭṭhakā;</div> </td> </tr> <tr> <td> <div class="G">Sirimā koṇā upaṭṭhikā,</div> </td> </tr> <tr> <td> <div class="G">dīpaṅkarassa satthuno.</div> </td> </tr> </table> </div>
</div>
<div class="q" id="p_21Bu_298"> <div class="divNumber">27.</div> <div class="p"> <table class="singleColumn"> <tr> <td> <div class="pN">298</div> <div class="G">Asītihatthamubbedho,</div> </td> </tr> <tr> <td> <div class="G">dīpaṅkaro mahāmuni;</div> </td> </tr> <tr> <td> <div class="G">Sobhati dīparukkhova,</div> </td> </tr> <tr> <td> <div class="G">sālarājāva phullito.</div> </td> </tr> </table> </div>
</div>
<div class="q" id="p_21Bu_299"> <div class="divNumber">28.</div> <div class="p"> <table class="singleColumn"> <tr> <td> <div class="pN">299</div> <div class="G">Satasahassavassāni,</div> </td> </tr> <tr> <td> <div class="G">āyu tassa mahesino;</div> </td> </tr> <tr> <td> <div class="G">Tāvatā tiṭṭhamāno so,</div> </td> </tr> <tr> <td> <div class="G">tāresi janataṁ bahuṁ.</div> </td> </tr> </table> </div>
</div>
<div class="q" id="p_21Bu_300"> <div class="divNumber">29.</div> <div class="p"> <table class="singleColumn"> <tr> <td> <div class="pN">300</div> <div class="G">Jotayitvāna saddhammaṁ,</div> </td> </tr> <tr> <td> <div class="G">santāretvā mahājanaṁ;</div> </td> </tr> <tr> <td> <div class="G">Jalitvā aggikkhandhova,</div> </td> </tr> <tr> <td> <div class="G">nibbuto so sasāvako.</div> </td> </tr> </table> </div>
</div>
<div class="q" id="p_21Bu_301"> <div class="divNumber">30.</div> <div class="p"> <table class="singleColumn"> <tr> <td> <div class="pN">301</div> <div class="G">Sā ca iddhi so ca yaso,</div> </td> </tr> <tr> <td> <div class="G">Tāni ca pādesu cakkaratanāni;</div> </td> </tr> <tr> <td> <div class="G">Sabbaṁ tamantarahitaṁ,</div> </td> </tr> <tr> <td> <div class="G">Nanu rittā sabbasaṅkhārā.</div> </td> </tr> </table> </div>
</div>
<div class="q" id="p_21Bu_302"> <div class="divNumber">31.</div> <div class="p"> <table class="singleColumn"> <tr> <td> <div class="pN">302</div> <div class="G">Dīpaṅkaro jino satthā,</div> </td> </tr> <tr> <td> <div class="G">Nandārāmamhi nibbuto;</div> </td> </tr> <tr> <td> <div class="G">Tatthevassa jinathūpo,</div> </td> </tr> <tr> <td> <div class="G">Chattiṁsubbedhayojano”ti. (299)</div> </td> </tr> </table> </div>
</div>
<div class="CENTER" id="p_21Bu_303">
<span class="pN">303</span>Dīpaṅkarassa bhagavato vaṁso paṭhamo.</div>
</html>

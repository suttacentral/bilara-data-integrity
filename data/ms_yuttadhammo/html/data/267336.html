<html>
<div class="i">21.2 Minelapupphiyattheraapadāna</div>
<div class="h">Kaṇikārapupphiyavagga</div>
<div class="h">Minelapupphiyattheraapadāna</div>
<div class="q" id="p_20Ap1_2756"> <div class="divNumber">5.</div> <div class="p"> <table class="singleColumn"> <tr> <td> <div class="pN">2756</div> <div class="G">“Suvaṇṇavaṇṇo bhagavā,</div> </td> </tr> <tr> <td> <div class="G">sataraṁsī patāpavā;</div> </td> </tr> <tr> <td> <div class="G">Caṅkamanaṁ samārūḷho,</div> </td> </tr> <tr> <td> <div class="G">mettacitto sikhīsabho.</div> </td> </tr> </table> </div>
</div>
<div class="q" id="p_20Ap1_2757"> <div class="divNumber">6.</div> <div class="p"> <table class="singleColumn"> <tr> <td> <div class="pN">2757</div> <div class="G">Pasannacitto sumano,</div> </td> </tr> <tr> <td> <div class="G">vanditvā ñāṇamuttamaṁ;</div> </td> </tr> <tr> <td> <div class="G">Minelapupphaṁ paggayha,</div> </td> </tr> <tr> <td> <div class="G">buddhassa abhiropayiṁ.</div> </td> </tr> </table> </div>
</div>
<div class="q" id="p_20Ap1_2758"> <div class="divNumber">7.</div> <div class="p"> <table class="singleColumn"> <tr> <td> <div class="pN">2758</div> <div class="G">Ekattiṁse ito kappe,</div> </td> </tr> <tr> <td> <div class="G">yaṁ pupphamabhipūjayiṁ;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">buddhapūjāyidaṁ phalaṁ.</div> </td> </tr> </table> </div>
</div>
<div class="q" id="p_20Ap1_2759"> <div class="divNumber">8.</div> <div class="p"> <table class="singleColumn"> <tr> <td> <div class="pN">2759</div> <div class="G">Ekūnatiṁsakappamhi,</div> </td> </tr> <tr> <td> <div class="G">sumeghaghananāmako;</div> </td> </tr> <tr> <td> <div class="G">Sattaratanasampanno,</div> </td> </tr> <tr> <td> <div class="G">cakkavattī mahabbalo.</div> </td> </tr> </table> </div>
</div>
<div class="q" id="p_20Ap1_2760"> <div class="divNumber">9.</div> <div class="p"> <table class="singleColumn"> <tr> <td> <div class="pN">2760</div> <div class="G">Paṭisambhidā catasso,</div> </td> </tr> <tr> <td> <div class="G">…pe…</div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_2761"> <div class="p">
<span class="pN">2761</span>Itthaṁ sudaṁ āyasmā minelapupphiyo thero imā gāthāyo abhāsitthāti. </div>
</div>
<div class="CENTER" id="p_20Ap1_2762">
<span class="pN">2762</span>Minelapupphiyattherassāpadānaṁ dutiyaṁ.</div>
</html>

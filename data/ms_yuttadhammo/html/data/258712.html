<html>
<div class="i">15.1--7 Paṭiccādivāra</div>
<div class="h">Āsavasampayuttaduka</div>
<div class="h">Paṭiccādivāra</div>
<div class="q" id="p_40P14_60"> <div class="divNumber">18.</div> <div class="p">
<span class="pN">60</span>Āsavasampayuttaṁ dhammaṁ paṭicca naāsavasampayutto dhammo uppajjati hetupaccayā. Āsavasampayuttaṁ dhammaṁ paṭicca naāsavavippayutto dhammo uppajjati hetupaccayā. Āsavasampayuttaṁ dhammaṁ paṭicca naāsavasampayutto ca naāsavavippayutto ca dhammā uppajjanti hetupaccayā. (3) </div>
</div>
<div class="q" id="p_40P14_61"> <div class="p">
<span class="pN">61</span>Āsavavippayuttaṁ dhammaṁ paṭicca naāsavavippayutto dhammo uppajjati hetupaccayā. Āsavavippayuttaṁ dhammaṁ paṭicca naāsavasampayutto dhammo uppajjati hetupaccayā. Āsavavippayuttaṁ dhammaṁ paṭicca naāsavasampayutto ca naāsavavippayutto ca dhammā uppajjanti hetupaccayā. (3) </div>
</div>
<div class="q" id="p_40P14_62"> <div class="p">
<span class="pN">62</span>Āsavasampayuttañca āsavavippayuttañca dhammaṁ paṭicca naāsavasampayutto dhammo uppajjati hetupaccayā. Āsavasampayuttañca āsavavippayuttañca dhammaṁ paṭicca naāsavavippayutto dhammo uppajjati hetupaccayā. Āsavasampayuttañca āsavavippayuttañca dhammaṁ paṭicca naāsavasampayutto ca naāsavavippayutto ca dhammā uppajjanti hetupaccayā. (3) (Saṁkhittaṁ.) </div>
</div>
<div class="q" id="p_40P14_63"> <div class="p">
<span class="pN">63</span>Hetuyā nava, ārammaṇe cha…pe…  vipāke ekaṁ…pe…  avigate nava. (Sabbattha vitthāro.) </div>
</div>
</html>

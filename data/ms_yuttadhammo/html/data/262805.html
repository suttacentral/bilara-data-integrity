<html>
<div class="i"> Hetu</div>
<div class="h">Vitakkattika</div>
<div class="h">Paṭiccavāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Hetu</div>
<div class="q" id="p_37P1_2"> <div class="divNumber">1.</div> <div class="p">
<span class="pN">2</span>Savitakkasavicāraṁ dhammaṁ paṭicca savitakkasavicāro dhammo uppajjati hetupaccayā—  savitakkasavicāraṁ ekaṁ khandhaṁ paṭicca tayo khandhā, tayo khandhe paṭicca eko khandho, dve khandhe paṭicca dve khandhā. Paṭisandhikkhaṇe savitakkasavicāraṁ ekaṁ khandhaṁ paṭicca tayo khandhā…pe…  dve khandhe paṭicca dve khandhā. (1) </div>
</div>
<div class="q" id="p_37P1_3"> <div class="p">
<span class="pN">3</span>Savitakkasavicāraṁ dhammaṁ paṭicca avitakkavicāramatto dhammo uppajjati hetupaccayā—  savitakkasavicāre khandhe paṭicca vitakko. Paṭisandhikkhaṇe savitakkasavicāre khandhe paṭicca vitakko. (2) </div>
</div>
<div class="q" id="p_37P1_4"> <div class="p">
<span class="pN">4</span>Savitakkasavicāraṁ dhammaṁ paṭicca avitakkaavicāro dhammo uppajjati hetupaccayā—  savitakkasavicāre khandhe paṭicca cittasamuṭṭhānaṁ rūpaṁ. Paṭisandhikkhaṇe savitakkasavicāre khandhe paṭicca kaṭattārūpaṁ. (3) </div>
</div>
<div class="q" id="p_37P1_5"> <div class="p">
<span class="pN">5</span>Savitakkasavicāraṁ dhammaṁ paṭicca savitakkasavicāro ca avitakkaavicāro ca dhammā uppajjanti hetupaccayā—  savitakkasavicāraṁ ekaṁ khandhaṁ paṭicca tayo khandhā cittasamuṭṭhānañca rūpaṁ…pe…  dve khandhe paṭicca dve khandhā cittasamuṭṭhānañca rūpaṁ. Paṭisandhikkhaṇe savitakkasavicāraṁ ekaṁ khandhaṁ paṭicca tayo khandhā kaṭattā ca rūpaṁ…pe…  dve khandhe paṭicca dve khandhā kaṭattā ca rūpaṁ. (4) </div>
</div>
<div class="q" id="p_37P1_6"> <div class="p">
<span class="pN">6</span>Savitakkasavicāraṁ dhammaṁ paṭicca avitakkavicāramatto ca avitakkaavicāro ca dhammā uppajjanti hetupaccayā—  savitakkasavicāre khandhe paṭicca vitakko cittasamuṭṭhānañca rūpaṁ. Paṭisandhikkhaṇe savitakkasavicāre khandhe paṭicca vitakko kaṭattā ca rūpaṁ. (5) </div>
</div>
<div class="q" id="p_37P1_7"> <div class="p">
<span class="pN">7</span>Savitakkasavicāraṁ dhammaṁ paṭicca savitakkasavicāro ca avitakkavicāramatto ca dhammā uppajjanti hetupaccayā—  savitakkasavicāraṁ ekaṁ khandhaṁ paṭicca tayo khandhā vitakko ca…pe…  dve khandhe paṭicca dve khandhā vitakko ca. Paṭisandhikkhaṇe savitakkasavicāraṁ ekaṁ khandhaṁ paṭicca tayo khandhā vitakko ca…pe…  dve khandhe paṭicca dve khandhā vitakko ca. (6) </div>
</div>
<div class="q" id="p_37P1_8"> <div class="p">
<span class="pN">8</span>Savitakkasavicāraṁ dhammaṁ paṭicca savitakkasavicāro ca avitakkavicāramatto ca avitakkaavicāro ca dhammā uppajjanti hetupaccayā—  savitakkasavicāraṁ ekaṁ khandhaṁ paṭicca tayo khandhā vitakko ca cittasamuṭṭhānañca rūpaṁ…pe…  dve khandhe paṭicca dve khandhā vitakko ca cittasamuṭṭhānañca rūpaṁ. Paṭisandhikkhaṇe savitakkasavicāraṁ ekaṁ khandhaṁ paṭicca tayo khandhā vitakko ca kaṭattā ca rūpaṁ…pe…  dve khandhe paṭicca dve khandhā vitakko ca kaṭattā ca rūpaṁ. (7) </div>
</div>
<div class="q" id="p_37P1_9"> <div class="divNumber">2.</div> <div class="p">
<span class="pN">9</span>Avitakkavicāramattaṁ dhammaṁ paṭicca avitakkavicāramatto dhammo uppajjati hetupaccayā—  avitakkavicāramattaṁ ekaṁ khandhaṁ paṭicca tayo khandhā…pe…  dve khandhe paṭicca dve khandhā. Paṭisandhikkhaṇe avitakkavicāramattaṁ ekaṁ khandhaṁ paṭicca tayo khandhā…pe…  dve khandhe paṭicca dve khandhā. (1) </div>
</div>
<div class="q" id="p_37P1_10"> <div class="p">
<span class="pN">10</span>Avitakkavicāramattaṁ dhammaṁ paṭicca savitakkasavicāro dhammo uppajjati hetupaccayā—  vitakkaṁ paṭicca savitakkasavicārā khandhā. Paṭisandhikkhaṇe vitakkaṁ paṭicca savitakkasavicārā khandhā. (2) </div>
</div>
<div class="q" id="p_37P1_11"> <div class="p">
<span class="pN">11</span>Avitakkavicāramattaṁ dhammaṁ paṭicca avitakkaavicāro dhammo uppajjati hetupaccayā—  avitakkavicāramatte khandhe paṭicca vicāro cittasamuṭṭhānañca rūpaṁ; vitakkaṁ paṭicca cittasamuṭṭhānaṁ rūpaṁ. Paṭisandhikkhaṇe avitakkavicāramatte khandhe paṭicca vicāro kaṭattā ca rūpaṁ. Paṭisandhikkhaṇe vitakkaṁ paṭicca kaṭattārūpaṁ. (3) </div>
</div>
<div class="q" id="p_37P1_12"> <div class="p">
<span class="pN">12</span>Avitakkavicāramattaṁ dhammaṁ paṭicca savitakkasavicāro ca avitakkaavicāro ca dhammā uppajjanti hetupaccayā—  vitakkaṁ paṭicca savitakkasavicārā khandhā cittasamuṭṭhānañca rūpaṁ. Paṭisandhikkhaṇe vitakkaṁ paṭicca savitakkasavicārā khandhā kaṭattā ca rūpaṁ. (4) </div>
</div>
<div class="q" id="p_37P1_13"> <div class="p">
<span class="pN">13</span>Avitakkavicāramattaṁ dhammaṁ paṭicca avitakkavicāramatto ca avitakkaavicāro ca dhammā uppajjanti hetupaccayā—  avitakkavicāramattaṁ ekaṁ khandhaṁ paṭicca tayo khandhā vicāro ca cittasamuṭṭhānañca rūpaṁ…pe…  dve khandhe paṭicca dve khandhā vicāro ca cittasamuṭṭhānañca rūpaṁ. Paṭisandhikkhaṇe avitakkavicāramattaṁ ekaṁ khandhaṁ paṭicca tayo khandhā vicāro ca kaṭattā ca rūpaṁ…pe…  dve khandhe paṭicca dve khandhā vicāro ca kaṭattā ca rūpaṁ. (5) </div>
</div>
<div class="q" id="p_37P1_14"> <div class="divNumber">3.</div> <div class="p">
<span class="pN">14</span>Avitakkaavicāraṁ dhammaṁ paṭicca avitakkaavicāro dhammo uppajjati hetupaccayā—  avitakkaavicāraṁ ekaṁ khandhaṁ paṭicca tayo khandhā cittasamuṭṭhānañca rūpaṁ…pe…  dve khandhe paṭicca dve khandhā cittasamuṭṭhānañca rūpaṁ; vicāraṁ paṭicca cittasamuṭṭhānaṁ rūpaṁ. Paṭisandhikkhaṇe avitakkaavicāraṁ ekaṁ khandhaṁ paṭicca tayo khandhā kaṭattā ca rūpaṁ…pe…  dve khandhe paṭicca dve khandhā kaṭattā ca rūpaṁ. Paṭisandhikkhaṇe vicāraṁ paṭicca kaṭattārūpaṁ, khandhe paṭicca vatthu, vatthuṁ paṭicca khandhā, vicāraṁ paṭicca vatthu, vatthuṁ paṭicca vicāro. Ekaṁ mahābhūtaṁ paṭicca tayo mahābhūtā…pe…  mahābhūte paṭicca cittasamuṭṭhānaṁ rūpaṁ kaṭattārūpaṁ upādārūpaṁ. (1) </div>
</div>
<div class="q" id="p_37P1_15"> <div class="p">
<span class="pN">15</span>Avitakkaavicāraṁ dhammaṁ paṭicca savitakkasavicāro dhammo uppajjati hetupaccayā—  paṭisandhikkhaṇe vatthuṁ paṭicca savitakkasavicārā khandhā. (2) </div>
</div>
<div class="q" id="p_37P1_16"> <div class="p">
<span class="pN">16</span>Avitakkaavicāraṁ dhammaṁ paṭicca avitakkavicāramatto dhammo uppajjati hetupaccayā—  vicāraṁ paṭicca avitakkavicāramattā khandhā. Paṭisandhikkhaṇe vicāraṁ paṭicca avitakkavicāramattā khandhā. Paṭisandhikkhaṇe vatthuṁ paṭicca avitakkavicāramattā khandhā. Paṭisandhikkhaṇe vatthuṁ paṭicca vitakko. (3) </div>
</div>
<div class="q" id="p_37P1_17"> <div class="p">
<span class="pN">17</span>Avitakkaavicāraṁ dhammaṁ paṭicca savitakkasavicāro ca avitakkaavicāro ca dhammā uppajjanti hetupaccayā—  paṭisandhikkhaṇe vatthuṁ paṭicca savitakkasavicārā khandhā; mahābhūte paṭicca kaṭattārūpaṁ. (4) </div>
</div>
<div class="q" id="p_37P1_18"> <div class="p">
<span class="pN">18</span>Avitakkaavicāraṁ dhammaṁ paṭicca avitakkavicāramatto ca avitakkaavicāro ca dhammā uppajjanti hetupaccayā—  vicāraṁ paṭicca avitakkavicāramattā khandhā cittasamuṭṭhānañca rūpaṁ. Paṭisandhikkhaṇe vicāraṁ paṭicca avitakkavicāramattā khandhā kaṭattā ca rūpaṁ. Paṭisandhikkhaṇe vatthuṁ paṭicca avitakkavicāramattā khandhā; mahābhūte paṭicca kaṭattārūpaṁ. Paṭisandhikkhaṇe vatthuṁ paṭicca vitakko; mahābhūte paṭicca kaṭattārūpaṁ. Paṭisandhikkhaṇe vatthuṁ paṭicca avitakkavicāramattā khandhā ca vicāro ca. (5) </div>
</div>
<div class="q" id="p_37P1_19"> <div class="p">
<span class="pN">19</span>Avitakkaavicāraṁ dhammaṁ paṭicca savitakkasavicāro ca avitakkavicāramatto ca dhammā uppajjanti hetupaccayā—  paṭisandhikkhaṇe vatthuṁ paṭicca savitakkasavicārā khandhā ca vitakko ca. (6) </div>
</div>
<div class="q" id="p_37P1_20"> <div class="p">
<span class="pN">20</span>Avitakkaavicāraṁ dhammaṁ paṭicca savitakkasavicāro ca avitakkavicāramatto ca avitakkaavicāro ca dhammā uppajjanti hetupaccayā—  paṭisandhikkhaṇe vatthuṁ paṭicca savitakkasavicārā khandhā ca vitakko ca; mahābhūte paṭicca kaṭattārūpaṁ. (7) </div>
</div>
<div class="q" id="p_37P1_21"> <div class="divNumber">4.</div> <div class="p">
<span class="pN">21</span>Savitakkasavicārañca avitakkaavicārañca dhammaṁ paṭicca savitakkasavicāro dhammo uppajjati hetupaccayā—  paṭisandhikkhaṇe savitakkasavicāraṁ ekaṁ khandhañca vatthuñca paṭicca tayo khandhā…pe…  dve khandhe ca vatthuñca paṭicca dve khandhā. (1) </div>
</div>
<div class="q" id="p_37P1_22"> <div class="p">
<span class="pN">22</span>Savitakkasavicārañca avitakkaavicārañca dhammaṁ paṭicca avitakkavicāramatto dhammo uppajjati hetupaccayā—  paṭisandhikkhaṇe savitakkasavicāre khandhe ca vatthuñca paṭicca vitakko. (2) </div>
</div>
<div class="q" id="p_37P1_23"> <div class="p">
<span class="pN">23</span>Savitakkasavicārañca avitakkaavicārañca dhammaṁ paṭicca avitakkaavicāro dhammo uppajjati hetupaccayā—  savitakkasavicāre khandhe ca mahābhūte ca paṭicca cittasamuṭṭhānaṁ rūpaṁ. Paṭisandhikkhaṇe savitakkasavicāre khandhe ca mahābhūte ca paṭicca kaṭattārūpaṁ. (3) </div>
</div>
<div class="q" id="p_37P1_24"> <div class="p">
<span class="pN">24</span>Savitakkasavicārañca avitakkaavicārañca dhammaṁ paṭicca savitakkasavicāro ca avitakkaavicāro ca dhammā uppajjanti hetupaccayā—  paṭisandhikkhaṇe savitakkasavicāraṁ ekaṁ khandhañca vatthuñca paṭicca tayo khandhā…pe…  dve khandhe ca vatthuñca paṭicca dve khandhā; savitakkasavicāre khandhe ca mahābhūte ca paṭicca kaṭattārūpaṁ. (4) </div>
</div>
<div class="q" id="p_37P1_25"> <div class="p">
<span class="pN">25</span>Savitakkasavicārañca avitakkaavicārañca dhammaṁ paṭicca avitakkavicāramatto ca avitakkaavicāro ca dhammā uppajjanti hetupaccayā—  paṭisandhikkhaṇe savitakkasavicāre khandhe ca vatthuñca paṭicca vitakko; savitakkasavicāre khandhe ca mahābhūte ca paṭicca kaṭattārūpaṁ. (5) </div>
</div>
<div class="q" id="p_37P1_26"> <div class="p">
<span class="pN">26</span>Savitakkasavicārañca avitakkaavicārañca dhammaṁ paṭicca savitakkasavicāro ca avitakkavicāramatto ca dhammā uppajjanti hetupaccayā—  paṭisandhikkhaṇe savitakkasavicāraṁ ekaṁ khandhañca vatthuñca paṭicca tayo khandhā vitakko ca…pe…  dve khandhe ca vatthuñca paṭicca dve khandhā vitakko ca. (6) </div>
</div>
<div class="q" id="p_37P1_27"> <div class="p">
<span class="pN">27</span>Savitakkasavicārañca avitakkaavicārañca dhammaṁ paṭicca savitakkasavicāro ca avitakkavicāramatto ca avitakkaavicāro ca dhammā uppajjanti hetupaccayā—  paṭisandhikkhaṇe savitakkasavicāraṁ ekaṁ khandhañca vatthuñca paṭicca tayo khandhā vitakko ca…pe…  dve khandhe ca vatthuñca paṭicca dve khandhā vitakko ca; savitakkasavicāre khandhe ca mahābhūte ca paṭicca kaṭattārūpaṁ. (7) </div>
</div>
<div class="q" id="p_37P1_28"> <div class="divNumber">5.</div> <div class="p">
<span class="pN">28</span>Avitakkavicāramattañca avitakkaavicārañca dhammaṁ paṭicca savitakkasavicāro dhammo uppajjati hetupaccayā—  paṭisandhikkhaṇe vitakkañca vatthuñca paṭicca savitakkasavicārā khandhā. (1) </div>
</div>
<div class="q" id="p_37P1_29"> <div class="p">
<span class="pN">29</span>Avitakkavicāramattañca avitakkaavicārañca dhammaṁ paṭicca avitakkavicāramatto dhammo uppajjati hetupaccayā—  avitakkavicāramattaṁ ekaṁ khandhañca vicārañca paṭicca tayo khandhā…pe…  dve khandhe ca vicārañca paṭicca dve khandhā. Paṭisandhikkhaṇe avitakkavicāramattaṁ ekaṁ khandhañca vicārañca paṭicca tayo khandhā…pe…  dve khandhe ca vicārañca paṭicca dve khandhā. Paṭisandhikkhaṇe avitakkavicāramattaṁ ekaṁ khandhañca vatthuñca paṭicca tayo khandhā…pe…  dve khandhe ca vatthuñca paṭicca dve khandhā. (2) </div>
</div>
<div class="q" id="p_37P1_30"> <div class="p">
<span class="pN">30</span>Avitakkavicāramattañca avitakkaavicārañca dhammaṁ paṭicca avitakkaavicāro dhammo uppajjati hetupaccayā—  avitakkavicāramatte khandhe ca vicārañca paṭicca cittasamuṭṭhānaṁ rūpaṁ; avitakkavicāramatte khandhe ca mahābhūte ca paṭicca cittasamuṭṭhānaṁ rūpaṁ; vitakkañca mahābhūte ca paṭicca cittasamuṭṭhānaṁ rūpaṁ. Paṭisandhikkhaṇe avitakkavicāramatte khandhe ca vicārañca paṭicca kaṭattārūpaṁ. Paṭisandhikkhaṇe avitakkavicāramatte khandhe ca mahābhūte ca paṭicca kaṭattārūpaṁ. Paṭisandhikkhaṇe vitakkañca mahābhūte ca paṭicca kaṭattārūpaṁ. Paṭisandhikkhaṇe avitakkavicāramatte khandhe ca vatthuñca paṭicca vicāro. (3) </div>
</div>
<div class="q" id="p_37P1_31"> <div class="p">
<span class="pN">31</span>Avitakkavicāramattañca avitakkaavicārañca dhammaṁ paṭicca savitakkasavicāro ca avitakkaavicāro ca dhammā uppajjanti hetupaccayā—  paṭisandhikkhaṇe vitakkañca vatthuñca paṭicca savitakkasavicārā khandhā; vitakkañca mahābhūte ca paṭicca kaṭattārūpaṁ. (4) </div>
</div>
<div class="q" id="p_37P1_32"> <div class="p">
<span class="pN">32</span>Avitakkavicāramattañca avitakkaavicārañca dhammaṁ paṭicca avitakkavicāramatto ca avitakkaavicāro ca dhammā uppajjanti hetupaccayā—  avitakkavicāramattaṁ ekaṁ khandhañca vicārañca paṭicca tayo khandhā cittasamuṭṭhānañca rūpaṁ…pe…  dve khandhe ca vicārañca paṭicca dve khandhā cittasamuṭṭhānañca rūpaṁ. Paṭisandhikkhaṇe avitakkavicāramattaṁ ekaṁ khandhañca vicārañca paṭicca tayo khandhā kaṭattā ca rūpaṁ…pe…  dve khandhe ca vicārañca paṭicca dve khandhā kaṭattā ca rūpaṁ. Paṭisandhikkhaṇe avitakkavicāramattaṁ ekaṁ khandhañca vatthuñca paṭicca tayo khandhā vicāro ca…pe…  dve khandhe ca vatthuñca paṭicca dve khandhā vicāro ca. (5) </div>
</div>
<div class="q" id="p_37P1_33"> <div class="divNumber">6.</div> <div class="p">
<span class="pN">33</span>Savitakkasavicārañca avitakkavicāramattañca dhammaṁ paṭicca savitakkasavicāro dhammo uppajjati hetupaccayā—  savitakkasavicāraṁ ekaṁ khandhañca vitakkañca paṭicca tayo khandhā…pe…  dve khandhe ca vitakkañca paṭicca dve khandhā. Paṭisandhikkhaṇe savitakkasavicāraṁ ekaṁ khandhañca vitakkañca paṭicca tayo khandhā…pe…  dve khandhe ca vitakkañca paṭicca dve khandhā. (1) </div>
</div>
<div class="q" id="p_37P1_34"> <div class="p">
<span class="pN">34</span>Savitakkasavicārañca avitakkavicāramattañca dhammaṁ paṭicca avitakkaavicāro dhammo uppajjati hetupaccayā—  savitakkasavicāre khandhe ca vitakkañca paṭicca cittasamuṭṭhānaṁ rūpaṁ. Paṭisandhikkhaṇe savitakkasavicāre khandhe ca vitakkañca paṭicca kaṭattārūpaṁ. (2) </div>
</div>
<div class="q" id="p_37P1_35"> <div class="p">
<span class="pN">35</span>Savitakkasavicārañca avitakkavicāramattañca dhammaṁ paṭicca savitakkasavicāro ca avitakkaavicāro ca dhammā uppajjanti hetupaccayā—  savitakkasavicāraṁ ekaṁ khandhañca vitakkañca paṭicca tayo khandhā cittasamuṭṭhānañca rūpaṁ…pe…  dve khandhe ca vitakkañca paṭicca dve khandhā cittasamuṭṭhānañca rūpaṁ. Paṭisandhikkhaṇe savitakkasavicāraṁ ekaṁ khandhañca vitakkañca paṭicca tayo khandhā kaṭattā ca rūpaṁ…pe…  dve khandhe ca vitakkañca paṭicca dve khandhā kaṭattā ca rūpaṁ. (3) </div>
</div>
<div class="q" id="p_37P1_36"> <div class="divNumber">7.</div> <div class="p">
<span class="pN">36</span>Savitakkasavicārañca avitakkavicāramattañca avitakkaavicārañca dhammaṁ paṭicca savitakkasavicāro dhammo uppajjati hetupaccayā—  paṭisandhikkhaṇe savitakkasavicāraṁ ekaṁ khandhañca vitakkañca vatthuñca paṭicca tayo khandhā…pe…  dve khandhe ca vitakkañca vatthuñca paṭicca dve khandhā. (1) </div>
</div>
<div class="q" id="p_37P1_37"> <div class="p">
<span class="pN">37</span>Savitakkasavicārañca avitakkavicāramattañca avitakkaavicārañca dhammaṁ paṭicca avitakkaavicāro dhammo uppajjati hetupaccayā—  savitakkasavicāre khandhe ca vitakkañca mahābhūte ca paṭicca cittasamuṭṭhānaṁ rūpaṁ. Paṭisandhikkhaṇe savitakkasavicāre khandhe ca vitakkañca mahābhūte ca paṭicca kaṭattārūpaṁ. (2) </div>
</div>
<div class="q" id="p_37P1_38"> <div class="p">
<span class="pN">38</span>Savitakkasavicārañca avitakkavicāramattañca avitakkaavicārañca dhammaṁ paṭicca savitakkasavicāro ca avitakkaavicāro ca dhammā uppajjanti hetupaccayā—  paṭisandhikkhaṇe savitakkasavicāraṁ ekaṁ khandhañca vitakkañca vatthuñca paṭicca tayo khandhā, tayo khandhe ca vitakkañca vatthuñca paṭicca eko khandho, dve khandhe ca vitakkañca vatthuñca paṭicca dve khandhā; savitakkasavicāre khandhe ca vitakkañca mahābhūte ca paṭicca kaṭattārūpaṁ. (3) </div>
</div>
</html>

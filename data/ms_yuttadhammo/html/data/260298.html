<html>
<div class="i">2.1.1.6 Paccanīkapuggalokāsa</div>
<div class="h">Pavattivāra</div>
<div class="h">Uppādavāra</div>
<div class="h">Paccuppannavāra</div>
<div class="h">Paccanīkapuggalokāsa</div>
<div class="q" id="p_35Y9_218"> <div class="divNumber">43.</div> <div class="p">
<span class="pN">218</span>»  Yassa yattha kusalā dhammā na uppajjanti tassa tattha akusalā dhammā na uppajjantīti? </div>
</div>
<div class="q" id="p_35Y9_219"> <div class="p">
<span class="pN">219</span>Akusalānaṁ uppādakkhaṇe tesaṁ tattha kusalā dhammā na uppajjanti, no ca tesaṁ tattha akusalā dhammā na uppajjanti. Sabbesaṁ cittassa bhaṅgakkhaṇe kusalavippayuttaakusalavippayuttacittassa uppādakkhaṇe asaññasattānaṁ tesaṁ tattha kusalā ca dhammā na uppajjanti akusalā ca dhammā na uppajjanti. </div>
</div>
<div class="q" id="p_35Y9_220"> <div class="p">
<span class="pN">220</span>«  Yassa vā pana yattha akusalā dhammā na uppajjanti tassa tattha kusalā dhammā na uppajjantīti? </div>
</div>
<div class="q" id="p_35Y9_221"> <div class="p">
<span class="pN">221</span>Kusalānaṁ uppādakkhaṇe tesaṁ tattha akusalā dhammā na uppajjanti, no ca tesaṁ tattha kusalā dhammā na uppajjanti. Sabbesaṁ cittassa bhaṅgakkhaṇe akusalavippayuttakusalavippayuttacittassa uppādakkhaṇe asaññasattānaṁ tesaṁ tattha akusalā ca dhammā na uppajjanti kusalā ca dhammā na uppajjanti. </div>
</div>
<div class="q" id="p_35Y9_222"> <div class="p">
<span class="pN">222</span>»  Yassa yattha kusalā dhammā na uppajjanti tassa tattha abyākatā dhammā na uppajjantīti? </div>
</div>
<div class="q" id="p_35Y9_223"> <div class="p">
<span class="pN">223</span>Sabbesaṁ upapajjantānaṁ pavatte kusalavippayuttacittassa uppādakkhaṇe tesaṁ tattha kusalā dhammā na uppajjanti, no ca tesaṁ tattha abyākatā dhammā na uppajjanti. Sabbesaṁ cavantānaṁ pavatte cittassa bhaṅgakkhaṇe arūpe akusalānaṁ uppādakkhaṇe tesaṁ tattha kusalā ca dhammā na uppajjanti abyākatā ca dhammā na uppajjanti. </div>
</div>
<div class="q" id="p_35Y9_224"> <div class="p">
<span class="pN">224</span>«  Yassa vā pana yattha abyākatā dhammā na uppajjanti tassa tattha kusalā dhammā na uppajjantīti? </div>
</div>
<div class="q" id="p_35Y9_225"> <div class="p">
<span class="pN">225</span>Arūpe kusalānaṁ uppādakkhaṇe tesaṁ tattha abyākatā dhammā na uppajjanti, no ca tesaṁ tattha kusalā dhammā na uppajjanti. Sabbesaṁ cavantānaṁ pavatte cittassa bhaṅgakkhaṇe arūpe akusalānaṁ uppādakkhaṇe tesaṁ tattha abyākatā ca dhammā na uppajjanti kusalā ca dhammā na uppajjanti. </div>
</div>
<div class="q" id="p_35Y9_226"> <div class="divNumber">44.</div> <div class="p">
<span class="pN">226</span>»  Yassa yattha akusalā dhammā na uppajjanti tassa tattha abyākatā dhammā na uppajjantīti? </div>
</div>
<div class="q" id="p_35Y9_227"> <div class="p">
<span class="pN">227</span>Sabbesaṁ upapajjantānaṁ pavatte akusalavippayuttacittassa uppādakkhaṇe tesaṁ tattha akusalā dhammā na uppajjanti, no ca tesaṁ tattha abyākatā dhammā na uppajjanti. Sabbesaṁ cavantānaṁ pavatte cittassa bhaṅgakkhaṇe arūpe kusalānaṁ uppādakkhaṇe tesaṁ tattha akusalā ca dhammā na uppajjanti abyākatā ca dhammā na uppajjanti. </div>
</div>
<div class="q" id="p_35Y9_228"> <div class="p">
<span class="pN">228</span>«  Yassa vā pana yattha abyākatā dhammā na uppajjanti tassa tattha akusalā dhammā na uppajjantīti? </div>
</div>
<div class="q" id="p_35Y9_229"> <div class="p">
<span class="pN">229</span>Arūpe akusalānaṁ uppādakkhaṇe tesaṁ tattha abyākatā dhammā na uppajjanti, no ca tesaṁ tattha akusalā dhammā na uppajjanti. Sabbesaṁ cavantānaṁ pavatte cittassa bhaṅgakkhaṇe arūpe kusalānaṁ uppādakkhaṇe tesaṁ tattha abyākatā ca dhammā na uppajjanti akusalā ca dhammā na uppajjanti. </div>
</div>
</html>

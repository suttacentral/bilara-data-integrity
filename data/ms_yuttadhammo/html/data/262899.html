<html>
<div class="i"> Ārammaṇa</div>
<div class="h">Dassanenapahātabbattika</div>
<div class="h">Paccayavāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Ārammaṇa</div>
<div class="q" id="p_37P1_872"> <div class="divNumber">40.</div> <div class="p">
<span class="pN">872</span>Dassanena pahātabbaṁ dhammaṁ paccayā dassanena pahātabbo dhammo uppajjati ārammaṇapaccayā— dassanena pahātabbaṁ ekaṁ khandhaṁ paccayā tayo khandhā…pe… dve khandhe…pe…. (1) </div>
</div>
<div class="q" id="p_37P1_873"> <div class="p">
<span class="pN">873</span>Bhāvanāya pahātabbaṁ dhammaṁ paccayā bhāvanāya pahātabbo dhammo uppajjati ārammaṇapaccayā— bhāvanāya pahātabbaṁ ekaṁ khandhaṁ paccayā tayo khandhā…pe…. (1) </div>
</div>
<div class="q" id="p_37P1_874"> <div class="p">
<span class="pN">874</span>Nevadassanena nabhāvanāya pahātabbaṁ dhammaṁ paccayā nevadassanena nabhāvanāya pahātabbo dhammo uppajjati ārammaṇapaccayā— nevadassanena nabhāvanāya pahātabbaṁ ekaṁ khandhaṁ paccayā tayo khandhā…pe… dve khandhe…pe…. Paṭisandhikkhaṇe nevadassanena nabhāvanāya pahātabbaṁ ekaṁ khandhaṁ paccayā tayo khandhā…pe… dve khandhe…pe… vatthuṁ paccayā khandhā, cakkhāyatanaṁ paccayā cakkhuviññāṇaṁ…pe… kāyāyatanaṁ paccayā kāyaviññāṇaṁ, vatthuṁ paccayā nevadassanena nabhāvanāya pahātabbā khandhā. (1) </div>
</div>
<div class="q" id="p_37P1_875"> <div class="p">
<span class="pN">875</span>Nevadassanena nabhāvanāya pahātabbaṁ dhammaṁ paccayā dassanena pahātabbo dhammo uppajjati ārammaṇapaccayā— vatthuṁ paccayā dassanena pahātabbā khandhā. (2) </div>
</div>
<div class="q" id="p_37P1_876"> <div class="p">
<span class="pN">876</span>Nevadassanena nabhāvanāya pahātabbaṁ dhammaṁ paccayā bhāvanāya pahātabbo dhammo uppajjati ārammaṇapaccayā— vatthuṁ paccayā bhāvanāya pahātabbā khandhā. (3) </div>
</div>
<div class="q" id="p_37P1_877"> <div class="divNumber">41.</div> <div class="p">
<span class="pN">877</span>Dassanena pahātabbañca nevadassanena nabhāvanāya pahātabbañca dhammaṁ paccayā dassanena pahātabbo dhammo uppajjati ārammaṇapaccayā— dassanena pahātabbaṁ ekaṁ khandhañca vatthuñca paccayā tayo khandhā…pe… dve khandhe ca vatthuñca paccayā…pe…. (1) </div>
</div>
<div class="q" id="p_37P1_878"> <div class="p">
<span class="pN">878</span>Bhāvanāya pahātabbañca nevadassanena nabhāvanāya pahātabbañca dhammaṁ paccayā bhāvanāya pahātabbo dhammo uppajjati ārammaṇapaccayā— bhāvanāya pahātabbaṁ ekaṁ khandhañca vatthuñca paccayā tayo khandhā…pe… dve khandhe ca vatthuñca paccayā dve khandhā. (1) </div>
</div>
</html>

<html>
<div class="i">2.5.10 Abhabbasutta</div>
<div class="h">Dutiyapaṇṇāsaka</div>
<div class="h">Upālivagga</div>
<div class="h">Abhabbasutta</div>
<div class="q" id="p_17A10_918"> <div class="divNumber">100.</div> <div class="p">
<span class="pN">918</span>“Dasayime, bhikkhave, dhamme appahāya abhabbo arahattaṁ sacchikātuṁ. Katame dasa? Rāgaṁ, dosaṁ, mohaṁ, kodhaṁ, upanāhaṁ, makkhaṁ, paḷāsaṁ, issaṁ, macchariyaṁ, mānaṁ—  ime kho, bhikkhave, dasa dhamme appahāya abhabbo arahattaṁ sacchikātuṁ. </div>
</div>
<div class="q" id="p_17A10_919"> <div class="p">
<span class="pN">919</span>Dasayime, bhikkhave, dhamme pahāya bhabbo arahattaṁ sacchikātuṁ. Katame dasa? Rāgaṁ, dosaṁ, mohaṁ, kodhaṁ, upanāhaṁ, makkhaṁ, paḷāsaṁ, issaṁ, macchariyaṁ, mānaṁ—  ime kho, bhikkhave, dasa dhamme pahāya bhabbo arahattaṁ sacchikātun”ti. </div>
</div>
<div class="CENTER" id="p_17A10_920">
<span class="pN">920</span>Dasamaṁ.</div>
<div class="CENTER" id="p_17A10_921">
<span class="pN">921</span>Upālivaggo pañcamo.</div>
<div class="SUMMARY" id="p_17A10_922">
<span class="pN">922</span><span class="firstLetter">T</span>assuddānaṁ</div>
<div class="q" id="p_17A10_923"> <div class="p"> <table class="singleColumn"> <tr> <td> <div class="pN">923</div> <div class="G">Kāmabhogī bhayaṁ diṭṭhi,</div> </td> </tr> <tr> <td> <div class="G">vajjiyamāhituttiyā;</div> </td> </tr> <tr> <td> <div class="G">Kokanudo āhuneyyo,</div> </td> </tr> <tr> <td> <div class="G">thero upāli abhabboti.</div> </td> </tr> </table> </div>
</div>
<div class="ENDH3" id="p_17A10_924">
<span class="pN">924</span>Dutiyo paṇṇāsako samatto.</div>
</html>

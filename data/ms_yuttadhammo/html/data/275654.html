<html>
<div class="i">3.4.2 Paṭibhānasutta</div>
<div class="h">Tatiyapaṇṇāsaka</div>
<div class="h">Puggalavagga</div>
<div class="h">Paṭibhānasutta</div>
<div class="q" id="p_15A4_844"> <div class="divNumber">132.</div> <div class="p">
<span class="pN">844</span>“Cattārome, bhikkhave, puggalā santo saṁvijjamānā lokasmiṁ. Katame cattāro? Yuttappaṭibhāno, no muttappaṭibhāno; muttappaṭibhāno, no yuttappaṭibhāno; yuttappaṭibhāno ca muttappaṭibhāno ca; neva yuttappaṭibhāno na muttappaṭibhāno—  ime kho, bhikkhave, cattāro puggalā santo saṁvijjamānā lokasmin”ti. </div>
</div>
<div class="CENTER" id="p_15A4_845">
<span class="pN">845</span>Dutiyaṁ.</div>
</html>

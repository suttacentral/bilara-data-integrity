<html>
<div class="i">4.5.7 Ayakūṭajātaka</div>
<div class="h">Catukkanipāta</div>
<div class="h">Cūḷakuṇālavagga</div>
<div class="h">Ayakūṭajātaka</div>
<div class="q" id="p_22J_1121"> <div class="divNumber">185.</div> <div class="p"> <table class="singleColumn"> <tr> <td> <div class="pN">1121</div> <div class="G">“Sabbāyasaṁ kūṭamatippamāṇaṁ,</div> </td> </tr> <tr> <td> <div class="G">Paggayha yo tiṭṭhasi antalikkhe;</div> </td> </tr> <tr> <td> <div class="G">Rakkhāya me tvaṁ vihito nusajja,</div> </td> </tr> <tr> <td> <div class="G">Udāhu me cetayase vadhāya”.</div> </td> </tr> </table> </div>
</div>
<div class="q" id="p_22J_1122"> <div class="divNumber">186.</div> <div class="p"> <table class="singleColumn"> <tr> <td> <div class="pN">1122</div> <div class="G">“Dūto ahaṁ rājidha rakkhasānaṁ,</div> </td> </tr> <tr> <td> <div class="G">Vadhāya tuyhaṁ pahitohamasmi;</div> </td> </tr> <tr> <td> <div class="G">Indo ca taṁ rakkhati devarājā,</div> </td> </tr> <tr> <td> <div class="G">Tenuttamaṅgaṁ na te phālayāmi”.</div> </td> </tr> </table> </div>
</div>
<div class="q" id="p_22J_1123"> <div class="divNumber">187.</div> <div class="p"> <table class="singleColumn"> <tr> <td> <div class="pN">1123</div> <div class="G">“Sace ca maṁ rakkhati devarājā,</div> </td> </tr> <tr> <td> <div class="G">Devānamindo maghavā sujampati;</div> </td> </tr> <tr> <td> <div class="G">Kāmaṁ pisācā vinadantu sabbe,</div> </td> </tr> <tr> <td> <div class="G">Na santase rakkhasiyā pajāya.</div> </td> </tr> </table> </div>
</div>
<div class="q" id="p_22J_1124"> <div class="divNumber">188.</div> <div class="p"> <table class="singleColumn"> <tr> <td> <div class="pN">1124</div> <div class="G">Kāmaṁ kandantu kumbhaṇḍā,</div> </td> </tr> <tr> <td> <div class="G">Sabbe paṁsupisācakā;</div> </td> </tr> <tr> <td> <div class="G">Nālaṁ pisācā yuddhāya,</div> </td> </tr> <tr> <td> <div class="G">Mahatī sā vibhiṁsikā”ti.</div> </td> </tr> </table> </div>
</div>
<div class="CENTER" id="p_22J_1125">
<span class="pN">1125</span>Ayakūṭajātakaṁ sattamaṁ.</div>
</html>

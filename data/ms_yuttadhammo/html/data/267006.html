<html>
<div class="i">3.9 Kūṭavinicchayikapetavatthu</div>
<div class="h">Cūḷavagga</div>
<div class="h">Kūṭavinicchayikapetavatthu</div>
<div class="q" id="p_19Pv_541"> <div class="divNumber">499.</div> <div class="p"> <table class="singleColumn"> <tr> <td> <div class="pN">541</div> <div class="G">“Mālī kiriṭī kāyūrī,</div> </td> </tr> <tr> <td> <div class="G">gattā te candanussadā;</div> </td> </tr> <tr> <td> <div class="G">Pasannamukhavaṇṇosi,</div> </td> </tr> <tr> <td> <div class="G">sūriyavaṇṇova sobhasi.</div> </td> </tr> </table> </div>
</div>
<div class="q" id="p_19Pv_542"> <div class="divNumber">500.</div> <div class="p"> <table class="singleColumn"> <tr> <td> <div class="pN">542</div> <div class="G">Amānusā pārisajjā,</div> </td> </tr> <tr> <td> <div class="G">ye teme paricārakā;</div> </td> </tr> <tr> <td> <div class="G">Dasa kaññāsahassāni,</div> </td> </tr> <tr> <td> <div class="G">yā temā paricārikā;</div> </td> </tr> <tr> <td> <div class="G">Tā kambukāyūradharā,</div> </td> </tr> <tr> <td> <div class="G">kañcanāveḷabhūsitā.</div> </td> </tr> </table> </div>
</div>
<div class="q" id="p_19Pv_543"> <div class="divNumber">501.</div> <div class="p"> <table class="singleColumn"> <tr> <td> <div class="pN">543</div> <div class="G">Mahānubhāvosi tuvaṁ,</div> </td> </tr> <tr> <td> <div class="G">lomahaṁsanarūpavā;</div> </td> </tr> <tr> <td> <div class="G">Piṭṭhimaṁsāni attano,</div> </td> </tr> <tr> <td> <div class="G">sāmaṁ ukkacca khādasi.</div> </td> </tr> </table> </div>
</div>
<div class="q" id="p_19Pv_544"> <div class="divNumber">502.</div> <div class="p"> <table class="singleColumn"> <tr> <td> <div class="pN">544</div> <div class="G">Kiṁ nu kāyena vācāya,</div> </td> </tr> <tr> <td> <div class="G">manasā dukkuṭaṁ kataṁ;</div> </td> </tr> <tr> <td> <div class="G">Kissa kammavipākena,</div> </td> </tr> <tr> <td> <div class="G">piṭṭhimaṁsāni attano;</div> </td> </tr> <tr> <td> <div class="G">Sāmaṁ ukkacca khādasī”ti.</div> </td> </tr> </table> </div>
</div>
<div class="q" id="p_19Pv_545"> <div class="divNumber">503.</div> <div class="p"> <table class="singleColumn"> <tr> <td> <div class="pN">545</div> <div class="G">“Attanohaṁ anatthāya,</div> </td> </tr> <tr> <td> <div class="G">jīvaloke acārisaṁ;</div> </td> </tr> <tr> <td> <div class="G">Pesuññamusāvādena,</div> </td> </tr> <tr> <td> <div class="G">nikativañcanāya ca.</div> </td> </tr> </table> </div>
</div>
<div class="q" id="p_19Pv_546"> <div class="divNumber">504.</div> <div class="p"> <table class="singleColumn"> <tr> <td> <div class="pN">546</div> <div class="G">Tatthāhaṁ parisaṁ gantvā,</div> </td> </tr> <tr> <td> <div class="G">Saccakāle upaṭṭhite;</div> </td> </tr> <tr> <td> <div class="G">Atthaṁ dhammaṁ nirākatvā,</div> </td> </tr> <tr> <td> <div class="G">Adhammamanuvattisaṁ.</div> </td> </tr> </table> </div>
</div>
<div class="q" id="p_19Pv_547"> <div class="divNumber">505.</div> <div class="p"> <table class="singleColumn"> <tr> <td> <div class="pN">547</div> <div class="G">Evaṁ so khādatattānaṁ,</div> </td> </tr> <tr> <td> <div class="G">yo hoti piṭṭhimaṁsiko;</div> </td> </tr> <tr> <td> <div class="G">Yathāhaṁ ajja khādāmi,</div> </td> </tr> <tr> <td> <div class="G">piṭṭhimaṁsāni attano.</div> </td> </tr> </table> </div>
</div>
<div class="q" id="p_19Pv_548"> <div class="divNumber">506.</div> <div class="p"> <table class="singleColumn"> <tr> <td> <div class="pN">548</div> <div class="G">Tayidaṁ tayā nārada sāmaṁ diṭṭhaṁ,</div> </td> </tr> <tr> <td> <div class="G">Anukampakā ye kusalā vadeyyuṁ;</div> </td> </tr> <tr> <td> <div class="G">Mā pesuṇaṁ mā ca musā abhāṇi,</div> </td> </tr> <tr> <td> <div class="G">Mā khosi piṭṭhimaṁsiko tuvan”ti.</div> </td> </tr> </table> </div>
</div>
<div class="CENTER" id="p_19Pv_549">
<span class="pN">549</span>Kūṭavinicchayikapetavatthu navamaṁ.</div>
</html>

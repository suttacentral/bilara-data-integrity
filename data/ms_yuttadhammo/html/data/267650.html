<html>
<div class="i">52.6 Ajjunapupphiyattheraapadāna</div>
<div class="h">Phaladāyakavagga</div>
<div class="h">Ajjunapupphiyattheraapadāna</div>
<div class="q" id="p_20Ap1_6728"> <div class="divNumber">28.</div> <div class="p"> <table class="singleColumn"> <tr> <td> <div class="pN">6728</div> <div class="G">“Candabhāgānadītīre,</div> </td> </tr> <tr> <td> <div class="G">ahosiṁ kinnaro tadā;</div> </td> </tr> <tr> <td> <div class="G">Addasaṁ virajaṁ buddhaṁ,</div> </td> </tr> <tr> <td> <div class="G">sayambhuṁ aparājitaṁ.</div> </td> </tr> </table> </div>
</div>
<div class="q" id="p_20Ap1_6729"> <div class="divNumber">29.</div> <div class="p"> <table class="singleColumn"> <tr> <td> <div class="pN">6729</div> <div class="G">Pasannacitto sumano,</div> </td> </tr> <tr> <td> <div class="G">vedajāto katañjalī;</div> </td> </tr> <tr> <td> <div class="G">Gahetvā ajjunaṁ pupphaṁ,</div> </td> </tr> <tr> <td> <div class="G">sayambhuṁ abhipūjayiṁ.</div> </td> </tr> </table> </div>
</div>
<div class="q" id="p_20Ap1_6730"> <div class="divNumber">30.</div> <div class="p"> <table class="singleColumn"> <tr> <td> <div class="pN">6730</div> <div class="G">Tena kammena sukatena,</div> </td> </tr> <tr> <td> <div class="G">cetanāpaṇidhīhi ca;</div> </td> </tr> <tr> <td> <div class="G">Jahitvā kinnaraṁ dehaṁ,</div> </td> </tr> <tr> <td> <div class="G">tāvatiṁsamagacchahaṁ.</div> </td> </tr> </table> </div>
</div>
<div class="q" id="p_20Ap1_6731"> <div class="divNumber">31.</div> <div class="p"> <table class="singleColumn"> <tr> <td> <div class="pN">6731</div> <div class="G">Chattiṁsakkhattuṁ devindo,</div> </td> </tr> <tr> <td> <div class="G">devarajjamakārayiṁ;</div> </td> </tr> <tr> <td> <div class="G">Dasakkhattuṁ cakkavattī,</div> </td> </tr> <tr> <td> <div class="G">mahārajjamakārayiṁ.</div> </td> </tr> </table> </div>
</div>
<div class="q" id="p_20Ap1_6732"> <div class="divNumber">32.</div> <div class="p"> <table class="singleColumn"> <tr> <td> <div class="pN">6732</div> <div class="G">Padesarajjaṁ vipulaṁ,</div> </td> </tr> <tr> <td> <div class="G">gaṇanāto asaṅkhiyaṁ;</div> </td> </tr> <tr> <td> <div class="G">Sukhette vappitaṁ bījaṁ,</div> </td> </tr> <tr> <td> <div class="G">sayambhumhi aho mama.</div> </td> </tr> </table> </div>
</div>
<div class="q" id="p_20Ap1_6733"> <div class="divNumber">33.</div> <div class="p"> <table class="singleColumn"> <tr> <td> <div class="pN">6733</div> <div class="G">Kusalaṁ vijjate mayhaṁ,</div> </td> </tr> <tr> <td> <div class="G">pabbajiṁ anagāriyaṁ;</div> </td> </tr> <tr> <td> <div class="G">Pūjāraho ahaṁ ajja,</div> </td> </tr> <tr> <td> <div class="G">sakyaputtassa sāsane.</div> </td> </tr> </table> </div>
</div>
<div class="q" id="p_20Ap1_6734"> <div class="divNumber">34.</div> <div class="p"> <table class="singleColumn"> <tr> <td> <div class="pN">6734</div> <div class="G">Kilesā jhāpitā mayhaṁ,</div> </td> </tr> <tr> <td> <div class="G">…pe…</div> </td> </tr> <tr> <td> <div class="G">viharāmi anāsavo.</div> </td> </tr> </table> </div>
</div>
<div class="q" id="p_20Ap1_6735"> <div class="divNumber">35.</div> <div class="p"> <table class="singleColumn"> <tr> <td> <div class="pN">6735</div> <div class="G">Svāgataṁ vata me āsi,</div> </td> </tr> <tr> <td> <div class="G">…pe…</div> </td> </tr> <tr> <td> <div class="G">kataṁ buddhassa sāsanaṁ.</div> </td> </tr> </table> </div>
</div>
<div class="q" id="p_20Ap1_6736"> <div class="divNumber">36.</div> <div class="p"> <table class="singleColumn"> <tr> <td> <div class="pN">6736</div> <div class="G">Paṭisambhidā catasso,</div> </td> </tr> <tr> <td> <div class="G">…pe…</div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_6737"> <div class="p">
<span class="pN">6737</span>Itthaṁ sudaṁ āyasmā ajjunapupphiyo thero imā gāthāyo abhāsitthāti. </div>
</div>
<div class="CENTER" id="p_20Ap1_6738">
<span class="pN">6738</span>Ajjunapupphiyattherassāpadānaṁ chaṭṭhaṁ.</div>
</html>

<html>
<div class="i"> Purejāta</div>
<div class="h">Mahantaraduka</div>
<div class="h">Ajjhattikaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Purejāta</div>
<div class="q" id="p_38P2_3172"> <div class="divNumber">345.</div> <div class="p">
<span class="pN">3172</span>Ajjhattiko dhammo ajjhattikassa dhammassa purejātapaccayena paccayo—  ārammaṇapurejātaṁ, vatthupurejātaṁ. <span class="bold">Ārammaṇapurejātaṁ</span>—  cakkhuṁ…pe…  kāyaṁ aniccato…pe…  vipassati, assādeti abhinandati, taṁ ārabbha cittaṁ uppajjati. <span class="bold">Vatthupurejātaṁ</span>—  cakkhāyatanaṁ cakkhuviññāṇassa…pe…  kāyāyatanaṁ kāyaviññāṇassa purejātapaccayena paccayo. (1) </div>
</div>
<div class="q" id="p_38P2_3173"> <div class="p">
<span class="pN">3173</span>Ajjhattiko dhammo bāhirassa dhammassa purejātapaccayena paccayo—  ārammaṇapurejātaṁ, vatthupurejātaṁ. <span class="bold">Ārammaṇapurejātaṁ</span>—  cakkhuṁ…pe…  kāyaṁ aniccato…pe…  vipassati, assādeti…pe…  domanassaṁ uppajjati. <span class="bold">Vatthupurejātaṁ</span>—  cakkhāyatanaṁ cakkhuviññāṇasahagatānaṁ khandhānaṁ…pe…  kāyāyatanaṁ kāyaviññāṇasahagatānaṁ khandhānaṁ purejātapaccayena paccayo. (2) </div>
</div>
<div class="q" id="p_38P2_3174"> <div class="p">
<span class="pN">3174</span>Ajjhattiko dhammo ajjhattikassa ca bāhirassa ca dhammassa purejātapaccayena paccayo—  ārammaṇapurejātaṁ, vatthupurejātaṁ. <span class="bold">Ārammaṇapurejātaṁ</span>—  cakkhuṁ…pe…  kāyaṁ aniccato…pe…  vipassati, taṁ ārabbha cittañca sampayuttakā khandhā ca uppajjanti. <span class="bold">Vatthupurejātaṁ</span>—  cakkhāyatanaṁ cakkhuviññāṇassa sampayuttakānañca khandhānaṁ…pe…  kāyāyatanaṁ kāyaviññāṇassa sampayuttakānañca khandhānaṁ purejātapaccayena paccayo. (3) </div>
</div>
<div class="q" id="p_38P2_3175"> <div class="divNumber">346.</div> <div class="p">
<span class="pN">3175</span>Bāhiro dhammo bāhirassa dhammassa purejātapaccayena paccayo—  ārammaṇapurejātaṁ, vatthupurejātaṁ. <span class="bold">Ārammaṇapurejātaṁ</span>—  rūpe…pe…  phoṭṭhabbe…  vatthuṁ aniccato…pe…  domanassaṁ uppajjati; dibbena cakkhunā rūpaṁ passati, dibbāya sotadhātuyā saddaṁ suṇāti. <span class="bold">Vatthupurejātaṁ</span>—  vatthu bāhirānaṁ khandhānaṁ purejātapaccayena paccayo. (1) </div>
</div>
<div class="q" id="p_38P2_3176"> <div class="p">
<span class="pN">3176</span>Bāhiro dhammo ajjhattikassa dhammassa purejātapaccayena paccayo—  ārammaṇapurejātaṁ, vatthupurejātaṁ. <span class="bold">Ārammaṇapurejātaṁ</span>—  rūpe…pe…  phoṭṭhabbe…  vatthuṁ aniccato…pe…  taṁ ārabbha cittaṁ uppajjati. Dibbena cakkhunā rūpaṁ passati, dibbāya sotadhātuyā saddaṁ suṇāti. <span class="bold">Vatthupurejātaṁ</span>—  vatthu cittassa purejātapaccayena paccayo. (2) </div>
</div>
<div class="q" id="p_38P2_3177"> <div class="p">
<span class="pN">3177</span>Bāhiro dhammo ajjhattikassa ca bāhirassa ca dhammassa purejātapaccayena paccayo—  ārammaṇapurejātaṁ, vatthupurejātaṁ. <span class="bold">Ārammaṇapurejātaṁ</span>—  rūpe…pe…  phoṭṭhabbe…  vatthuṁ aniccato…pe…  taṁ ārabbha cittañca sampayuttakā khandhā ca uppajjanti. Dibbena cakkhunā rūpaṁ passati, dibbāya sotadhātuyā saddaṁ suṇāti. <span class="bold">Vatthupurejātaṁ</span>—  vatthu cittassa sampayuttakānañca khandhānaṁ purejātapaccayena paccayo. (3) </div>
</div>
<div class="q" id="p_38P2_3178"> <div class="divNumber">347.</div> <div class="p">
<span class="pN">3178</span>Ajjhattiko ca bāhiro ca dhammā ajjhattikassa dhammassa purejātapaccayena paccayo—  <span class="bold">ārammaṇapurejātaṁ, vatthupurejātaṁ</span>. Cakkhāyatanañca vatthu ca cittassa…pe…  kāyāyatanañca vatthu ca cittassa purejātapaccayena paccayo; rūpāyatanañca cakkhāyatanañca cakkhuviññāṇassa…pe…  phoṭṭhabbāyatanañca kāyāyatanañca kāyaviññāṇassa purejātapaccayena paccayo. (1) </div>
</div>
<div class="q" id="p_38P2_3179"> <div class="p">
<span class="pN">3179</span>Ajjhattiko ca bāhiro ca dhammā bāhirassa dhammassa purejātapaccayena paccayo—  <span class="bold">ārammaṇapurejātaṁ, vatthupurejātaṁ</span>. Cakkhāyatanañca vatthu ca bāhirānaṁ khandhānaṁ purejātapaccayena paccayo…pe…  kāyāyatanañca vatthu ca bāhirānaṁ khandhānaṁ purejātapaccayena paccayo; rūpāyatanañca cakkhāyatanañca cakkhuviññāṇasahagatānaṁ khandhānaṁ purejātapaccayena paccayo…pe…  phoṭṭhabbāyatanañca kāyāyatanañca kāyaviññāṇasahagatānaṁ khandhānaṁ purejātapaccayena paccayo. (2) </div>
</div>
<div class="q" id="p_38P2_3180"> <div class="p">
<span class="pN">3180</span>Ajjhattiko ca bāhiro ca dhammā ajjhattikassa ca bāhirassa ca dhammassa purejātapaccayena paccayo—  <span class="bold">ārammaṇapurejātaṁ, vatthupurejātaṁ</span>. Cakkhāyatanañca vatthu ca cittassa sampayuttakānañca khandhānaṁ purejātapaccayena paccayo…pe…  kāyāyatanañca vatthu ca…pe…  rūpāyatanañca cakkhāyatanañca cakkhuviññāṇassa sampayuttakānañca khandhānaṁ purejātapaccayena paccayo…pe…  phoṭṭhabbāyatanañca…pe… . (3) </div>
</div>
</html>

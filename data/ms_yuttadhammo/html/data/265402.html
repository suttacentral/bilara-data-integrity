<html>
<div class="i"> Atthi</div>
<div class="h">Mahantaraduka</div>
<div class="h">Upādāduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Atthi</div>
<div class="q" id="p_38P2_3350"> <div class="divNumber">407.</div> <div class="p">
<span class="pN">3350</span>Upādā dhammo upādā dhammassa atthipaccayena paccayo— āhāraṁ, indriyaṁ. <span class="bold">Kabaḷīkāro āhāro</span>— imassa upādā kāyassa atthipaccayena paccayo. <span class="bold">Rūpajīvitindriyaṁ</span>— upādā kaṭattārūpānaṁ atthipaccayena paccayo. (1) </div>
</div>
<div class="q" id="p_38P2_3351"> <div class="p">
<span class="pN">3351</span>Upādā dhammo noupādā dhammassa atthipaccayena paccayo— sahajātaṁ, purejātaṁ, āhāraṁ, indriyaṁ. <span class="bold">Sahajātaṁ</span>— paṭisandhikkhaṇe vatthu noupādā khandhānaṁ atthipaccayena paccayo. <span class="bold">Purejātaṁ</span>— cakkhuṁ aniccato…pe…. (Saṁkhittaṁ. Purejātasadisaṁ ninnānākaraṇaṁ.) <span class="bold">Kabaḷīkāro āhāro</span>— imassa noupādā kāyassa atthipaccayena paccayo. <span class="bold">Rūpajīvitindriyaṁ</span>— noupādā kaṭattārūpānaṁ atthipaccayena paccayo. (2) </div>
</div>
<div class="q" id="p_38P2_3352"> <div class="p">
<span class="pN">3352</span>Upādā dhammo upādā dhammassa ca noupādā dhammassa ca atthipaccayena paccayo— āhāraṁ, indriyaṁ. <span class="bold">Kabaḷīkāro āhāro</span>— imassa upādā kāyassa ca noupādā kāyassa ca atthipaccayena paccayo. <span class="bold">Rūpajīvitindriyaṁ</span>— upādā ca noupādā ca kaṭattārūpānaṁ atthipaccayena paccayo. (3) </div>
</div>
<div class="q" id="p_38P2_3353"> <div class="divNumber">408.</div> <div class="p">
<span class="pN">3353</span>Noupādā dhammo noupādā dhammassa atthipaccayena paccayo— sahajātaṁ, purejātaṁ, pacchājātaṁ. <span class="bold">Sahajāto</span>— noupādā eko khandho tiṇṇannaṁ khandhānaṁ noupādā ca cittasamuṭṭhānānaṁ rūpānaṁ atthipaccayena paccayo…pe… dve khandhā…pe… paṭisandhikkhaṇe…pe… ekaṁ mahābhūtaṁ tiṇṇannaṁ mahābhūtānaṁ atthipaccayena paccayo…pe… dve mahābhūtā dvinnaṁ mahābhūtānaṁ atthipaccayena paccayo (yāva asaññasattā). <span class="bold">Purejātaṁ</span>— phoṭṭhabbe aniccato…pe… domanassaṁ uppajjati. Phoṭṭhabbāyatanaṁ kāyaviññāṇassa atthipaccayena paccayo. <span class="bold">Pacchājātā</span>— noupādā khandhā purejātassa imassa noupādā kāyassa atthipaccayena paccayo. (1) </div>
</div>
<div class="q" id="p_38P2_3354"> <div class="p">
<span class="pN">3354</span>Noupādā dhammo upādā dhammassa atthipaccayena paccayo— sahajātaṁ, pacchājātaṁ. <span class="bold">Sahajātā</span>— noupādā khandhā upādā cittasamuṭṭhānānaṁ rūpānaṁ atthipaccayena paccayo; paṭisandhikkhaṇe…pe…. <span class="bold">Pacchājātā</span>— noupādā khandhā purejātassa imassa upādā kāyassa atthipaccayena paccayo. (2) </div>
</div>
<div class="q" id="p_38P2_3355"> <div class="p">
<span class="pN">3355</span>Noupādā dhammo upādā ca noupādā ca dhammassa atthipaccayena paccayo— sahajātaṁ, pacchājātaṁ. <span class="bold">Sahajāto</span>— noupādā eko khandho tiṇṇannaṁ khandhānaṁ upādā ca noupādā ca cittasamuṭṭhānānaṁ rūpānaṁ atthipaccayena paccayo; dve khandhā…pe… paṭisandhikkhaṇe…pe…. <span class="bold">Pacchājātā</span>— noupādā khandhā purejātassa imassa upādā kāyassa ca noupādā kāyassa ca atthipaccayena paccayo. (3) </div>
</div>
<div class="q" id="p_38P2_3356"> <div class="divNumber">409.</div> <div class="p">
<span class="pN">3356</span>Upādā ca noupādā ca dhammā upādā dhammassa atthipaccayena paccayo— pacchājātaṁ, āhāraṁ, indriyaṁ. <span class="bold">Pacchājātā</span>— noupādā khandhā ca kabaḷīkāro āhāro ca imassa upādā kāyassa atthipaccayena paccayo. <span class="bold">Pacchājātā</span>— noupādā khandhā ca rūpajīvitindriyañca upādā kaṭattārūpānaṁ atthipaccayena paccayo. (1) </div>
</div>
<div class="q" id="p_38P2_3357"> <div class="p">
<span class="pN">3357</span>Upādā ca noupādā ca dhammā noupādā dhammassa atthipaccayena paccayo— sahajātaṁ, purejātaṁ, pacchājātaṁ, āhāraṁ, indriyaṁ. <span class="bold">Sahajāto</span>— cakkhuviññāṇasahagato eko khandho ca cakkhāyatanañca tiṇṇannaṁ khandhānaṁ atthipaccayena paccayo…pe… dve khandhā ca…pe… noupādā eko khandho ca vatthu ca tiṇṇannaṁ khandhānaṁ atthipaccayena paccayo…pe… dve khandhā ca…pe… paṭisandhikkhaṇe noupādā eko khandho ca vatthu ca tiṇṇannaṁ khandhānaṁ atthipaccayena paccayo…pe… dve khandhā ca…pe…. <span class="bold">Purejātaṁ</span>— phoṭṭhabbāyatanañca kāyāyatanañca kāyaviññāṇassa atthipaccayena paccayo. Phoṭṭhabbāyatanañca vatthu ca noupādā khandhānaṁ atthipaccayena paccayo. <span class="bold">Pacchājātā</span>— noupādā khandhā ca kabaḷīkāro āhāro ca imassa noupādā kāyassa atthipaccayena paccayo. <span class="bold">Pacchājātā</span>— noupādā khandhā ca rūpajīvitindriyañca noupādā kaṭattārūpānaṁ atthipaccayena paccayo. (2) </div>
</div>
<div class="q" id="p_38P2_3358"> <div class="p">
<span class="pN">3358</span>Upādā ca noupādā ca dhammā upādā dhammassa ca noupādā dhammassa ca atthipaccayena paccayo— pacchājātaṁ, āhāraṁ, indriyaṁ. <span class="bold">Pacchājātā</span>— noupādā khandhā ca kabaḷīkāro āhāro ca imassa upādā kāyassa ca noupādā kāyassa ca atthipaccayena paccayo. <span class="bold">Pacchājātā</span>— noupādā khandhā ca rūpajīvitindriyañca upādā ca noupādā ca kaṭattārūpānaṁ atthipaccayena paccayo. (3) </div>
</div>
</html>

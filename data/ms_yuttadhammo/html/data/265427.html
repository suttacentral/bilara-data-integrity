<html>
<div class="i"> Ārammaṇa</div>
<div class="h">Mahantaraduka</div>
<div class="h">Upādinnaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Ārammaṇa</div>
<div class="q" id="p_38P2_3448"> <div class="divNumber">446.</div> <div class="p">
<span class="pN">3448</span>Upādinno dhammo upādinnassa dhammassa ārammaṇapaccayena paccayo— cakkhuṁ…pe… kāyaṁ upādinne rūpe… gandhe… rase… phoṭṭhabbe… vatthuṁ upādinne khandhe aniccato…pe… domanassaṁ uppajjati; kusalākusale niruddhe vipāko tadārammaṇatā uppajjati, upādinnaṁ rūpāyatanaṁ cakkhuviññāṇassa…pe… upādinnaṁ gandhāyatanaṁ ghānaviññāṇassa…pe… phoṭṭhabbāyatanaṁ kāyaviññāṇassa ārammaṇapaccayena paccayo. (1) </div>
</div>
<div class="q" id="p_38P2_3449"> <div class="p">
<span class="pN">3449</span>Upādinno dhammo anupādinnassa dhammassa ārammaṇapaccayena paccayo— cakkhuṁ…pe… kāyaṁ upādinne rūpe… gandhe… rase… phoṭṭhabbe… vatthuṁ upādinne khandhe aniccato…pe… domanassaṁ uppajjati; dibbena cakkhunā upādinnaṁ rūpaṁ passati. Cetopariyañāṇena upādinnacittasamaṅgissa cittaṁ jānāti, upādinnā khandhā iddhividhañāṇassa, cetopariyañāṇassa, pubbenivāsānussatiñāṇassa, anāgataṁsañāṇassa, āvajjanāya ārammaṇapaccayena paccayo. (2) </div>
</div>
<div class="q" id="p_38P2_3450"> <div class="divNumber">447.</div> <div class="p">
<span class="pN">3450</span>Anupādinno dhammo anupādinnassa dhammassa ārammaṇapaccayena paccayo— dānaṁ…pe… sīlaṁ…pe… uposathakammaṁ katvā taṁ paccavekkhati assādeti abhinandati, taṁ ārabbha rāgo…pe… domanassaṁ uppajjati; pubbe suciṇṇāni…pe… jhānā…pe… ariyā maggā vuṭṭhahitvā maggaṁ paccavekkhanti, phalaṁ…pe… nibbānaṁ…pe… nibbānaṁ gotrabhussa, vodānassa, maggassa, phalassa, āvajjanāya ārammaṇapaccayena paccayo. Ariyā pahīne kilese…pe… vikkhambhite kilese…pe… pubbe…pe… anupādinne rūpe… sadde… gandhe… rase… phoṭṭhabbe anupādinne khandhe aniccato…pe… domanassaṁ uppajjati; dibbena cakkhunā anupādinnaṁ rūpaṁ passati, dibbāya sotadhātuyā saddaṁ suṇāti. Cetopariyañāṇena anupādinnacittasamaṅgissa cittaṁ jānāti, ākāsānañcāyatanaṁ…pe… ākiñcaññāyatanaṁ…pe… anupādinnā khandhā iddhividhañāṇassa, cetopariyañāṇassa, pubbenivāsānussatiñāṇassa, yathākammūpagañāṇassa, anāgataṁsañāṇassa, āvajjanāya ārammaṇapaccayena paccayo. (1) </div>
</div>
<div class="q" id="p_38P2_3451"> <div class="p">
<span class="pN">3451</span>Anupādinno dhammo upādinnassa dhammassa ārammaṇapaccayena paccayo— anupādinne rūpe… sadde… gandhe… rase… phoṭṭhabbe anupādinne khandhe aniccato…pe… domanassaṁ uppajjati; kusalākusale niruddhe vipāko tadārammaṇatā uppajjati, ākāsānañcāyatanakusalaṁ viññāṇañcāyatanavipākassa…pe… ākiñcaññāyatanakusalaṁ…pe… anupādinnaṁ rūpāyatanaṁ cakkhuviññāṇassa…pe… saddāyatanaṁ…pe… phoṭṭhabbāyatanaṁ kāyaviññāṇassa ārammaṇapaccayena paccayo. (2) </div>
</div>
</html>

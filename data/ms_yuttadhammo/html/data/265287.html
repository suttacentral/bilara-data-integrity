<html>
<div class="i"> Purejāta</div>
<div class="h">Mahantaraduka</div>
<div class="h">Cittasamuṭṭhānaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Purejāta</div>
<div class="q" id="p_38P2_2855"> <div class="divNumber">217.</div> <div class="p">
<span class="pN">2855</span>Cittasamuṭṭhāno dhammo cittasamuṭṭhānassa dhammassa purejātapaccayena paccayo. <span class="bold">Ārammaṇapurejātaṁ</span>—  cittasamuṭṭhāne rūpe…pe…  phoṭṭhabbe aniccato…pe…  vipassati…pe…  domanassaṁ uppajjati; dibbena cakkhunā rūpaṁ passati, dibbāya sotadhātuyā saddaṁ suṇāti. Rūpāyatanaṁ cakkhuviññāṇasahagatānaṁ khandhānaṁ purejātapaccayena paccayo…pe…  phoṭṭhabbāyatanaṁ kāyaviññāṇasahagatānaṁ khandhānaṁ purejātapaccayena paccayo. (1) </div>
</div>
<div class="q" id="p_38P2_2856"> <div class="p">
<span class="pN">2856</span>Cittasamuṭṭhāno dhammo nocittasamuṭṭhānassa dhammassa purejātapaccayena paccayo. <span class="bold">Ārammaṇapurejātaṁ</span>—  cittasamuṭṭhāne rūpe…pe…  phoṭṭhabbe aniccato…pe…  vipassati assādeti abhinandati, taṁ ārabbha cittaṁ uppajjati. Dibbena cakkhunā rūpaṁ passati, dibbāya sotadhātuyā saddaṁ suṇāti. Rūpāyatanaṁ cakkhuviññāṇassa…pe…  phoṭṭhabbāyatanaṁ kāyaviññāṇassa purejātapaccayena paccayo. (2) </div>
</div>
<div class="q" id="p_38P2_2857"> <div class="p">
<span class="pN">2857</span>Cittasamuṭṭhāno dhammo cittasamuṭṭhānassa ca nocittasamuṭṭhānassa ca dhammassa purejātapaccayena paccayo. <span class="bold">Ārammaṇapurejātaṁ</span>—  cittasamuṭṭhāne rūpe…pe…  phoṭṭhabbe aniccato…pe…  vipassati assādeti abhinandati, taṁ ārabbha cittañca sampayuttakā ca khandhā uppajjanti. Dibbena cakkhunā rūpaṁ passati, dibbāya sotadhātuyā saddaṁ suṇāti. Rūpāyatanaṁ cakkhuviññāṇassa sampayuttakānañca khandhānaṁ purejātapaccayena paccayo…pe…  phoṭṭhabbāyatanaṁ…pe… . (3) </div>
</div>
<div class="q" id="p_38P2_2858"> <div class="divNumber">218.</div> <div class="p">
<span class="pN">2858</span>Nocittasamuṭṭhāno dhammo nocittasamuṭṭhānassa dhammassa purejātapaccayena paccayo—  ārammaṇapurejātaṁ, vatthupurejātaṁ. <span class="bold">Ārammaṇapurejātaṁ</span>—  cakkhuṁ…pe…  kāyaṁ, rūpe…pe…  phoṭṭhabbe vatthuṁ aniccato…pe…  taṁ ārabbha cittaṁ uppajjati. Dibbena cakkhunā rūpaṁ passati, dibbāya sotadhātuyā saddaṁ suṇāti. Rūpāyatanaṁ cakkhuviññāṇassa…pe…  phoṭṭhabbāyatanaṁ…pe… . <span class="bold">Vatthupurejātaṁ</span>—  cakkhāyatanaṁ cakkhuviññāṇassa…pe…  kāyāyatanaṁ…pe…  vatthu cittassa purejātapaccayena paccayo. (1) </div>
</div>
<div class="q" id="p_38P2_2859"> <div class="p">
<span class="pN">2859</span>Nocittasamuṭṭhāno dhammo cittasamuṭṭhānassa dhammassa purejātapaccayena paccayo—  ārammaṇapurejātaṁ, vatthupurejātaṁ. <span class="bold">Ārammaṇapurejātaṁ</span>—  cakkhuṁ…pe…  vatthuṁ aniccato…pe…  domanassaṁ uppajjati. Dibbena cakkhunā rūpaṁ passati, dibbāya sotadhātuyā saddaṁ suṇāti. Rūpāyatanaṁ cakkhuviññāṇasahagatānaṁ khandhānaṁ…pe…  phoṭṭhabbāyatanaṁ…pe… . <span class="bold">Vatthupurejātaṁ</span>—  cakkhāyatanaṁ cakkhuviññāṇasahagatānaṁ khandhānaṁ…pe…  kāyāyatanaṁ…pe…  vatthu cittasamuṭṭhānānaṁ khandhānaṁ purejātapaccayena paccayo. (2) </div>
</div>
<div class="q" id="p_38P2_2860"> <div class="p">
<span class="pN">2860</span>Nocittasamuṭṭhāno dhammo cittasamuṭṭhānassa ca nocittasamuṭṭhānassa ca dhammassa purejātapaccayena paccayo—  ārammaṇapurejātaṁ, vatthupurejātaṁ. <span class="bold">Ārammaṇapurejātaṁ</span>—  cakkhuṁ…pe…  vatthuṁ aniccato…pe…  taṁ ārabbha cittañca sampayuttakā ca khandhā uppajjanti. Dibbena cakkhunā rūpaṁ passati, dibbāya sotadhātuyā saddaṁ suṇāti. Rūpāyatanaṁ cakkhuviññāṇassa sampayuttakānañca khandhānaṁ…pe…  phoṭṭhabbāyatanaṁ…pe… . <span class="bold">Vatthupurejātaṁ</span>—  cakkhāyatanaṁ cakkhuviññāṇassa sampayuttakānañca khandhānaṁ…pe…  kāyāyatanaṁ…pe…  vatthu cittassa sampayuttakānañca khandhānaṁ purejātapaccayena paccayo. (3) </div>
</div>
<div class="q" id="p_38P2_2861"> <div class="divNumber">219.</div> <div class="p">
<span class="pN">2861</span>Cittasamuṭṭhāno ca nocittasamuṭṭhāno ca dhammā cittasamuṭṭhānassa dhammassa purejātapaccayena paccayo—  <span class="bold">ārammaṇapurejātaṁ, vatthupurejātaṁ</span>. Cittasamuṭṭhānaṁ rūpāyatanañca cakkhāyatanañca cakkhuviññāṇasahagatānaṁ khandhānaṁ…pe…  cittasamuṭṭhānaṁ phoṭṭhabbāyatanañca kāyāyatanañca kāyaviññāṇasahagatānaṁ khandhānaṁ purejātapaccayena paccayo; cittasamuṭṭhānaṁ rūpāyatanañca vatthu ca cittasamuṭṭhānānaṁ khandhānaṁ purejātapaccayena paccayo…pe…  cittasamuṭṭhānaṁ phoṭṭhabbāyatanañca vatthu ca…pe… . (1) </div>
</div>
<div class="q" id="p_38P2_2862"> <div class="p">
<span class="pN">2862</span>Cittasamuṭṭhāno ca nocittasamuṭṭhāno ca dhammā nocittasamuṭṭhānassa dhammassa purejātapaccayena paccayo—  <span class="bold">ārammaṇapurejātaṁ, vatthupurejātaṁ</span>. Cittasamuṭṭhānaṁ rūpāyatanañca cakkhāyatanañca cakkhuviññāṇassa…pe…  cittasamuṭṭhānaṁ phoṭṭhabbāyatanañca kāyāyatanañca kāyaviññāṇassa purejātapaccayena paccayo; cittasamuṭṭhānaṁ rūpāyatanañca vatthu ca cittassa purejātapaccayena paccayo…pe…  cittasamuṭṭhānaṁ phoṭṭhabbāyatanañca vatthu ca…pe… . (2) </div>
</div>
<div class="q" id="p_38P2_2863"> <div class="p">
<span class="pN">2863</span>Cittasamuṭṭhāno ca nocittasamuṭṭhāno ca dhammā cittasamuṭṭhānassa ca nocittasamuṭṭhānassa ca dhammassa purejātapaccayena paccayo—  <span class="bold">ārammaṇapurejātaṁ, vatthupurejātaṁ</span>. Cittasamuṭṭhānaṁ rūpāyatanañca cakkhāyatanañca cakkhuviññāṇassa sampayuttakānañca khandhānaṁ purejātapaccayena paccayo…pe…  cittasamuṭṭhānaṁ phoṭṭhabbāyatanaṁ ca…pe…  cittasamuṭṭhānaṁ rūpāyatanañca vatthu ca cittassa sampayuttakānañca khandhānaṁ purejātapaccayena paccayo…pe…  cittasamuṭṭhānaṁ phoṭṭhabbāyatanañca vatthu ca…pe… . (3) </div>
</div>
</html>

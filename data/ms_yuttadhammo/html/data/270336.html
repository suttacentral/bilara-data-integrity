<html>
<div class="i">5.2.1 Parinibbānakathā</div>
<div class="h">Khuddakaaḍḍhapaṇṇāsaka</div>
<div class="h">Bāvīsatimavagga</div>
<div class="h">Parinibbānakathā</div>
<div class="q" id="p_32Kv_2736"> <div class="divNumber">892.</div> <div class="p">
<span class="pN">2736</span>๐Atthi kiñci saṁyojanaṁ appahāya parinibbānanti? Āmantā. Atthi kiñci sakkāyadiṭṭhiṁ appahāya…pe… anottappaṁ appahāya parinibbānanti? Na hevaṁ vattabbe…pe…. </div>
</div>
<div class="q" id="p_32Kv_2737"> <div class="p">
<span class="pN">2737</span>๐Atthi kiñci saṁyojanaṁ appahāya parinibbānanti? Āmantā. Arahā sarāgo…pe… sakilesoti? Na hevaṁ vattabbe…pe… nanu arahā nirāgo…pe… nikkilesoti? Āmantā. Hañci arahā nirāgo…pe… nikkileso, no ca vata re vattabbe— “atthi kiñci saṁyojanaṁ appahāya parinibbānan”ti. </div>
</div>
<div class="q" id="p_32Kv_2738"> <div class="divNumber">893.</div> <div class="p">
<span class="pN">2738</span>×Na vattabbaṁ— “atthi kiñci saṁyojanaṁ appahāya parinibbānan”ti? Āmantā. Arahā sabbaṁ buddhavisayaṁ jānātīti? Na hevaṁ vattabbe. Tena hi atthi kiñci saṁyojanaṁ appahāya parinibbānanti. </div>
</div>
<div class="CENTER" id="p_32Kv_2739">
<span class="pN">2739</span>Parinibbānakathā niṭṭhitā.</div>
</html>

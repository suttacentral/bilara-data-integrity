<html>
<div class="i">10.9 Veyyāvaccakattheraapadāna</div>
<div class="h">Sudhāvagga</div>
<div class="h">Veyyāvaccakattheraapadāna</div>
<div class="q" id="p_20Ap1_1831"> <div class="divNumber">51.</div> <div class="p"> <table class="singleColumn"> <tr> <td> <div class="pN">1831</div> <div class="G">“Vipassissa bhagavato,</div> </td> </tr> <tr> <td> <div class="G">mahāpūgagaṇo ahu;</div> </td> </tr> <tr> <td> <div class="G">Veyyāvaccakaro āsiṁ,</div> </td> </tr> <tr> <td> <div class="G">sabbakiccesu vāvaṭo.</div> </td> </tr> </table> </div>
</div>
<div class="q" id="p_20Ap1_1832"> <div class="divNumber">52.</div> <div class="p"> <table class="singleColumn"> <tr> <td> <div class="pN">1832</div> <div class="G">Deyyadhammo ca me natthi,</div> </td> </tr> <tr> <td> <div class="G">sugatassa mahesino;</div> </td> </tr> <tr> <td> <div class="G">Avandiṁ satthuno pāde,</div> </td> </tr> <tr> <td> <div class="G">vippasannena cetasā.</div> </td> </tr> </table> </div>
</div>
<div class="q" id="p_20Ap1_1833"> <div class="divNumber">53.</div> <div class="p"> <table class="singleColumn"> <tr> <td> <div class="pN">1833</div> <div class="G">Ekanavutito kappe,</div> </td> </tr> <tr> <td> <div class="G">veyyāvaccaṁ akāsahaṁ;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">veyyāvaccassidaṁ phalaṁ.</div> </td> </tr> </table> </div>
</div>
<div class="q" id="p_20Ap1_1834"> <div class="divNumber">54.</div> <div class="p"> <table class="singleColumn"> <tr> <td> <div class="pN">1834</div> <div class="G">Ito ca aṭṭhame kappe,</div> </td> </tr> <tr> <td> <div class="G">rājā āsiṁ sucintito;</div> </td> </tr> <tr> <td> <div class="G">Sattaratanasampanno,</div> </td> </tr> <tr> <td> <div class="G">cakkavattī mahabbalo.</div> </td> </tr> </table> </div>
</div>
<div class="q" id="p_20Ap1_1835"> <div class="divNumber">55.</div> <div class="p"> <table class="singleColumn"> <tr> <td> <div class="pN">1835</div> <div class="G">Paṭisambhidā catasso,</div> </td> </tr> <tr> <td> <div class="G">…pe…</div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_1836"> <div class="p">
<span class="pN">1836</span>Itthaṁ sudaṁ āyasmā veyyāvaccako thero imā gāthāyo abhāsitthāti. </div>
</div>
<div class="CENTER" id="p_20Ap1_1837">
<span class="pN">1837</span>Veyyāvaccakattherassāpadānaṁ navamaṁ.</div>
</html>

<html>
<div class="i"> Paccayacatukka</div>
<div class="h">Hetuduka, Duka</div>
<div class="h">Hetuduka, Sahetukaduka</div>
<div class="h">Ahetukapada</div>
<div class="h">Paccayacatukka</div>
<div class="q" id="p_39P6_17"> <div class="divNumber">9.</div> <div class="p">
<span class="pN">17</span>Hetuṁ ahetukaṁ dhammaṁ paṭicca nahetu ahetuko dhammo uppajjati hetupaccayā. (1) </div>
</div>
<div class="q" id="p_39P6_18"> <div class="p">
<span class="pN">18</span>Nahetuṁ ahetukaṁ dhammaṁ paṭicca nahetu ahetuko dhammo uppajjati hetupaccayā. (1) </div>
</div>
<div class="q" id="p_39P6_19"> <div class="p">
<span class="pN">19</span>Hetuṁ ahetukañca nahetuṁ ahetukañca dhammaṁ paṭicca nahetu ahetuko dhammo uppajjati hetupaccayā. (1) (Saṁkhittaṁ.) </div>
</div>
<div class="q" id="p_39P6_20"> <div class="p">
<span class="pN">20</span>Hetuyā tīṇi, ārammaṇe ekaṁ…pe…  vipāke ekaṁ…pe…  avigate tīṇi. (Saṁkhittaṁ.) </div>
</div>
<div class="q" id="p_39P6_21"> <div class="p">
<span class="pN">21</span>(Sahajātavārampi…pe…  sampayuttavārampi paṭiccavārasadisaṁ.) </div>
</div>
<div class="q" id="p_39P6_22"> <div class="divNumber">10.</div> <div class="p">
<span class="pN">22</span>Hetu ahetuko dhammo nahetussa ahetukassa dhammassa hetupaccayena paccayo. (1) </div>
</div>
<div class="q" id="p_39P6_23"> <div class="p">
<span class="pN">23</span>Hetu ahetuko dhammo hetussa ahetukassa dhammassa ārammaṇapaccayena paccayo. Hetu ahetuko dhammo nahetussa ahetukassa dhammassa ārammaṇapaccayena paccayo. (2) </div>
</div>
<div class="q" id="p_39P6_24"> <div class="p">
<span class="pN">24</span>Nahetu ahetuko dhammo nahetussa ahetukassa dhammassa ārammaṇapaccayena paccayo. Nahetu ahetuko dhammo hetussa ahetukassa dhammassa ārammaṇapaccayena paccayo. (2) (Saṁkhittaṁ.) </div>
</div>
<div class="q" id="p_39P6_25"> <div class="divNumber">11.</div> <div class="p">
<span class="pN">25</span>Hetuyā ekaṁ, ārammaṇe cattāri, anantare cattāri…pe…  sahajāte tīṇi, aññamaññe ekaṁ, nissaye upanissaye cattāri, purejāte pacchājāte āsevane dve, kamme…pe…  jhāne ekaṁ, sampayutte ekaṁ, vippayutte tīṇi…pe…  avigate cattāri. (Saṁkhittaṁ.) </div>
</div>
<div class="q" id="p_39P6_26"> <div class="p">
<span class="pN">26</span>(Yathā kusalattike pañhāvāraṁ, evaṁ vitthāretabbaṁ.) </div>
</div>
</html>

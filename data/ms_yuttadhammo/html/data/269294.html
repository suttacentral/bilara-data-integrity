<html>
<div class="i">7.1.6 Paṇṇakajātaka</div>
<div class="h">Sattakanipāta</div>
<div class="h">Kukkuvagga</div>
<div class="h">Paṇṇakajātaka</div>
<div class="q" id="p_22J_1528"> <div class="divNumber">39.</div> <div class="p"> <table class="singleColumn"> <tr> <td> <div class="pN">1528</div> <div class="G">“Paṇṇakaṁ tikhiṇadhāraṁ,</div> </td> </tr> <tr> <td> <div class="G">Asiṁ sampannapāyinaṁ;</div> </td> </tr> <tr> <td> <div class="G">Parisāyaṁ puriso gilati,</div> </td> </tr> <tr> <td> <div class="G">Kiṁ dukkarataraṁ tato;</div> </td> </tr> <tr> <td> <div class="G">Yadaññaṁ dukkaraṁ ṭhānaṁ,</div> </td> </tr> <tr> <td> <div class="G">Taṁ me akkhāhi pucchito”.</div> </td> </tr> </table> </div>
</div>
<div class="q" id="p_22J_1529"> <div class="divNumber">40.</div> <div class="p"> <table class="singleColumn"> <tr> <td> <div class="pN">1529</div> <div class="G">“Gileyya puriso lobhā,</div> </td> </tr> <tr> <td> <div class="G">asiṁ sampannapāyinaṁ;</div> </td> </tr> <tr> <td> <div class="G">Yo ca vajjā dadāmīti,</div> </td> </tr> <tr> <td> <div class="G">taṁ dukkarataraṁ tato;</div> </td> </tr> <tr> <td> <div class="G">Sabbaññaṁ sukaraṁ ṭhānaṁ,</div> </td> </tr> <tr> <td> <div class="G">evaṁ jānāhi maddava”.</div> </td> </tr> </table> </div>
</div>
<div class="q" id="p_22J_1530"> <div class="divNumber">41.</div> <div class="p"> <table class="singleColumn"> <tr> <td> <div class="pN">1530</div> <div class="G">“Byākāsi āyuro pañhaṁ,</div> </td> </tr> <tr> <td> <div class="G">atthaṁ dhammassa kovido;</div> </td> </tr> <tr> <td> <div class="G">Pukkusaṁ dāni pucchāmi,</div> </td> </tr> <tr> <td> <div class="G">kiṁ dukkarataraṁ tato;</div> </td> </tr> <tr> <td> <div class="G">Yadaññaṁ dukkaraṁ ṭhānaṁ,</div> </td> </tr> <tr> <td> <div class="G">taṁ me akkhāhi pucchito”.</div> </td> </tr> </table> </div>
</div>
<div class="q" id="p_22J_1531"> <div class="divNumber">42.</div> <div class="p"> <table class="singleColumn"> <tr> <td> <div class="pN">1531</div> <div class="G">“Na vācamupajīvanti,</div> </td> </tr> <tr> <td> <div class="G">aphalaṁ giramudīritaṁ;</div> </td> </tr> <tr> <td> <div class="G">Yo ca datvā avākayirā,</div> </td> </tr> <tr> <td> <div class="G">taṁ dukkarataraṁ tato;</div> </td> </tr> <tr> <td> <div class="G">Sabbaññaṁ sukaraṁ ṭhānaṁ,</div> </td> </tr> <tr> <td> <div class="G">evaṁ jānāhi maddava”.</div> </td> </tr> </table> </div>
</div>
<div class="q" id="p_22J_1532"> <div class="divNumber">43.</div> <div class="p"> <table class="singleColumn"> <tr> <td> <div class="pN">1532</div> <div class="G">“Byākāsi pukkuso pañhaṁ,</div> </td> </tr> <tr> <td> <div class="G">atthaṁ dhammassa kovido;</div> </td> </tr> <tr> <td> <div class="G">Senakaṁ dāni pucchāmi,</div> </td> </tr> <tr> <td> <div class="G">kiṁ dukkarataraṁ tato;</div> </td> </tr> <tr> <td> <div class="G">Yadaññaṁ dukkaraṁ ṭhānaṁ,</div> </td> </tr> <tr> <td> <div class="G">taṁ me akkhāhi pucchito”.</div> </td> </tr> </table> </div>
</div>
<div class="q" id="p_22J_1533"> <div class="divNumber">44.</div> <div class="p"> <table class="singleColumn"> <tr> <td> <div class="pN">1533</div> <div class="G">“Dadeyya puriso dānaṁ,</div> </td> </tr> <tr> <td> <div class="G">appaṁ vā yadi vā bahuṁ;</div> </td> </tr> <tr> <td> <div class="G">Yo ca datvā nānutappe,</div> </td> </tr> <tr> <td> <div class="G">taṁ dukkarataraṁ tato;</div> </td> </tr> <tr> <td> <div class="G">Sabbaññaṁ sukaraṁ ṭhānaṁ,</div> </td> </tr> <tr> <td> <div class="G">evaṁ jānāhi maddava”.</div> </td> </tr> </table> </div>
</div>
<div class="q" id="p_22J_1534"> <div class="divNumber">45.</div> <div class="p"> <table class="singleColumn"> <tr> <td> <div class="pN">1534</div> <div class="G">“Byākāsi āyuro pañhaṁ,</div> </td> </tr> <tr> <td> <div class="G">atho pukkusaporiso;</div> </td> </tr> <tr> <td> <div class="G">Sabbe pañhe atibhoti,</div> </td> </tr> <tr> <td> <div class="G">yathā bhāsati senako”ti.</div> </td> </tr> </table> </div>
</div>
<div class="CENTER" id="p_22J_1535">
<span class="pN">1535</span>Paṇṇakajātakaṁ chaṭṭhaṁ.</div>
</html>

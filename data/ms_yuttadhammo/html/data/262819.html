<html>
<div class="i"> Navippayutta</div>
<div class="h">Vitakkattika</div>
<div class="h">Paṭiccavāra</div>
<div class="h">Paccayapaccanīya</div>
<div class="h">Vibhaṅgavāra</div>
<div class="h">Navippayutta</div>
<div class="q" id="p_37P1_180"> <div class="divNumber">41.</div> <div class="p">
<span class="pN">180</span>Navippayuttapaccayā… arūpe savitakkasavicāraṁ ekaṁ khandhaṁ paṭicca tayo khandhā…pe… dve khandhe paṭicca dve khandhā. (1) </div>
</div>
<div class="q" id="p_37P1_181"> <div class="p">
<span class="pN">181</span>Savitakkasavicāraṁ dhammaṁ paṭicca avitakkavicāramatto dhammo uppajjati navippayuttapaccayā— arūpe savitakkasavicāre khandhe paṭicca vitakko. (2) </div>
</div>
<div class="q" id="p_37P1_182"> <div class="p">
<span class="pN">182</span>Savitakkasavicāraṁ dhammaṁ paṭicca savitakkasavicāro ca avitakkavicāramatto ca dhammā uppajjanti navippayuttapaccayā— arūpe savitakkasavicāraṁ ekaṁ khandhaṁ paṭicca tayo khandhā vitakko ca…pe… dve khandhe paṭicca dve khandhā vitakko ca. (3) </div>
</div>
<div class="q" id="p_37P1_183"> <div class="divNumber">42.</div> <div class="p">
<span class="pN">183</span>Avitakkavicāramattaṁ dhammaṁ paṭicca avitakkavicāramatto dhammo uppajjati navippayuttapaccayā— arūpe avitakkavicāramattaṁ ekaṁ khandhaṁ paṭicca tayo khandhā…pe… dve khandhe paṭicca dve khandhā. (1) </div>
</div>
<div class="q" id="p_37P1_184"> <div class="p">
<span class="pN">184</span>Avitakkavicāramattaṁ dhammaṁ paṭicca savitakkasavicāro dhammo uppajjati navippayuttapaccayā— arūpe vitakkaṁ paṭicca savitakkasavicārā khandhā. (2) </div>
</div>
<div class="q" id="p_37P1_185"> <div class="p">
<span class="pN">185</span>Avitakkavicāramattaṁ dhammaṁ paṭicca avitakkaavicāro dhammo uppajjati navippayuttapaccayā— arūpe avitakkavicāramatte khandhe paṭicca vicāro. (3) </div>
</div>
<div class="q" id="p_37P1_186"> <div class="p">
<span class="pN">186</span>Avitakkavicāramattaṁ dhammaṁ paṭicca avitakkavicāramatto ca avitakkaavicāro ca dhammā uppajjanti navippayuttapaccayā— arūpe avitakkavicāramattaṁ ekaṁ khandhaṁ paṭicca tayo khandhā vicāro ca…pe… dve khandhe paṭicca dve khandhā vicāro ca. (4) </div>
</div>
<div class="q" id="p_37P1_187"> <div class="p">
<span class="pN">187</span>Avitakkaavicāraṁ dhammaṁ paṭicca avitakkaavicāro dhammo uppajjati navippayuttapaccayā— arūpe avitakkaavicāraṁ ekaṁ khandhaṁ paṭicca tayo khandhā…pe… dve khandhe paṭicca dve khandhā; bāhiraṁ… āhārasamuṭṭhānaṁ… utusamuṭṭhānaṁ… asaññasattānaṁ ekaṁ mahābhūtaṁ paṭicca…pe…. (1) </div>
</div>
<div class="q" id="p_37P1_188"> <div class="p">
<span class="pN">188</span>Avitakkaavicāraṁ dhammaṁ paṭicca avitakkavicāramatto dhammo uppajjati navippayuttapaccayā— arūpe vicāraṁ paṭicca avitakkavicāramattā khandhā. (2) </div>
</div>
<div class="q" id="p_37P1_189"> <div class="p">
<span class="pN">189</span>Avitakkavicāramattañca avitakkaavicārañca dhammaṁ paṭicca avitakkavicāramatto dhammo uppajjati navippayuttapaccayā— arūpe avitakkavicāramattaṁ ekaṁ khandhañca vicārañca paṭicca tayo khandhā…pe… dve khandhe ca vicārañca paṭicca dve khandhā. (1) </div>
</div>
<div class="q" id="p_37P1_190"> <div class="p">
<span class="pN">190</span>Savitakkasavicārañca avitakkavicāramattañca dhammaṁ paṭicca savitakkasavicāro dhammo uppajjati navippayuttapaccayā— arūpe savitakkasavicāraṁ ekaṁ khandhañca vitakkañca paṭicca tayo khandhā…pe… dve khandhe ca vitakkañca paṭicca dve khandhā. (1) </div>
</div>
</html>

<html>
<div class="i"> Atthi</div>
<div class="h">Upādānagocchaka</div>
<div class="h">Upādānaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Atthi</div>
<div class="q" id="p_38P2_3611"> <div class="divNumber">34.</div> <div class="p">
<span class="pN">3611</span>Upādāno dhammo upādānassa dhammassa atthipaccayena paccayo—  diṭṭhupādānaṁ kāmupādānassa atthipaccayena paccayo. (Cakkaṁ.) (1) </div>
</div>
<div class="q" id="p_38P2_3612"> <div class="p">
<span class="pN">3612</span>Upādāno dhammo noupādānassa dhammassa atthipaccayena paccayo—  sahajātaṁ, pacchājātaṁ. <span class="bold">Sahajātā</span>—  upādānā sampayuttakānaṁ khandhānaṁ cittasamuṭṭhānānañca rūpānaṁ atthipaccayena paccayo. <span class="bold">Pacchājātā</span>—  upādānā purejātassa imassa kāyassa atthipaccayena paccayo. (2) </div>
</div>
<div class="q" id="p_38P2_3613"> <div class="p">
<span class="pN">3613</span>Upādāno dhammo upādānassa ca noupādānassa ca dhammassa atthipaccayena paccayo. (Saṁkhittaṁ, paṭiccasadisaṁ.) (3) </div>
</div>
<div class="q" id="p_38P2_3614"> <div class="divNumber">35.</div> <div class="p">
<span class="pN">3614</span>Noupādāno dhammo noupādānassa dhammassa atthipaccayena paccayo—  sahajātaṁ, purejātaṁ, pacchājātaṁ, āhāraṁ, indriyaṁ. (Saṁkhittaṁ, vitthāretabbaṁ.) (1) </div>
</div>
<div class="q" id="p_38P2_3615"> <div class="p">
<span class="pN">3615</span>Noupādāno dhammo upādānassa dhammassa atthipaccayena paccayo—  sahajātaṁ, purejātaṁ. <span class="bold">Sahajātaṁ</span>—  (Sahajātasadisaṁ.) <span class="bold">Purejātaṁ</span>—  (Purejātasadisaṁ.) (2) </div>
</div>
<div class="q" id="p_38P2_3616"> <div class="p">
<span class="pN">3616</span>Noupādāno dhammo upādānassa ca noupādānassa ca dhammassa atthipaccayena paccayo—  sahajātaṁ, purejātaṁ. (Saṁkhittaṁ, sahajātasadisaṁ sahajātaṁ vibhajitabbaṁ, purejātasadisaṁ purejātaṁ.) (3) </div>
</div>
<div class="q" id="p_38P2_3617"> <div class="divNumber">36.</div> <div class="p">
<span class="pN">3617</span>Upādāno ca noupādāno ca dhammā upādānassa dhammassa atthipaccayena paccayo—  sahajātaṁ, purejātaṁ. <span class="bold">Sahajātaṁ</span>—  diṭṭhupādānañca sampayuttakā ca khandhā kāmupādānassa atthipaccayena paccayo (cakkaṁ). <span class="bold">Sahajātaṁ</span>—  diṭṭhupādānañca vatthu ca kāmupādānassa atthipaccayena paccayo. (Cakkaṁ.) (1) </div>
</div>
<div class="q" id="p_38P2_3618"> <div class="p">
<span class="pN">3618</span>Upādāno ca noupādāno ca dhammā noupādānassa dhammassa atthipaccayena paccayo—  sahajātaṁ, purejātaṁ, pacchājātaṁ, āhāraṁ, indriyaṁ. <span class="bold">Sahajāto</span>—  noupādāno eko khandho ca upādānā ca tiṇṇannaṁ khandhānaṁ cittasamuṭṭhānānañca rūpānaṁ atthipaccayena paccayo…pe…  dve khandhā ca…pe… . <span class="bold">Sahajātā</span>—  upādānā ca mahābhūtā ca cittasamuṭṭhānānaṁ rūpānaṁ atthipaccayena paccayo. <span class="bold">Sahajātā</span>—  upādānā ca vatthu ca noupādānānaṁ khandhānaṁ atthipaccayena paccayo. <span class="bold">Pacchājātā</span>—  upādānā ca sampayuttakā ca khandhā purejātassa imassa kāyassa atthipaccayena paccayo. <span class="bold">Pacchājātā</span>—  upādānā ca sampayuttakā ca khandhā kabaḷīkāro āhāro ca imassa kāyassa atthipaccayena paccayo. <span class="bold">Pacchājātā</span>—  upādānā ca sampayuttakā ca khandhā rūpajīvitindriyañca kaṭattārūpānaṁ atthipaccayena paccayo. (2) </div>
</div>
<div class="q" id="p_38P2_3619"> <div class="p">
<span class="pN">3619</span>Upādāno ca noupādāno ca dhammā upādānassa ca noupādānassa ca dhammassa atthipaccayena paccayo—  sahajātaṁ, purejātaṁ. <span class="bold">Sahajāto</span>—  noupādāno eko khandho ca diṭṭhupādānañca tiṇṇannaṁ khandhānaṁ kāmupādānassa ca cittasamuṭṭhānānaṁ rūpānaṁ atthipaccayena paccayo…pe…  dve khandhā ca…pe…  (cakkaṁ). <span class="bold">Sahajātaṁ</span>—  diṭṭhupādānañca vatthu ca kāmupādānassa sampayuttakānañca khandhānaṁ atthipaccayena paccayo. (Cakkaṁ.) (3) </div>
</div>
</html>

<html>
<div class="i">6.7 Guttātherīgāthā</div>
<div class="h">Chakkanipāta</div>
<div class="h">Guttātherīgāthā</div>
<div class="q" id="p_19Th2_224"> <div class="divNumber">163.</div> <div class="p"> <table class="singleColumn"> <tr> <td> <div class="pN">224</div> <div class="G">“Gutte yadatthaṁ pabbajjā,</div> </td> </tr> <tr> <td> <div class="G">hitvā puttaṁ vasuṁ piyaṁ;</div> </td> </tr> <tr> <td> <div class="G">Tameva anubrūhehi,</div> </td> </tr> <tr> <td> <div class="G">mā cittassa vasaṁ gami.</div> </td> </tr> </table> </div>
</div>
<div class="q" id="p_19Th2_225"> <div class="divNumber">164.</div> <div class="p"> <table class="singleColumn"> <tr> <td> <div class="pN">225</div> <div class="G">Cittena vañcitā sattā,</div> </td> </tr> <tr> <td> <div class="G">mārassa visaye ratā;</div> </td> </tr> <tr> <td> <div class="G">Anekajātisaṁsāraṁ,</div> </td> </tr> <tr> <td> <div class="G">sandhāvanti aviddasū.</div> </td> </tr> </table> </div>
</div>
<div class="q" id="p_19Th2_226"> <div class="divNumber">165.</div> <div class="p"> <table class="singleColumn"> <tr> <td> <div class="pN">226</div> <div class="G">Kāmacchandañca byāpādaṁ,</div> </td> </tr> <tr> <td> <div class="G">sakkāyadiṭṭhimeva ca;</div> </td> </tr> <tr> <td> <div class="G">Sīlabbataparāmāsaṁ,</div> </td> </tr> <tr> <td> <div class="G">vicikicchañca pañcamaṁ.</div> </td> </tr> </table> </div>
</div>
<div class="q" id="p_19Th2_227"> <div class="divNumber">166.</div> <div class="p"> <table class="singleColumn"> <tr> <td> <div class="pN">227</div> <div class="G">Saṁyojanāni etāni,</div> </td> </tr> <tr> <td> <div class="G">pajahitvāna bhikkhunī;</div> </td> </tr> <tr> <td> <div class="G">Orambhāgamanīyāni,</div> </td> </tr> <tr> <td> <div class="G">nayidaṁ punarehisi.</div> </td> </tr> </table> </div>
</div>
<div class="q" id="p_19Th2_228"> <div class="divNumber">167.</div> <div class="p"> <table class="singleColumn"> <tr> <td> <div class="pN">228</div> <div class="G">Rāgaṁ mānaṁ avijjañca,</div> </td> </tr> <tr> <td> <div class="G">uddhaccañca vivajjiya;</div> </td> </tr> <tr> <td> <div class="G">Saṁyojanāni chetvāna,</div> </td> </tr> <tr> <td> <div class="G">dukkhassantaṁ karissasi.</div> </td> </tr> </table> </div>
</div>
<div class="q" id="p_19Th2_229"> <div class="divNumber">168.</div> <div class="p"> <table class="singleColumn"> <tr> <td> <div class="pN">229</div> <div class="G">Khepetvā jātisaṁsāraṁ,</div> </td> </tr> <tr> <td> <div class="G">pariññāya punabbhavaṁ;</div> </td> </tr> <tr> <td> <div class="G">Diṭṭheva dhamme nicchātā,</div> </td> </tr> <tr> <td> <div class="G">upasantā carissatī”ti.</div> </td> </tr> </table> </div>
</div>
<div class="CENTER" id="p_19Th2_230">
<span class="pN">230</span>… Guttā therī….</div>
</html>

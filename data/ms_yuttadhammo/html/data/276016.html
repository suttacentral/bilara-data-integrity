<html>
<div class="i">5.2.6 Dutiyaakkhantisutta</div>
<div class="h">Pañcamapaṇṇāsaka</div>
<div class="h">Akkosakavagga</div>
<div class="h">Dutiyaakkhantisutta</div>
<div class="q" id="p_16A5_1242"> <div class="divNumber">216.</div> <div class="p">
<span class="pN">1242</span>“Pañcime, bhikkhave, ādīnavā akkhantiyā. Katame pañca? Bahuno janassa appiyo hoti amanāpo, luddo ca hoti, vippaṭisārī ca, sammūḷho kālaṁ karoti, kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjati. Ime kho, bhikkhave, pañca ādīnavā akkhantiyā. </div>
</div>
<div class="q" id="p_16A5_1243"> <div class="p">
<span class="pN">1243</span>Pañcime, bhikkhave, ānisaṁsā khantiyā. Katame pañca? Bahuno janassa piyo hoti manāpo, aluddo ca hoti, avippaṭisārī ca, asammūḷho kālaṁ karoti, kāyassa bhedā paraṁ maraṇā sugatiṁ saggaṁ lokaṁ upapajjati. Ime kho, bhikkhave, pañca ānisaṁsā khantiyā”ti. </div>
</div>
<div class="CENTER" id="p_16A5_1244">
<span class="pN">1244</span>Chaṭṭhaṁ.</div>
</html>

<html>
<div class="i">2.2.1.1 Anulomapuggala</div>
<div class="h">Pavattivāra</div>
<div class="h">Nirodhavāra</div>
<div class="h">Paccuppannavāra</div>
<div class="h">Anulomapuggala</div>
<div class="q" id="p_35Y9_439"> <div class="divNumber">99.</div> <div class="p">
<span class="pN">439</span>»  Yassa kusalā dhammā nirujjhanti tassa akusalā dhammā nirujjhantīti? No. </div>
</div>
<div class="q" id="p_35Y9_440"> <div class="p">
<span class="pN">440</span>«  Yassa vā pana akusalā dhammā nirujjhanti tassa kusalā dhammā nirujjhantīti? No. </div>
</div>
<div class="q" id="p_35Y9_441"> <div class="p">
<span class="pN">441</span>»  Yassa kusalā dhammā nirujjhanti tassa abyākatā dhammā nirujjhantīti? </div>
</div>
<div class="q" id="p_35Y9_442"> <div class="p">
<span class="pN">442</span>Arūpe kusalānaṁ bhaṅgakkhaṇe tesaṁ kusalā dhammā nirujjhanti, no ca tesaṁ abyākatā dhammā nirujjhanti. Pañcavokāre kusalānaṁ bhaṅgakkhaṇe tesaṁ kusalā ca dhammā nirujjhanti abyākatā ca dhammā nirujjhanti. </div>
</div>
<div class="q" id="p_35Y9_443"> <div class="p">
<span class="pN">443</span>«  Yassa vā pana abyākatā dhammā nirujjhanti tassa kusalā dhammā nirujjhantīti? </div>
</div>
<div class="q" id="p_35Y9_444"> <div class="p">
<span class="pN">444</span>Sabbesaṁ cavantānaṁ pavatte kusalavippayuttacittassa bhaṅgakkhaṇe tesaṁ abyākatā dhammā nirujjhanti, no ca tesaṁ kusalā dhammā nirujjhanti. Pañcavokāre kusalānaṁ bhaṅgakkhaṇe tesaṁ abyākatā ca dhammā nirujjhanti kusalā ca dhammā nirujjhanti. </div>
</div>
<div class="q" id="p_35Y9_445"> <div class="divNumber">100.</div> <div class="p">
<span class="pN">445</span>»  Yassa akusalā dhammā nirujjhanti tassa abyākatā dhammā nirujjhantīti? </div>
</div>
<div class="q" id="p_35Y9_446"> <div class="p">
<span class="pN">446</span>Arūpe akusalānaṁ bhaṅgakkhaṇe tesaṁ akusalā dhammā nirujjhanti, no ca tesaṁ abyākatā dhammā nirujjhanti. Pañcavokāre akusalānaṁ bhaṅgakkhaṇe tesaṁ akusalā ca dhammā nirujjhanti abyākatā ca dhammā nirujjhanti. </div>
</div>
<div class="q" id="p_35Y9_447"> <div class="p">
<span class="pN">447</span>«  Yassa vā pana abyākatā dhammā nirujjhanti tassa akusalā dhammā nirujjhantīti? </div>
</div>
<div class="q" id="p_35Y9_448"> <div class="p">
<span class="pN">448</span>Sabbesaṁ cavantānaṁ pavatte akusalavippayuttacittassa bhaṅgakkhaṇe tesaṁ abyākatā dhammā nirujjhanti, no ca tesaṁ akusalā dhammā nirujjhanti. Pañcavokāre akusalānaṁ bhaṅgakkhaṇe tesaṁ abyākatā ca dhammā nirujjhanti akusalā ca dhammā nirujjhanti. </div>
</div>
</html>

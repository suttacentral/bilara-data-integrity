<html>
<div class="i"> Anantara</div>
<div class="h">Upādinnattika</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Anantara</div>
<div class="q" id="p_36P1_2624"> <div class="divNumber">56.</div> <div class="p">
<span class="pN">2624</span>Upādinnupādāniyo dhammo upādinnupādāniyassa dhammassa anantarapaccayena paccayo—  purimā purimā upādinnupādāniyā khandhā pacchimānaṁ pacchimānaṁ upādinnupādāniyānaṁ khandhānaṁ anantarapaccayena paccayo; pañcaviññāṇaṁ vipākamanodhātuyā anantarapaccayena paccayo; vipākamanodhātu vipākamanoviññāṇadhātuyā anantarapaccayena paccayo. (1) </div>
</div>
<div class="q" id="p_36P1_2625"> <div class="p">
<span class="pN">2625</span>Upādinnupādāniyo dhammo anupādinnupādāniyassa dhammassa anantarapaccayena paccayo—  bhavaṅgaṁ āvajjanāya, vipākamanoviññāṇadhātu kiriyamanoviññāṇadhātuyā anantarapaccayena paccayo. (2) </div>
</div>
<div class="q" id="p_36P1_2626"> <div class="p">
<span class="pN">2626</span>Anupādinnupādāniyo dhammo anupādinnupādāniyassa dhammassa anantarapaccayena paccayo—  purimā purimā anupādinnupādāniyā khandhā pacchimānaṁ pacchimānaṁ anupādinnupādāniyānaṁ khandhānaṁ anantarapaccayena paccayo; anulomaṁ gotrabhussa…  anulomaṁ vodānassa…  āvajjanā anupādinnupādāniyānaṁ khandhānaṁ anantarapaccayena paccayo. (1) </div>
</div>
<div class="q" id="p_36P1_2627"> <div class="p">
<span class="pN">2627</span>Anupādinnupādāniyo dhammo upādinnupādāniyassa dhammassa anantarapaccayena paccayo—  āvajjanā pañcannaṁ viññāṇānaṁ anantarapaccayena paccayo; anupādinnupādāniyā khandhā vuṭṭhānassa anantarapaccayena paccayo. (2) </div>
</div>
<div class="q" id="p_36P1_2628"> <div class="p">
<span class="pN">2628</span>Anupādinnupādāniyo dhammo anupādinnaanupādāniyassa dhammassa anantarapaccayena paccayo—  gotrabhu maggassa…  vodānaṁ maggassa…  anulomaṁ phalasamāpattiyā…  nirodhā vuṭṭhahantassa…  nevasaññānāsaññāyatanaṁ phalasamāpattiyā anantarapaccayena paccayo. (3) </div>
</div>
<div class="q" id="p_36P1_2629"> <div class="p">
<span class="pN">2629</span>Anupādinnaanupādāniyo dhammo anupādinnaanupādāniyassa dhammassa anantarapaccayena paccayo—  purimā purimā anupādinnaanupādāniyā khandhā pacchimānaṁ pacchimānaṁ anupādinnaanupādāniyānaṁ khandhānaṁ anantarapaccayena paccayo. Maggo phalassa…  phalaṁ phalassa anantarapaccayena paccayo. (1) </div>
</div>
<div class="q" id="p_36P1_2630"> <div class="p">
<span class="pN">2630</span>Anupādinnaanupādāniyo dhammo upādinnupādāniyassa dhammassa anantarapaccayena paccayo—  phalaṁ vuṭṭhānassa anantarapaccayena paccayo. (2) </div>
</div>
</html>

<html>
<div class="i">13.8 Ñāṇasaññikattheraapadāna</div>
<div class="h">Sereyyavagga</div>
<div class="h">Ñāṇasaññikattheraapadāna</div>
<div class="q" id="p_20Ap1_2151"> <div class="divNumber">84.</div> <div class="p"> <table class="singleColumn"> <tr> <td> <div class="pN">2151</div> <div class="G">“Pabbate himavantamhi,</div> </td> </tr> <tr> <td> <div class="G">vasāmi pabbatantare;</div> </td> </tr> <tr> <td> <div class="G">Pulinaṁ sobhanaṁ disvā,</div> </td> </tr> <tr> <td> <div class="G">buddhaseṭṭhaṁ anussariṁ.</div> </td> </tr> </table> </div>
</div>
<div class="q" id="p_20Ap1_2152"> <div class="divNumber">85.</div> <div class="p"> <table class="singleColumn"> <tr> <td> <div class="pN">2152</div> <div class="G">Ñāṇe upanidhā natthi,</div> </td> </tr> <tr> <td> <div class="G">saṅkhāraṁ natthi satthuno;</div> </td> </tr> <tr> <td> <div class="G">Sabbadhammaṁ abhiññāya,</div> </td> </tr> <tr> <td> <div class="G">ñāṇena adhimuccati.</div> </td> </tr> </table> </div>
</div>
<div class="q" id="p_20Ap1_2153"> <div class="divNumber">86.</div> <div class="p"> <table class="singleColumn"> <tr> <td> <div class="pN">2153</div> <div class="G">Namo te purisājañña,</div> </td> </tr> <tr> <td> <div class="G">namo te purisuttama;</div> </td> </tr> <tr> <td> <div class="G">Ñāṇena te samo natthi,</div> </td> </tr> <tr> <td> <div class="G">yāvatā ñāṇamuttamaṁ.</div> </td> </tr> </table> </div>
</div>
<div class="q" id="p_20Ap1_2154"> <div class="divNumber">87.</div> <div class="p"> <table class="singleColumn"> <tr> <td> <div class="pN">2154</div> <div class="G">Ñāṇe cittaṁ pasādetvā,</div> </td> </tr> <tr> <td> <div class="G">kappaṁ saggamhi modahaṁ;</div> </td> </tr> <tr> <td> <div class="G">Avasesesu kappesu,</div> </td> </tr> <tr> <td> <div class="G">kusalaṁ caritaṁ mayā.</div> </td> </tr> </table> </div>
</div>
<div class="q" id="p_20Ap1_2155"> <div class="divNumber">88.</div> <div class="p"> <table class="singleColumn"> <tr> <td> <div class="pN">2155</div> <div class="G">Ekanavutito kappe,</div> </td> </tr> <tr> <td> <div class="G">yaṁ saññamalabhiṁ tadā;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">ñāṇasaññāyidaṁ phalaṁ.</div> </td> </tr> </table> </div>
</div>
<div class="q" id="p_20Ap1_2156"> <div class="divNumber">89.</div> <div class="p"> <table class="singleColumn"> <tr> <td> <div class="pN">2156</div> <div class="G">Ito sattatikappamhi,</div> </td> </tr> <tr> <td> <div class="G">eko pulinapupphiyo;</div> </td> </tr> <tr> <td> <div class="G">Sattaratanasampanno,</div> </td> </tr> <tr> <td> <div class="G">cakkavattī mahabbalo.</div> </td> </tr> </table> </div>
</div>
<div class="q" id="p_20Ap1_2157"> <div class="divNumber">90.</div> <div class="p"> <table class="singleColumn"> <tr> <td> <div class="pN">2157</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_2158"> <div class="p">
<span class="pN">2158</span>Itthaṁ sudaṁ āyasmā ñāṇasaññiko thero imā gāthāyo abhāsitthāti. </div>
</div>
<div class="CENTER" id="p_20Ap1_2159">
<span class="pN">2159</span>Ñāṇasaññikattherassāpadānaṁ aṭṭhamaṁ.</div>
</html>

<html>
<div class="i">12.5 Suvaṇṇapupphiyattheraapadāna</div>
<div class="h">Mahāparivāravagga</div>
<div class="h">Suvaṇṇapupphiyattheraapadāna</div>
<div class="q" id="p_20Ap1_1988"> <div class="divNumber">40.</div> <div class="p"> <table class="singleColumn"> <tr> <td> <div class="pN">1988</div> <div class="G">“Vipassī nāma bhagavā,</div> </td> </tr> <tr> <td> <div class="G">lokajeṭṭho narāsabho;</div> </td> </tr> <tr> <td> <div class="G">Nisinno janakāyassa,</div> </td> </tr> <tr> <td> <div class="G">desesi amataṁ padaṁ.</div> </td> </tr> </table> </div>
</div>
<div class="q" id="p_20Ap1_1989"> <div class="divNumber">41.</div> <div class="p"> <table class="singleColumn"> <tr> <td> <div class="pN">1989</div> <div class="G">Tassāhaṁ dhammaṁ sutvāna,</div> </td> </tr> <tr> <td> <div class="G">dvipadindassa tādino;</div> </td> </tr> <tr> <td> <div class="G">Soṇṇapupphāni cattāri,</div> </td> </tr> <tr> <td> <div class="G">buddhassa abhiropayiṁ.</div> </td> </tr> </table> </div>
</div>
<div class="q" id="p_20Ap1_1990"> <div class="divNumber">42.</div> <div class="p"> <table class="singleColumn"> <tr> <td> <div class="pN">1990</div> <div class="G">Suvaṇṇacchadanaṁ āsi,</div> </td> </tr> <tr> <td> <div class="G">yāvatā parisā tadā;</div> </td> </tr> <tr> <td> <div class="G">Buddhābhā ca suvaṇṇābhā,</div> </td> </tr> <tr> <td> <div class="G">āloko vipulo ahu.</div> </td> </tr> </table> </div>
</div>
<div class="q" id="p_20Ap1_1991"> <div class="divNumber">43.</div> <div class="p"> <table class="singleColumn"> <tr> <td> <div class="pN">1991</div> <div class="G">Udaggacitto sumano,</div> </td> </tr> <tr> <td> <div class="G">vedajāto katañjalī;</div> </td> </tr> <tr> <td> <div class="G">Vittisañjanano tesaṁ,</div> </td> </tr> <tr> <td> <div class="G">diṭṭhadhammasukhāvaho.</div> </td> </tr> </table> </div>
</div>
<div class="q" id="p_20Ap1_1992"> <div class="divNumber">44.</div> <div class="p"> <table class="singleColumn"> <tr> <td> <div class="pN">1992</div> <div class="G">Āyācitvāna sambuddhaṁ,</div> </td> </tr> <tr> <td> <div class="G">vanditvāna ca subbataṁ;</div> </td> </tr> <tr> <td> <div class="G">Pāmojjaṁ janayitvāna,</div> </td> </tr> <tr> <td> <div class="G">sakaṁ bhavanupāgamiṁ.</div> </td> </tr> </table> </div>
</div>
<div class="q" id="p_20Ap1_1993"> <div class="divNumber">45.</div> <div class="p"> <table class="singleColumn"> <tr> <td> <div class="pN">1993</div> <div class="G">Bhavane upaviṭṭhohaṁ,</div> </td> </tr> <tr> <td> <div class="G">buddhaseṭṭhaṁ anussariṁ;</div> </td> </tr> <tr> <td> <div class="G">Tena cittappasādena,</div> </td> </tr> <tr> <td> <div class="G">tusitaṁ upapajjahaṁ.</div> </td> </tr> </table> </div>
</div>
<div class="q" id="p_20Ap1_1994"> <div class="divNumber">46.</div> <div class="p"> <table class="singleColumn"> <tr> <td> <div class="pN">1994</div> <div class="G">Ekanavutito kappe,</div> </td> </tr> <tr> <td> <div class="G">yaṁ pupphamabhiropayiṁ;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">buddhapūjāyidaṁ phalaṁ.</div> </td> </tr> </table> </div>
</div>
<div class="q" id="p_20Ap1_1995"> <div class="divNumber">47.</div> <div class="p"> <table class="singleColumn"> <tr> <td> <div class="pN">1995</div> <div class="G">Soḷasāsiṁsu rājāno,</div> </td> </tr> <tr> <td> <div class="G">nemisammatanāmakā;</div> </td> </tr> <tr> <td> <div class="G">Tetālīse ito kappe,</div> </td> </tr> <tr> <td> <div class="G">cakkavattī mahabbalā.</div> </td> </tr> </table> </div>
</div>
<div class="q" id="p_20Ap1_1996"> <div class="divNumber">48.</div> <div class="p"> <table class="singleColumn"> <tr> <td> <div class="pN">1996</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_1997"> <div class="p">
<span class="pN">1997</span>Itthaṁ sudaṁ āyasmā suvaṇṇapupphiyo thero imā gāthāyo abhāsitthāti. </div>
</div>
<div class="CENTER" id="p_20Ap1_1998">
<span class="pN">1998</span>Suvaṇṇapupphiyattherassāpadānaṁ pañcamaṁ.</div>
</html>

<html>
<div class="i"> Atthyādi</div>
<div class="h">Cūḷantaraduka</div>
<div class="h">Rūpīduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Atthyādi</div>
<div class="q" id="p_38P2_829"> <div class="divNumber">125.</div> <div class="p">
<span class="pN">829</span>Rūpī dhammo rūpissa dhammassa atthipaccayena paccayo—  sahajātaṁ, āhāraṁ, indriyaṁ. <span class="bold">Sahajātaṁ</span>—  ekaṁ mahābhūtaṁ…pe…  (yāva asaññasattā). <span class="bold">Kabaḷīkāro āhāro</span>—  imassa kāyassa atthipaccayena paccayo. <span class="bold">Rūpajīvitindriyaṁ</span>—  kaṭattārūpānaṁ atthipaccayena paccayo. (1) </div>
</div>
<div class="q" id="p_38P2_830"> <div class="p">
<span class="pN">830</span>Rūpī dhammo arūpissa dhammassa atthipaccayena paccayo—  sahajātaṁ, purejātaṁ. <span class="bold">Sahajātaṁ</span>—  paṭisandhikkhaṇe vatthu arūpīnaṁ khandhānaṁ atthipaccayena paccayo. <span class="bold">Purejātaṁ</span>—  cakkhuṁ…pe…  kabaḷīkāraṁ āhāraṁ aniccato…pe…  domanassaṁ uppajjati; dibbena cakkhunā rūpaṁ passati, dibbāya sotadhātuyā saddaṁ suṇāti. Rūpāyatanaṁ cakkhuviññāṇassa…pe…  phoṭṭhabbāyatanaṁ kāyaviññāṇassa…pe…  cakkhāyatanaṁ cakkhuviññāṇassa …pe…  kāyāyatanaṁ kāyaviññāṇassa…pe…  vatthu arūpīnaṁ khandhānaṁ atthipaccayena paccayo. (2) </div>
</div>
<div class="q" id="p_38P2_831"> <div class="divNumber">126.</div> <div class="p">
<span class="pN">831</span>Arūpī dhammo arūpissa dhammassa atthipaccayena paccayo—  arūpī eko khandho tiṇṇannaṁ khandhānaṁ…pe…  dve khandhā…pe…  paṭisandhikkhaṇe…pe… . (1) </div>
</div>
<div class="q" id="p_38P2_832"> <div class="p">
<span class="pN">832</span>Arūpī dhammo rūpissa dhammassa atthipaccayena paccayo—  sahajātaṁ, pacchājātaṁ. <span class="bold">Sahajātā</span>—  arūpino khandhā cittasamuṭṭhānānaṁ rūpānaṁ atthipaccayena paccayo; paṭisandhikkhaṇe…pe… . <span class="bold">Pacchājātā</span>—  arūpino khandhā purejātassa imassa kāyassa atthipaccayena paccayo. (2) </div>
</div>
<div class="q" id="p_38P2_833"> <div class="p">
<span class="pN">833</span>Arūpī dhammo rūpissa ca arūpissa ca dhammassa atthipaccayena paccayo—  arūpī eko khandho tiṇṇannaṁ khandhānaṁ cittasamuṭṭhānānañca rūpānaṁ atthipaccayena paccayo…pe…  dve khandhā…pe…  paṭisandhikkhaṇe…pe… . (3) </div>
</div>
<div class="q" id="p_38P2_834"> <div class="divNumber">127.</div> <div class="p">
<span class="pN">834</span>Rūpī ca arūpī ca dhammā rūpissa dhammassa atthipaccayena paccayo—  sahajātaṁ, pacchājātaṁ, āhāraṁ, indriyaṁ. <span class="bold">Sahajātā</span>—  arūpī khandhā ca mahābhūtā ca cittasamuṭṭhānānaṁ rūpānaṁ atthipaccayena paccayo; paṭisandhikkhaṇe…pe… . <span class="bold">Pacchājātā</span>—  arūpino khandhā ca kabaḷīkāro āhāro ca imassa kāyassa atthipaccayena paccayo. <span class="bold">Pacchājātā</span>—  arūpino khandhā ca rūpajīvitindriyañca kaṭattārūpānaṁ atthipaccayena paccayo. (1) </div>
</div>
<div class="q" id="p_38P2_835"> <div class="p">
<span class="pN">835</span>Rūpī ca arūpī ca dhammā arūpissa dhammassa atthipaccayena paccayo—  sahajātaṁ, purejātaṁ. <span class="bold">Sahajāto</span>—  cakkhuviññāṇasahagato eko khandho ca cakkhāyatanañca tiṇṇannaṁ khandhānaṁ atthipaccayena paccayo…pe…  dve khandhā ca…pe…  kāyaviññāṇasahagato…pe…  arūpī eko khandho ca vatthu ca tiṇṇannaṁ khandhānaṁ atthipaccayena paccayo…pe…  dve khandhā ca…pe…  paṭisandhikkhaṇe arūpī eko khandho ca vatthu ca tiṇṇannaṁ khandhānaṁ…pe…  dve khandhā ca…pe… . (2) </div>
</div>
<div class="q" id="p_38P2_836"> <div class="p">
<span class="pN">836</span>Natthipaccayena paccayo…  vigatapaccayena paccayo…  avigatapaccayena paccayo. </div>
</div>
</html>

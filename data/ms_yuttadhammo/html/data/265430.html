<html>
<div class="i"> Upanissaya</div>
<div class="h">Mahantaraduka</div>
<div class="h">Upādinnaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Upanissaya</div>
<div class="q" id="p_38P2_3458"> <div class="divNumber">451.</div> <div class="p">
<span class="pN">3458</span>Upādinno dhammo upādinnassa dhammassa upanissayapaccayena paccayo— anantarūpanissayo, pakatūpanissayo…pe…. <span class="bold">Pakatūpanissayo</span>— kāyikaṁ sukhaṁ kāyikassa sukhassa… kāyikassa dukkhassa upanissayapaccayena paccayo; kāyikaṁ dukkhaṁ… upādinnaṁ utu… bhojanaṁ kāyikassa sukhassa… kāyikassa dukkhassa upanissayapaccayena paccayo; kāyikaṁ sukhaṁ… kāyikaṁ dukkhaṁ… utu… bhojanaṁ… kāyikassa sukhassa… kāyikassa dukkhassa upanissayapaccayena paccayo. (1) </div>
</div>
<div class="q" id="p_38P2_3459"> <div class="p">
<span class="pN">3459</span>Upādinno dhammo anupādinnassa dhammassa upanissayapaccayena paccayo— ārammaṇūpanissayo, anantarūpanissayo, pakatūpanissayo…pe…. <span class="bold">Pakatūpanissayo</span>— kāyikaṁ sukhaṁ upanissāya dānaṁ deti…pe… saṁghaṁ bhindati; kāyikaṁ dukkhaṁ… upādinnaṁ utuṁ… bhojanaṁ upanissāya dānaṁ deti…pe… samāpattiṁ uppādeti; pāṇaṁ hanati…pe… saṁghaṁ bhindati; kāyikaṁ sukhaṁ… kāyikaṁ dukkhaṁ… utu… bhojanaṁ saddhāya…pe… patthanāya maggassa, phalasamāpattiyā upanissayapaccayena paccayo. (2) </div>
</div>
<div class="q" id="p_38P2_3460"> <div class="divNumber">452.</div> <div class="p">
<span class="pN">3460</span>Anupādinno dhammo anupādinnassa dhammassa upanissayapaccayena paccayo— ārammaṇūpanissayo, anantarūpanissayo, pakatūpanissayo…pe…. <span class="bold">Pakatūpanissayo</span>— saddhaṁ upanissāya dānaṁ deti, mānaṁ jappeti, diṭṭhiṁ gaṇhāti; sīlaṁ…pe… patthanaṁ… utuṁ… bhojanaṁ… senāsanaṁ upanissāya dānaṁ deti…pe… saṁghaṁ bhindati; saddhā…pe… patthanā… utu… bhojanaṁ… senāsanaṁ saddhāya…pe… patthanāya maggassa, phalasamāpattiyā upanissayapaccayena paccayo. (1) </div>
</div>
<div class="q" id="p_38P2_3461"> <div class="p">
<span class="pN">3461</span>Anupādinno dhammo upādinnassa dhammassa upanissayapaccayena paccayo— anantarūpanissayo, pakatūpanissayo…pe…. <span class="bold">Pakatūpanissayo</span>— saddhaṁ upanissāya attānaṁ ātāpeti paritāpeti, pariyiṭṭhimūlakaṁ dukkhaṁ paccanubhoti; sīlaṁ…pe… patthanaṁ… utuṁ… bhojanaṁ… senāsanaṁ upanissāya attānaṁ ātāpeti paritāpeti, pariyiṭṭhimūlakaṁ dukkhaṁ paccanubhoti; saddhā…pe… senāsanaṁ kāyikassa sukhassa… kāyikassa dukkhassa upanissayapaccayena paccayo. Kusalākusalaṁ kammaṁ vipākassa upanissayapaccayena paccayo. (2) </div>
</div>
</html>

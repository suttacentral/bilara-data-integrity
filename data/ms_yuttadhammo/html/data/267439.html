<html>
<div class="i">31.5 Phaladāyakattheraapadāna</div>
<div class="h">Padumakesaravagga</div>
<div class="h">Phaladāyakattheraapadāna</div>
<div class="q" id="p_20Ap1_3459"> <div class="divNumber">20.</div> <div class="p"> <table class="singleColumn"> <tr> <td> <div class="pN">3459</div> <div class="G">“Bhāgīrathīnadītīre,</div> </td> </tr> <tr> <td> <div class="G">ahosi assamo tadā;</div> </td> </tr> <tr> <td> <div class="G">Tamahaṁ assamaṁ gacchiṁ,</div> </td> </tr> <tr> <td> <div class="G">phalahattho apekkhavā.</div> </td> </tr> </table> </div>
</div>
<div class="q" id="p_20Ap1_3460"> <div class="divNumber">21.</div> <div class="p"> <table class="singleColumn"> <tr> <td> <div class="pN">3460</div> <div class="G">Vipassiṁ tattha addakkhiṁ,</div> </td> </tr> <tr> <td> <div class="G">pītaraṁsiṁva bhāṇumaṁ;</div> </td> </tr> <tr> <td> <div class="G">Yaṁ me atthi phalaṁ sabbaṁ,</div> </td> </tr> <tr> <td> <div class="G">adāsiṁ satthuno ahaṁ.</div> </td> </tr> </table> </div>
</div>
<div class="q" id="p_20Ap1_3461"> <div class="divNumber">22.</div> <div class="p"> <table class="singleColumn"> <tr> <td> <div class="pN">3461</div> <div class="G">Ekanavutito kappe,</div> </td> </tr> <tr> <td> <div class="G">yaṁ phalaṁ adadiṁ tadā;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">phaladānassidaṁ phalaṁ.</div> </td> </tr> </table> </div>
</div>
<div class="q" id="p_20Ap1_3462"> <div class="divNumber">23.</div> <div class="p"> <table class="singleColumn"> <tr> <td> <div class="pN">3462</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_3463"> <div class="p">
<span class="pN">3463</span>Itthaṁ sudaṁ āyasmā phaladāyako thero imā gāthāyo abhāsitthāti. </div>
</div>
<div class="CENTER" id="p_20Ap1_3464">
<span class="pN">3464</span>Phaladāyakattherassāpadānaṁ pañcamaṁ.</div>
</html>

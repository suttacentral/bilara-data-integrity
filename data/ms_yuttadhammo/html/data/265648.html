<html>
<div class="i"> Purejātādi</div>
<div class="h">Piṭṭhiduka</div>
<div class="h">Sukhasahagataduka</div>
<div class="h">Pañhāvāra</div>
<div class="h">Paccayānulomādi</div>
<div class="h">Vibhaṅgavāra</div>
<div class="h">Purejātādi</div>
<div class="q" id="p_38P2_4458"> <div class="divNumber">174.</div> <div class="p">
<span class="pN">4458</span>Nasukhasahagato dhammo nasukhasahagatassa dhammassa purejātapaccayena paccayo—  ārammaṇapurejātaṁ, vatthupurejātaṁ. <span class="bold">Ārammaṇapurejātaṁ</span>—  cakkhuṁ…pe…  vatthuṁ nasukhasahagatena cittena aniccato…pe…  vipassati assādeti abhinandati, taṁ ārabbha nasukhasahagato rāgo uppajjati…pe…  domanassaṁ uppajjati, sukhaṁ uppajjati, dibbena cakkhunā rūpaṁ passati…pe…  phoṭṭhabbāyatanaṁ kāyaviññāṇassa…pe… . <span class="bold">Vatthupurejātaṁ</span>—  cakkhāyatanaṁ cakkhuviññāṇassa…pe…  kāyāyatanaṁ kāyaviññāṇassa…pe…  vatthu nasukhasahagatānaṁ khandhānaṁ sukhassa ca purejātapaccayena paccayo. (1) </div>
</div>
<div class="q" id="p_38P2_4459"> <div class="p">
<span class="pN">4459</span>Nasukhasahagato dhammo sukhasahagatassa dhammassa purejātapaccayena paccayo—  ārammaṇapurejātaṁ, vatthupurejātaṁ. <span class="bold">Ārammaṇapurejātaṁ</span>—  cakkhuṁ…pe…  vatthuṁ sukhasahagatena cittena aniccato…pe…  vipassati, assādeti abhinandati, taṁ ārabbha sukhasahagato rāgo uppajjati, diṭṭhi uppajjati. <span class="bold">Vatthupurejātaṁ</span>—  vatthu sukhasahagatānaṁ khandhānaṁ purejātapaccayena paccayo. (2) </div>
</div>
<div class="q" id="p_38P2_4460"> <div class="p">
<span class="pN">4460</span>Nasukhasahagato dhammo sukhasahagatassa ca nasukhasahagatassa ca dhammassa purejātapaccayena paccayo—  ārammaṇapurejātaṁ, vatthupurejātaṁ. <span class="bold">Ārammaṇapurejātaṁ</span>—  cakkhuṁ…pe…  vatthuṁ sukhasahagatena cittena aniccato…pe…  vipassati, assādeti abhinandati, taṁ ārabbha sukhañca sampayuttakā khandhā ca uppajjanti. <span class="bold">Vatthupurejātaṁ</span>—  vatthu sukhasahagatānaṁ khandhānaṁ sukhassa ca purejātapaccayena paccayo. (3) </div>
</div>
<div class="q" id="p_38P2_4461"> <div class="p">
<span class="pN">4461</span>Pacchājātapaccayena paccayo…  tīṇi…  āsevanapaccayena paccayo…  nava. </div>
</div>
</html>

<html>
<div class="i">5.1.8 Vakkalittheragāthā</div>
<div class="h">Pañcakanipāta</div>
<div class="h">Paṭhamavagga</div>
<div class="h">Vakkalittheragāthā</div>
<div class="q" id="p_19Th1_609"> <div class="divNumber">350.</div> <div class="p"> <table class="singleColumn"> <tr> <td> <div class="pN">609</div> <div class="G">“Vātarogābhinīto tvaṁ,</div> </td> </tr> <tr> <td> <div class="G">viharaṁ kānane vane;</div> </td> </tr> <tr> <td> <div class="G">Paviṭṭhagocare lūkhe,</div> </td> </tr> <tr> <td> <div class="G">kathaṁ bhikkhu karissasi”.</div> </td> </tr> </table> </div>
</div>
<div class="q" id="p_19Th1_610"> <div class="divNumber">351.</div> <div class="p"> <table class="singleColumn"> <tr> <td> <div class="pN">610</div> <div class="G">“Pītisukhena vipulena,</div> </td> </tr> <tr> <td> <div class="G">pharamāno samussayaṁ;</div> </td> </tr> <tr> <td> <div class="G">Lūkhampi abhisambhonto,</div> </td> </tr> <tr> <td> <div class="G">viharissāmi kānane.</div> </td> </tr> </table> </div>
</div>
<div class="q" id="p_19Th1_611"> <div class="divNumber">352.</div> <div class="p"> <table class="singleColumn"> <tr> <td> <div class="pN">611</div> <div class="G">Bhāvento satipaṭṭhāne,</div> </td> </tr> <tr> <td> <div class="G">indriyāni balāni ca;</div> </td> </tr> <tr> <td> <div class="G">Bojjhaṅgāni ca bhāvento,</div> </td> </tr> <tr> <td> <div class="G">viharissāmi kānane.</div> </td> </tr> </table> </div>
</div>
<div class="q" id="p_19Th1_612"> <div class="divNumber">353.</div> <div class="p"> <table class="singleColumn"> <tr> <td> <div class="pN">612</div> <div class="G">Āraddhavīriye pahitatte,</div> </td> </tr> <tr> <td> <div class="G">Niccaṁ daḷhaparakkame;</div> </td> </tr> <tr> <td> <div class="G">Samagge sahite disvā,</div> </td> </tr> <tr> <td> <div class="G">Viharissāmi kānane.</div> </td> </tr> </table> </div>
</div>
<div class="q" id="p_19Th1_613"> <div class="divNumber">354.</div> <div class="p"> <table class="singleColumn"> <tr> <td> <div class="pN">613</div> <div class="G">Anussaranto sambuddhaṁ,</div> </td> </tr> <tr> <td> <div class="G">aggaṁ dantaṁ samāhitaṁ;</div> </td> </tr> <tr> <td> <div class="G">Atandito rattindivaṁ,</div> </td> </tr> <tr> <td> <div class="G">viharissāmi kānane”ti.</div> </td> </tr> </table> </div>
</div>
<div class="CENTER" id="p_19Th1_614">
<span class="pN">614</span>…  Vakkalitthero… .</div>
</html>

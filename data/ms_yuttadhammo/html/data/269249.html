<html>
<div class="i">5.1.6 Koraṇḍiyajātaka</div>
<div class="h">Pañcakanipāta</div>
<div class="h">Maṇikuṇḍalavagga</div>
<div class="h">Koraṇḍiyajātaka</div>
<div class="q" id="p_22J_1184"> <div class="divNumber">34.</div> <div class="p"> <table class="singleColumn"> <tr> <td> <div class="pN">1184</div> <div class="G">“Eko araññe girikandarāyaṁ,</div> </td> </tr> <tr> <td> <div class="G">Paggayha paggayha silaṁ pavecchasi;</div> </td> </tr> <tr> <td> <div class="G">Punappunaṁ santaramānarūpo,</div> </td> </tr> <tr> <td> <div class="G">Koraṇḍiya ko nu tava yidhattho”.</div> </td> </tr> </table> </div>
</div>
<div class="q" id="p_22J_1185"> <div class="divNumber">35.</div> <div class="p"> <table class="singleColumn"> <tr> <td> <div class="pN">1185</div> <div class="G">“Ahañhimaṁ sāgara sevitantaṁ,</div> </td> </tr> <tr> <td> <div class="G">Samaṁ karissāmi yathāpi pāṇi;</div> </td> </tr> <tr> <td> <div class="G">Vikiriya sānūni ca pabbatāni ca,</div> </td> </tr> <tr> <td> <div class="G">Tasmā silaṁ dariyā pakkhipāmi”.</div> </td> </tr> </table> </div>
</div>
<div class="q" id="p_22J_1186"> <div class="divNumber">36.</div> <div class="p"> <table class="singleColumn"> <tr> <td> <div class="pN">1186</div> <div class="G">“Nayimaṁ mahiṁ arahati pāṇikappaṁ,</div> </td> </tr> <tr> <td> <div class="G">Samaṁ manusso karaṇāya meko;</div> </td> </tr> <tr> <td> <div class="G">Maññāmimaññeva dariṁ jigīsaṁ,</div> </td> </tr> <tr> <td> <div class="G">Koraṇḍiya hāhasi jīvalokaṁ”.</div> </td> </tr> </table> </div>
</div>
<div class="q" id="p_22J_1187"> <div class="divNumber">37.</div> <div class="p"> <table class="singleColumn"> <tr> <td> <div class="pN">1187</div> <div class="G">“Sace ahaṁ bhūtadharaṁ na sakkā,</div> </td> </tr> <tr> <td> <div class="G">Samaṁ manusso karaṇāya meko;</div> </td> </tr> <tr> <td> <div class="G">Evameva tvaṁ brahme ime manusse,</div> </td> </tr> <tr> <td> <div class="G">Nānādiṭṭhike nānayissasi te”.</div> </td> </tr> </table> </div>
</div>
<div class="q" id="p_22J_1188"> <div class="divNumber">38.</div> <div class="p"> <table class="singleColumn"> <tr> <td> <div class="pN">1188</div> <div class="G">“Saṁkhittarūpena bhavaṁ mamatthaṁ,</div> </td> </tr> <tr> <td> <div class="G">Akkhāsi koraṇḍiya evametaṁ;</div> </td> </tr> <tr> <td> <div class="G">Yathā na sakkā pathavī samāyaṁ,</div> </td> </tr> <tr> <td> <div class="G">Kattuṁ manussena tathā manussā”ti.</div> </td> </tr> </table> </div>
</div>
<div class="CENTER" id="p_22J_1189">
<span class="pN">1189</span>Koraṇḍiyajātakaṁ chaṭṭhaṁ.</div>
</html>

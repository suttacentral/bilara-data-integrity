<html>
<div class="i">1.1.1.16 Purisakārānuyoga</div>
<div class="h">Mahāpaṇṇāsaka</div>
<div class="h">Paṭhamavagga</div>
<div class="h">Puggalakathā</div>
<div class="h">Purisakārānuyoga</div>
<div class="q" id="p_32Kv_249"> <div class="divNumber">123.</div> <div class="p">
<span class="pN">249</span>×Kalyāṇapāpakāni kammāni upalabbhantīti? Āmantā. Kalyāṇapāpakānaṁ kammānaṁ kattā kāretā upalabbhatīti? Na hevaṁ vattabbe…pe…. </div>
</div>
<div class="q" id="p_32Kv_250"> <div class="divNumber">124.</div> <div class="p">
<span class="pN">250</span>๐Kalyāṇapāpakāni kammāni upalabbhantīti, kalyāṇapāpakānaṁ kammānaṁ kattā kāretā upalabbhatīti? Āmantā. Tassa kattā kāretā upalabbhatīti? Na hevaṁ vattabbe…pe…. </div>
</div>
<div class="q" id="p_32Kv_251"> <div class="divNumber">125.</div> <div class="p">
<span class="pN">251</span>๐Tassa kattā kāretā upalabbhatīti? Āmantā. Tassa tasseva natthi dukkhassa antakiriyā, natthi vaṭṭupacchedo, natthi anupādāparinibbānanti? Na hevaṁ vattabbe…pe…. </div>
</div>
<div class="q" id="p_32Kv_252"> <div class="divNumber">126.</div> <div class="p">
<span class="pN">252</span>๐Kalyāṇapāpakāni kammāni upalabbhantīti, kalyāṇapāpakānaṁ kammānaṁ kattā kāretā upalabbhatīti? Āmantā. Puggalo upalabbhatīti, puggalassa kattā kāretā upalabbhatīti? Na hevaṁ vattabbe…pe…. </div>
</div>
<div class="q" id="p_32Kv_253"> <div class="divNumber">127.</div> <div class="p">
<span class="pN">253</span>๐Kalyāṇapāpakāni kammāni upalabbhantīti, kalyāṇapāpakānaṁ kammānaṁ kattā kāretā upalabbhatīti? Āmantā. Nibbānaṁ upalabbhatīti, nibbānassa kattā kāretā upalabbhatīti? Na hevaṁ vattabbe…pe…. </div>
</div>
<div class="q" id="p_32Kv_254"> <div class="divNumber">128.</div> <div class="p">
<span class="pN">254</span>๐Kalyāṇapāpakāni kammāni upalabbhantīti, kalyāṇapāpakānaṁ kammānaṁ kattā kāretā upalabbhatīti? Āmantā. Mahāpathavī upalabbhatīti, mahāpathaviyā kattā kāretā upalabbhatīti? Na hevaṁ vattabbe…pe…. </div>
</div>
<div class="q" id="p_32Kv_255"> <div class="divNumber">129.</div> <div class="p">
<span class="pN">255</span>๐Kalyāṇapāpakāni kammāni upalabbhantīti, kalyāṇapāpakānaṁ kammānaṁ kattā kāretā upalabbhatīti? Āmantā. Mahāsamuddo upalabbhatīti, mahāsamuddassa kattā kāretā upalabbhatīti? Na hevaṁ vattabbe…pe…. </div>
</div>
<div class="q" id="p_32Kv_256"> <div class="divNumber">130.</div> <div class="p">
<span class="pN">256</span>๐Kalyāṇapāpakāni kammāni upalabbhantīti, kalyāṇapāpakānaṁ kammānaṁ kattā kāretā upalabbhatīti? Āmantā. Sinerupabbatarājā upalabbhatīti, sinerussa pabbatarājassa kattā kāretā upalabbhatīti? Na hevaṁ vattabbe…pe…. </div>
</div>
<div class="q" id="p_32Kv_257"> <div class="divNumber">131.</div> <div class="p">
<span class="pN">257</span>๐Kalyāṇapāpakāni kammāni upalabbhantīti, kalyāṇapāpakānaṁ kammānaṁ kattā kāretā upalabbhatīti? Āmantā. Āpo upalabbhatīti, āpassa kattā kāretā upalabbhatīti? Na hevaṁ vattabbe…pe…. </div>
</div>
<div class="q" id="p_32Kv_258"> <div class="divNumber">132.</div> <div class="p">
<span class="pN">258</span>๐Kalyāṇapāpakāni kammāni upalabbhantīti, kalyāṇapāpakānaṁ kammānaṁ kattā kāretā upalabbhatīti? Āmantā. Tejo upalabbhatīti, tejassa kattā kāretā upalabbhatīti? Na hevaṁ vattabbe…pe…. </div>
</div>
<div class="q" id="p_32Kv_259"> <div class="divNumber">133.</div> <div class="p">
<span class="pN">259</span>๐Kalyāṇapāpakāni kammāni upalabbhantīti, kalyāṇapāpakānaṁ kammānaṁ kattā kāretā upalabbhatīti? Āmantā. Vāyo upalabbhatīti, vāyassa kattā kāretā upalabbhatīti? Na hevaṁ vattabbe…pe…. </div>
</div>
<div class="q" id="p_32Kv_260"> <div class="divNumber">134.</div> <div class="p">
<span class="pN">260</span>๐Kalyāṇapāpakāni kammāni upalabbhantīti, kalyāṇapāpakānaṁ kammānaṁ kattā kāretā upalabbhatīti? Āmantā. Tiṇakaṭṭhavanappatayo upalabbhantīti, tiṇakaṭṭhavanappatīnaṁ kattā kāretā upalabbhatīti? Na hevaṁ vattabbe…pe…. </div>
</div>
<div class="q" id="p_32Kv_261"> <div class="divNumber">135.</div> <div class="p">
<span class="pN">261</span>๐Kalyāṇapāpakāni kammāni upalabbhantīti, kalyāṇapāpakānaṁ kammānaṁ kattā kāretā upalabbhatīti? Āmantā. Aññāni kalyāṇapāpakāni kammāni añño kalyāṇapāpakānaṁ kammānaṁ kattā kāretāti? Na hevaṁ vattabbe…pe…. </div>
</div>
<div class="q" id="p_32Kv_262"> <div class="divNumber">136.</div> <div class="p">
<span class="pN">262</span>×Kalyāṇapāpakānaṁ kammānaṁ vipāko upalabbhatīti? Āmantā. Kalyāṇapāpakānaṁ kammānaṁ vipākapaṭisaṁvedī upalabbhatīti? Na hevaṁ vattabbe…pe…. </div>
</div>
<div class="q" id="p_32Kv_263"> <div class="divNumber">137.</div> <div class="p">
<span class="pN">263</span>๐Kalyāṇapāpakānaṁ kammānaṁ vipāko upalabbhatīti, kalyāṇapāpakānaṁ kammānaṁ vipākapaṭisaṁvedī upalabbhatīti? Āmantā. Tassa paṭisaṁvedī upalabbhatīti? Na hevaṁ vattabbe…pe…. </div>
</div>
<div class="q" id="p_32Kv_264"> <div class="divNumber">138.</div> <div class="p">
<span class="pN">264</span>๐Tassa paṭisaṁvedī upalabbhatīti? Āmantā. Tassa tasseva natthi dukkhassa antakiriyā, natthi vaṭṭupacchedo, natthi anupādāparinibbānanti? Na hevaṁ vattabbe…pe…. </div>
</div>
<div class="q" id="p_32Kv_265"> <div class="divNumber">139.</div> <div class="p">
<span class="pN">265</span>๐Kalyāṇapāpakānaṁ kammānaṁ vipāko upalabbhatīti, kalyāṇapāpakānaṁ kammānaṁ vipākapaṭisaṁvedī upalabbhatīti? Āmantā. Puggalo upalabbhatīti, puggalassa paṭisaṁvedī upalabbhatīti? Na hevaṁ vattabbe…pe…. </div>
</div>
<div class="q" id="p_32Kv_266"> <div class="divNumber">140.</div> <div class="p">
<span class="pN">266</span>๐Kalyāṇapāpakānaṁ kammānaṁ vipāko upalabbhatīti, kalyāṇapāpakānaṁ kammānaṁ vipākapaṭisaṁvedī upalabbhatīti? Āmantā. Nibbānaṁ upalabbhatīti, nibbānassa paṭisaṁvedī upalabbhatīti? Na hevaṁ vattabbe…pe…. </div>
</div>
<div class="q" id="p_32Kv_267"> <div class="divNumber">141.</div> <div class="p">
<span class="pN">267</span>๐Kalyāṇapāpakānaṁ kammānaṁ vipāko upalabbhatīti, kalyāṇapāpakānaṁ kammānaṁ vipākapaṭisaṁvedī upalabbhatīti? Āmantā. Mahāpathavī upalabbhatīti…pe… mahāsamuddo upalabbhatīti… sinerupabbatarājā upalabbhatīti… āpo upalabbhatīti… tejo upalabbhatīti… vāyo upalabbhatīti…pe… tiṇakaṭṭhavanappatayo upalabbhantīti, tiṇakaṭṭhavanappatīnaṁ paṭisaṁvedī upalabbhatīti? Na hevaṁ vattabbe…pe…. </div>
</div>
<div class="q" id="p_32Kv_268"> <div class="divNumber">142.</div> <div class="p">
<span class="pN">268</span>๐Kalyāṇapāpakānaṁ kammānaṁ vipāko upalabbhatīti, kalyāṇapāpakānaṁ kammānaṁ vipākapaṭisaṁvedī upalabbhatīti? Āmantā. Añño kalyāṇapāpakānaṁ kammānaṁ vipāko, añño kalyāṇapāpakānaṁ kammānaṁ vipākapaṭisaṁvedīti? Na hevaṁ vattabbe…pe…. </div>
</div>
<div class="q" id="p_32Kv_269"> <div class="divNumber">143.</div> <div class="p">
<span class="pN">269</span>×Dibbaṁ sukhaṁ upalabbhatīti? Āmantā. Dibbassa sukhassa paṭisaṁvedī upalabbhatīti? Na hevaṁ vattabbe…pe…. </div>
</div>
<div class="q" id="p_32Kv_270"> <div class="divNumber">144.</div> <div class="p">
<span class="pN">270</span>๐Dibbaṁ sukhaṁ upalabbhatīti, dibbassa sukhassa paṭisaṁvedī upalabbhatīti? Āmantā. Tassa paṭisaṁvedī upalabbhatīti? Na hevaṁ vattabbe…pe…. </div>
</div>
<div class="q" id="p_32Kv_271"> <div class="divNumber">145.</div> <div class="p">
<span class="pN">271</span>๐Tassa paṭisaṁvedī upalabbhatīti? Āmantā. Tassa tasseva natthi dukkhassa antakiriyā, natthi vaṭṭupacchedo, natthi anupādāparinibbānanti? Na hevaṁ vattabbe…pe…. </div>
</div>
<div class="q" id="p_32Kv_272"> <div class="divNumber">146.</div> <div class="p">
<span class="pN">272</span>๐Dibbaṁ sukhaṁ upalabbhatīti, dibbassa sukhassa paṭisaṁvedī upalabbhatīti? Āmantā. Puggalo upalabbhatīti, puggalassa paṭisaṁvedī upalabbhatīti? Na hevaṁ vattabbe…pe…. </div>
</div>
<div class="q" id="p_32Kv_273"> <div class="divNumber">147.</div> <div class="p">
<span class="pN">273</span>๐Dibbaṁ sukhaṁ upalabbhatīti, dibbassa sukhassa paṭisaṁvedī upalabbhatīti? Āmantā. Nibbānaṁ upalabbhatīti, nibbānassa paṭisaṁvedī upalabbhatīti? Na hevaṁ vattabbe…pe…. </div>
</div>
<div class="q" id="p_32Kv_274"> <div class="divNumber">148.</div> <div class="p">
<span class="pN">274</span>๐Dibbaṁ sukhaṁ upalabbhatīti, dibbassa sukhassa paṭisaṁvedī upalabbhatīti? Āmantā. Mahāpathavī upalabbhatīti… mahāsamuddo upalabbhatīti… sinerupabbatarājā upalabbhatīti… āpo upalabbhatīti… tejo upalabbhatīti… vāyo upalabbhatīti…pe… tiṇakaṭṭhavanappatayo upalabbhantīti, tiṇakaṭṭhavanappatīnaṁ paṭisaṁvedī upalabbhatīti? Na hevaṁ vattabbe…pe…. </div>
</div>
<div class="q" id="p_32Kv_275"> <div class="divNumber">149.</div> <div class="p">
<span class="pN">275</span>๐Dibbaṁ sukhaṁ upalabbhatīti, dibbassa sukhassa paṭisaṁvedī upalabbhatīti? Āmantā. Aññaṁ dibbaṁ sukhaṁ, añño dibbassa sukhassa paṭisaṁvedīti? Na hevaṁ vattabbe…pe…. </div>
</div>
<div class="q" id="p_32Kv_276"> <div class="divNumber">150.</div> <div class="p">
<span class="pN">276</span>×Mānusakaṁ sukhaṁ upalabbhatīti? Āmantā. Mānusakassa sukhassa paṭisaṁvedī upalabbhatīti? Na hevaṁ vattabbe…pe…. </div>
</div>
<div class="q" id="p_32Kv_277"> <div class="divNumber">151.</div> <div class="p">
<span class="pN">277</span>๐Mānusakaṁ sukhaṁ upalabbhatīti, mānusakassa sukhassa paṭisaṁvedī upalabbhatīti? Āmantā. Tassa paṭisaṁvedī upalabbhatīti? Na hevaṁ vattabbe…pe…. </div>
</div>
<div class="q" id="p_32Kv_278"> <div class="divNumber">152.</div> <div class="p">
<span class="pN">278</span>๐Tassa paṭisaṁvedī upalabbhatīti? Āmantā. Tassa tasseva natthi dukkhassa antakiriyā, natthi vaṭṭupacchedo, natthi anupādāparinibbānanti? Na hevaṁ vattabbe…pe…. </div>
</div>
<div class="q" id="p_32Kv_279"> <div class="divNumber">153.</div> <div class="p">
<span class="pN">279</span>๐Mānusakaṁ sukhaṁ upalabbhatīti, mānusakassa sukhassa paṭisaṁvedī upalabbhatīti? Āmantā. Puggalo upalabbhatīti, puggalassa paṭisaṁvedī upalabbhatīti? Na hevaṁ vattabbe…pe…. </div>
</div>
<div class="q" id="p_32Kv_280"> <div class="divNumber">154.</div> <div class="p">
<span class="pN">280</span>๐Mānusakaṁ sukhaṁ upalabbhatīti, mānusakassa sukhassa paṭisaṁvedī upalabbhatīti? Āmantā. Nibbānaṁ upalabbhatīti, nibbānassa paṭisaṁvedī upalabbhatīti? Na hevaṁ vattabbe…pe…. </div>
</div>
<div class="q" id="p_32Kv_281"> <div class="divNumber">155.</div> <div class="p">
<span class="pN">281</span>๐Mānusakaṁ sukhaṁ upalabbhatīti, mānusakassa sukhassa paṭisaṁvedī upalabbhatīti? Āmantā. Mahāpathavī upalabbhatīti…pe… mahāsamuddo upalabbhatīti… sinerupabbatarājā upalabbhatīti… āpo upalabbhatīti… tejo upalabbhatīti… vāyo upalabbhatīti… tiṇakaṭṭhavanappatayo upalabbhantīti, tiṇakaṭṭhavanappatīnaṁ paṭisaṁvedī upalabbhatīti? Na hevaṁ vattabbe…pe…. </div>
</div>
<div class="q" id="p_32Kv_282"> <div class="divNumber">156.</div> <div class="p">
<span class="pN">282</span>๐Mānusakaṁ sukhaṁ upalabbhatīti, mānusakassa sukhassa paṭisaṁvedī upalabbhatīti? Āmantā. Aññaṁ mānusakaṁ sukhaṁ añño mānusakassa sukhassa paṭisaṁvedīti? Na hevaṁ vattabbe…pe…. </div>
</div>
<div class="q" id="p_32Kv_283"> <div class="divNumber">157.</div> <div class="p">
<span class="pN">283</span>×Āpāyikaṁ dukkhaṁ upalabbhatīti? Āmantā. Āpāyikassa dukkhassa paṭisaṁvedī upalabbhatīti? Na hevaṁ vattabbe…pe…. </div>
</div>
<div class="q" id="p_32Kv_284"> <div class="divNumber">158.</div> <div class="p">
<span class="pN">284</span>๐Āpāyikaṁ dukkhaṁ upalabbhatīti, āpāyikassa dukkhassa paṭisaṁvedī upalabbhatīti? Āmantā. Tassa paṭisaṁvedī upalabbhatīti? Na hevaṁ vattabbe…pe…. </div>
</div>
<div class="q" id="p_32Kv_285"> <div class="divNumber">159.</div> <div class="p">
<span class="pN">285</span>๐Tassa paṭisaṁvedī upalabbhatīti? Āmantā. Tassa tasseva natthi dukkhassa antakiriyā, natthi vaṭṭupacchedo, natthi anupādāparinibbānanti? Na hevaṁ vattabbe…pe…. </div>
</div>
<div class="q" id="p_32Kv_286"> <div class="divNumber">160.</div> <div class="p">
<span class="pN">286</span>๐Āpāyikaṁ dukkhaṁ upalabbhatīti, āpāyikassa dukkhassa paṭisaṁvedī upalabbhatīti? Āmantā. Puggalo upalabbhatīti, puggalassa paṭisaṁvedī upalabbhatīti? Na hevaṁ vattabbe…pe…. </div>
</div>
<div class="q" id="p_32Kv_287"> <div class="divNumber">161.</div> <div class="p">
<span class="pN">287</span>๐Āpāyikaṁ dukkhaṁ upalabbhatīti, āpāyikassa dukkhassa paṭisaṁvedī upalabbhatīti? Āmantā. Nibbānaṁ upalabbhatīti, nibbānassa paṭisaṁvedī upalabbhatīti? Na hevaṁ vattabbe…pe…. </div>
</div>
<div class="q" id="p_32Kv_288"> <div class="divNumber">162.</div> <div class="p">
<span class="pN">288</span>๐Āpāyikaṁ dukkhaṁ upalabbhatīti, āpāyikassa dukkhassa paṭisaṁvedī upalabbhatīti? Āmantā. Mahāpathavī upalabbhatīti…pe… mahāsamuddo upalabbhatīti… sinerupabbatarājā upalabbhatīti… āpo upalabbhatīti… tejo upalabbhatīti… vāyo upalabbhatīti… tiṇakaṭṭhavanappatayo upalabbhantīti, tiṇakaṭṭhavanappatīnaṁ paṭisaṁvedī upalabbhatīti? Na hevaṁ vattabbe…pe…. </div>
</div>
<div class="q" id="p_32Kv_289"> <div class="divNumber">163.</div> <div class="p">
<span class="pN">289</span>๐Āpāyikaṁ dukkhaṁ upalabbhatīti, āpāyikassa dukkhassa paṭisaṁvedī upalabbhatīti? Āmantā. Aññaṁ āpāyikaṁ dukkhaṁ, añño āpāyikassa dukkhassa paṭisaṁvedīti? Na hevaṁ vattabbe…pe…. </div>
</div>
<div class="q" id="p_32Kv_290"> <div class="divNumber">164.</div> <div class="p">
<span class="pN">290</span>×Nerayikaṁ dukkhaṁ upalabbhatīti? Āmantā. Nerayikassa dukkhassa paṭisaṁvedī upalabbhatīti? Na hevaṁ vattabbe. </div>
</div>
<div class="q" id="p_32Kv_291"> <div class="p">
<span class="pN">291</span>Nerayikaṁ dukkhaṁ upalabbhatīti, nerayikassa dukkhassa paṭisaṁvedī upalabbhatīti? Āmantā. Tassa paṭisaṁvedī upalabbhatīti? Na hevaṁ vattabbe…pe…. </div>
</div>
<div class="q" id="p_32Kv_292"> <div class="divNumber">165.</div> <div class="p">
<span class="pN">292</span>๐Tassa paṭisaṁvedī upalabbhatīti? Āmantā. Tassa tasseva natthi dukkhassa antakiriyā, natthi vaṭṭupacchedo, natthi anupādāparinibbānanti? Na hevaṁ vattabbe…pe…. </div>
</div>
<div class="q" id="p_32Kv_293"> <div class="divNumber">166.</div> <div class="p">
<span class="pN">293</span>๐Nerayikaṁ dukkhaṁ upalabbhatīti, nerayikassa dukkhassa paṭisaṁvedī upalabbhatīti? Āmantā. Puggalo upalabbhatīti, puggalassa paṭisaṁvedī upalabbhatīti? Na hevaṁ vattabbe…pe…. </div>
</div>
<div class="q" id="p_32Kv_294"> <div class="divNumber">167.</div> <div class="p">
<span class="pN">294</span>๐Nerayikaṁ dukkhaṁ upalabbhatīti, nerayikassa dukkhassa paṭisaṁvedī upalabbhatīti? Āmantā. Nibbānaṁ upalabbhatīti, nibbānassa paṭisaṁvedī upalabbhatīti? Na hevaṁ vattabbe…pe…. </div>
</div>
<div class="q" id="p_32Kv_295"> <div class="divNumber">168.</div> <div class="p">
<span class="pN">295</span>๐Nerayikaṁ dukkhaṁ upalabbhatīti, nerayikassa dukkhassa paṭisaṁvedī upalabbhatīti? Āmantā. Mahāpathavī upalabbhatīti…pe… mahāsamuddo upalabbhatīti… sinerupabbatarājā upalabbhatīti… āpo upalabbhatīti… tejo upalabbhatīti… vāyo upalabbhatīti… tiṇakaṭṭhavanappatayo upalabbhantīti, tiṇakaṭṭhavanappatīnaṁ paṭisaṁvedī upalabbhatīti? Na hevaṁ vattabbe…pe…. </div>
</div>
<div class="q" id="p_32Kv_296"> <div class="divNumber">169.</div> <div class="p">
<span class="pN">296</span>๐Nerayikaṁ dukkhaṁ upalabbhatīti, nerayikassa dukkhassa paṭisaṁvedī upalabbhatīti? Āmantā. Aññaṁ nerayikaṁ dukkhaṁ, añño nerayikassa dukkhassa paṭisaṁvedīti? Na hevaṁ vattabbe…pe…. </div>
</div>
<div class="q" id="p_32Kv_297"> <div class="divNumber">170.</div> <div class="p">
<span class="pN">297</span>๐Kalyāṇapāpakāni kammāni upalabbhantīti, kalyāṇapāpakānaṁ kammānaṁ kattā kāretā vipākapaṭisaṁvedī upalabbhatīti? Āmantā. So karoti so paṭisaṁvedetīti? Na hevaṁ vattabbe…pe…. </div>
</div>
<div class="q" id="p_32Kv_298"> <div class="divNumber">171.</div> <div class="p">
<span class="pN">298</span>๐So karoti so paṭisaṁvedetīti? Āmantā. Sayaṁkataṁ sukhadukkhanti? Na hevaṁ vattabbe…pe…. </div>
</div>
<div class="q" id="p_32Kv_299"> <div class="divNumber">172.</div> <div class="p">
<span class="pN">299</span>๐Kalyāṇapāpakāni kammāni upalabbhantīti, kalyāṇapāpakānaṁ kammānaṁ kattā kāretā vipākapaṭisaṁvedī upalabbhatīti? Āmantā. Añño karoti añño paṭisaṁvedetīti? Na hevaṁ vattabbe…pe…. </div>
</div>
<div class="q" id="p_32Kv_300"> <div class="divNumber">173.</div> <div class="p">
<span class="pN">300</span>๐Añño karoti añño paṭisaṁvedetīti? Āmantā. Paraṁkataṁ sukhadukkhanti? Na hevaṁ vattabbe…pe…. </div>
</div>
<div class="q" id="p_32Kv_301"> <div class="divNumber">174.</div> <div class="p">
<span class="pN">301</span>๐Kalyāṇapāpakāni kammāni upalabbhantīti, kalyāṇapāpakānaṁ kammānaṁ kattā kāretā vipākapaṭisaṁvedī upalabbhatīti? Āmantā. So ca añño ca karonti so ca añño ca paṭisaṁvedentīti? Na hevaṁ vattabbe…pe…. </div>
</div>
<div class="q" id="p_32Kv_302"> <div class="divNumber">175.</div> <div class="p">
<span class="pN">302</span>๐So ca añño ca karonti, so ca añño ca paṭisaṁvedentīti? Āmantā. Sayaṁkatañca paraṁkatañca sukhadukkhanti? Na hevaṁ vattabbe…pe…. </div>
</div>
<div class="q" id="p_32Kv_303"> <div class="divNumber">176.</div> <div class="p">
<span class="pN">303</span>๐Kalyāṇapāpakāni kammāni upalabbhantīti, kalyāṇapāpakānaṁ kammānaṁ kattā kāretā vipākapaṭisaṁvedī upalabbhatīti? Āmantā. Neva so karoti na so paṭisaṁvedeti, na añño karoti na añño paṭisaṁvedetīti? Na hevaṁ vattabbe…pe…. </div>
</div>
<div class="q" id="p_32Kv_304"> <div class="divNumber">177.</div> <div class="p">
<span class="pN">304</span>๐Neva so karoti na so paṭisaṁvedeti, na añño karoti na añño paṭisaṁvedetīti? Āmantā. Asayaṁkāraṁ aparaṅkāraṁ adhiccasamuppannaṁ sukhadukkhanti? Na hevaṁ vattabbe…pe…. </div>
</div>
<div class="q" id="p_32Kv_305"> <div class="divNumber">178.</div> <div class="p">
<span class="pN">305</span>๐Kalyāṇapāpakāni kammāni upalabbhantīti, kalyāṇapāpakānaṁ kammānaṁ kattā kāretā vipākapaṭisaṁvedī upalabbhatīti? Āmantā. So karoti so paṭisaṁvedeti, añño karoti añño paṭisaṁvedeti, so ca añño ca karonti so ca añño ca paṭisaṁvedenti, neva so karoti na so paṭisaṁvedeti, na añño karoti na añño paṭisaṁvedetīti? Na hevaṁ vattabbe…pe…. </div>
</div>
<div class="q" id="p_32Kv_306"> <div class="divNumber">179.</div> <div class="p">
<span class="pN">306</span>๐So karoti so paṭisaṁvedeti, añño karoti añño paṭisaṁvedeti, so ca añño ca karonti so ca añño ca paṭisaṁvedenti, neva so karoti na so paṭisaṁvedeti, na añño karoti na añño paṭisaṁvedetīti? Āmantā. Sayaṁkataṁ sukhadukkhaṁ, paraṁkataṁ sukhadukkhaṁ, sayaṁkatañca paraṁkatañca sukhadukkhaṁ, asayaṁkāraṁ aparaṅkāraṁ adhiccasamuppannaṁ sukhadukkhanti? Na hevaṁ vattabbe…pe…. </div>
</div>
<div class="q" id="p_32Kv_307"> <div class="divNumber">180.</div> <div class="p">
<span class="pN">307</span>×Kammaṁ atthīti? Āmantā. Kammakārako atthīti? Na hevaṁ vattabbe…pe…. </div>
</div>
<div class="q" id="p_32Kv_308"> <div class="divNumber">181.</div> <div class="p">
<span class="pN">308</span>๐Kammaṁ atthīti, kammakārako atthīti? Āmantā. Tassa kārako atthīti? Na hevaṁ vattabbe…pe…. </div>
</div>
<div class="q" id="p_32Kv_309"> <div class="divNumber">182.</div> <div class="p">
<span class="pN">309</span>๐Tassa kārako atthīti? Āmantā. Tassa tasseva natthi dukkhassa antakiriyā, natthi vaṭṭupacchedo, natthi anupādāparinibbānanti? Na hevaṁ vattabbe…pe…. </div>
</div>
<div class="q" id="p_32Kv_310"> <div class="divNumber">183.</div> <div class="p">
<span class="pN">310</span>๐Kammaṁ atthīti, kammakārako atthīti? Āmantā. Puggalo atthīti, puggalassa kārako atthīti? Na hevaṁ vattabbe…pe…. </div>
</div>
<div class="q" id="p_32Kv_311"> <div class="divNumber">184.</div> <div class="p">
<span class="pN">311</span>๐Kammaṁ atthīti, kammakārako atthīti? Āmantā. Nibbānaṁ atthīti, nibbānassa kārako atthīti? Na hevaṁ vattabbe…pe…. </div>
</div>
<div class="q" id="p_32Kv_312"> <div class="divNumber">185.</div> <div class="p">
<span class="pN">312</span>๐Kammaṁ atthīti, kammakārako atthīti? Āmantā. Mahāpathavī atthīti…pe… mahāsamuddo atthīti… sinerupabbatarājā atthīti… āpo atthīti… tejo atthīti… vāyo atthīti… tiṇakaṭṭhavanappatayo atthīti, tiṇakaṭṭhavanappatīnaṁ kārako atthīti? Na hevaṁ vattabbe…pe…. </div>
</div>
<div class="q" id="p_32Kv_313"> <div class="divNumber">186.</div> <div class="p">
<span class="pN">313</span>๐Kammaṁ atthīti, kammakārako atthīti? Āmantā. Aññaṁ kammaṁ, añño kammakārakoti? Na hevaṁ vattabbe…pe…. </div>
</div>
<div class="q" id="p_32Kv_314"> <div class="divNumber">187.</div> <div class="p">
<span class="pN">314</span>×Vipāko atthīti? Āmantā. Vipākapaṭisaṁvedī atthīti? Na hevaṁ vattabbe…pe…. </div>
</div>
<div class="q" id="p_32Kv_315"> <div class="divNumber">188.</div> <div class="p">
<span class="pN">315</span>๐Vipāko atthīti, vipākapaṭisaṁvedī atthīti? Āmantā. Tassa paṭisaṁvedī atthīti? Na hevaṁ vattabbe…pe…. </div>
</div>
<div class="q" id="p_32Kv_316"> <div class="divNumber">189.</div> <div class="p">
<span class="pN">316</span>๐Tassa paṭisaṁvedī atthīti? Āmantā. Tassa tasseva natthi dukkhassa antakiriyā, natthi vaṭṭupacchedo, natthi anupādāparinibbānanti? Na hevaṁ vattabbe…pe… vipāko atthīti, vipākapaṭisaṁvedī atthīti? Āmantā. Puggalo atthīti, puggalassa paṭisaṁvedī atthīti? Na hevaṁ vattabbe…pe…. </div>
</div>
<div class="q" id="p_32Kv_317"> <div class="divNumber">190.</div> <div class="p">
<span class="pN">317</span>๐Vipāko atthīti, vipākapaṭisaṁvedī atthīti? Āmantā. Nibbānaṁ atthīti, nibbānassa paṭisaṁvedī atthīti? Na hevaṁ vattabbe…pe…. </div>
</div>
<div class="q" id="p_32Kv_318"> <div class="divNumber">191.</div> <div class="p">
<span class="pN">318</span>๐Vipāko atthīti, vipākapaṭisaṁvedī atthīti? Āmantā. Mahāpathavī atthīti…pe… mahāsamuddo atthīti… sinerupabbatarājā atthīti… āpo atthīti… tejo atthīti… vāyo atthīti… tiṇakaṭṭhavanappatayo atthīti, tiṇakaṭṭhavanappatīnaṁ paṭisaṁvedī atthīti? Na hevaṁ vattabbe…pe…. </div>
</div>
<div class="q" id="p_32Kv_319"> <div class="divNumber">192.</div> <div class="p">
<span class="pN">319</span>๐Vipāko atthīti, vipākapaṭisaṁvedī atthīti? Āmantā. Añño vipāko, añño vipākapaṭisaṁvedīti? Na hevaṁ vattabbe. (Saṁkhittaṁ.) </div>
</div>
<div class="CENTER" id="p_32Kv_320">
<span class="pN">320</span>Purisakārānuyogo.<br> Kalyāṇavaggo paṭhamo.</div>
</html>

<html>
<div class="i"> Nahetu</div>
<div class="h">Mahantaraduka</div>
<div class="h">Cittasampayuttaduka</div>
<div class="h">Paccayavāra</div>
<div class="h">Paccayapaccanīya</div>
<div class="h">Vibhaṅgavāra</div>
<div class="h">Nahetu</div>
<div class="q" id="p_38P2_2703"> <div class="divNumber">158.</div> <div class="p">
<span class="pN">2703</span>Cittasampayuttaṁ dhammaṁ paccayā cittasampayutto dhammo uppajjati nahetupaccayā…  tīṇi. (Paṭiccasadisā.) </div>
</div>
<div class="q" id="p_38P2_2704"> <div class="p">
<span class="pN">2704</span>Cittavippayuttaṁ dhammaṁ paccayā cittavippayutto dhammo uppajjati nahetupaccayā—  ekaṁ mahābhūtaṁ…pe… . (Yāva asaññasattā.) (1) </div>
</div>
<div class="q" id="p_38P2_2705"> <div class="p">
<span class="pN">2705</span>Cittavippayuttaṁ dhammaṁ paccayā cittasampayutto dhammo uppajjati nahetupaccayā—  cakkhāyatanaṁ paccayā cakkhuviññāṇasahagatā khandhā…pe…  kāyāyatanaṁ…pe…  vatthuṁ paccayā ahetukā cittasampayuttakā khandhā; paṭisandhikkhaṇe…pe…  vatthuṁ paccayā vicikicchāsahagato uddhaccasahagato moho. (2) </div>
</div>
<div class="q" id="p_38P2_2706"> <div class="p">
<span class="pN">2706</span>Cittavippayuttaṁ dhammaṁ paccayā cittasampayutto ca cittavippayutto ca dhammā uppajjanti nahetupaccayā—  vatthuṁ paccayā ahetukā cittasampayuttakā khandhā, mahābhūte paccayā cittasamuṭṭhānaṁ rūpaṁ; paṭisandhikkhaṇe…pe… . (3) </div>
</div>
<div class="q" id="p_38P2_2707"> <div class="p">
<span class="pN">2707</span>Cittasampayuttañca cittavippayuttañca dhammaṁ paccayā cittasampayutto dhammo uppajjati nahetupaccayā—  cakkhuviññāṇasahagataṁ ekaṁ khandhañca cakkhāyatanañca paccayā dve khandhā, dve khandhe ca…pe…  kāyaviññāṇasahagataṁ ekaṁ khandhañca kāyāyatanañca paccayā dve khandhā, dve khandhe ca…pe…  ahetukaṁ cittasampayuttaṁ ekaṁ khandhañca vatthuñca paccayā dve khandhā, dve khandhe ca…pe…  ahetukapaṭisandhikkhaṇe…pe…  vicikicchāsahagate uddhaccasahagate khandhe ca vatthuñca paccayā vicikicchāsahagato uddhaccasahagato moho. (Evaṁ dve pañhā pavattipaṭisandhi kātabbā. Saṁkhittaṁ.) </div>
</div>
</html>

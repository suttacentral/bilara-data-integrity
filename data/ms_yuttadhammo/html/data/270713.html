<html>
<div class="i">2.2.3.5 Pañcaka</div>
<div class="h">Niddesa</div>
<div class="h">Rūpakaṇḍa</div>
<div class="h">Rūpavibhatti</div>
<div class="h">Pañcaka</div>
<div class="q" id="p_29Dhs_1624"> <div class="divNumber">967.</div> <div class="p">
<span class="pN">1624</span>Katamaṁ taṁ rūpaṁ pathavīdhātu? Yaṁ kakkhaḷaṁ kharagataṁ kakkhaḷattaṁ kakkhaḷabhāvo ajjhattaṁ vā bahiddhā vā upādinnaṁ vā anupādinnaṁ vā—  idaṁ taṁ rūpaṁ pathavīdhātu. </div>
</div>
<div class="q" id="p_29Dhs_1625"> <div class="divNumber">968.</div> <div class="p">
<span class="pN">1625</span>Katamaṁ taṁ rūpaṁ āpodhātu? Yaṁ āpo āpogataṁ sineho sinehagataṁ bandhanattaṁ rūpassa ajjhattaṁ vā bahiddhā vā upādinnaṁ vā anupādinnaṁ vā—  idaṁ taṁ rūpaṁ āpodhātu. </div>
</div>
<div class="q" id="p_29Dhs_1626"> <div class="divNumber">969.</div> <div class="p">
<span class="pN">1626</span>Katamaṁ taṁ rūpaṁ tejodhātu? Yaṁ tejo tejogataṁ usmā usmāgataṁ usumaṁ usumagataṁ ajjhattaṁ vā bahiddhā vā upādinnaṁ vā anupādinnaṁ vā—  idaṁ taṁ rūpaṁ tejodhātu. </div>
</div>
<div class="q" id="p_29Dhs_1627"> <div class="divNumber">970.</div> <div class="p">
<span class="pN">1627</span>Katamaṁ taṁ rūpaṁ vāyodhātu? Yaṁ vāyo vāyogataṁ thambhitattaṁ rūpassa ajjhattaṁ vā bahiddhā vā upādinnaṁ vā anupādinnaṁ vā—  idaṁ taṁ rūpaṁ vāyodhātu. </div>
</div>
<div class="q" id="p_29Dhs_1628"> <div class="divNumber">971.</div> <div class="p">
<span class="pN">1628</span>Katamaṁ taṁ rūpaṁ upādā? Cakkhāyatanaṁ…pe…  kabaḷīkāro āhāro—  idaṁ taṁ rūpaṁ upādā. </div>
</div>
<div class="CENTER" id="p_29Dhs_1629">
<span class="pN">1629</span>Evaṁ pañcavidhena rūpasaṅgaho.<br> Pañcakaṁ.</div>
</html>

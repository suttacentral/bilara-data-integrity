<html>
<div class="i"> Napurejātādi</div>
<div class="h">Mahantaraduka</div>
<div class="h">Cittaduka</div>
<div class="h">Paṭiccavāra</div>
<div class="h">Paccayapaccanīya</div>
<div class="h">Vibhaṅgavāra</div>
<div class="h">Napurejātādi</div>
<div class="q" id="p_38P2_2442"> <div class="divNumber">56.</div> <div class="p">
<span class="pN">2442</span>Cittaṁ dhammaṁ paṭicca nocitto dhammo uppajjati napurejātapaccayā—  arūpe cittaṁ paṭicca sampayuttakā khandhā, cittaṁ paṭicca cittasamuṭṭhānaṁ rūpaṁ; paṭisandhikkhaṇe cittaṁ paṭicca sampayuttakā khandhā kaṭattā ca rūpaṁ. (1) </div>
</div>
<div class="q" id="p_38P2_2443"> <div class="p">
<span class="pN">2443</span>Nocittaṁ dhammaṁ paṭicca nocitto dhammo uppajjati napurejātapaccayā—  arūpe nocittaṁ ekaṁ khandhaṁ paṭicca dve khandhā, dve khandhe…pe…  nocitte khandhe paṭicca cittasamuṭṭhānaṁ rūpaṁ; paṭisandhikkhaṇe…pe… . (Yāva asaññasattā.) (1) </div>
</div>
<div class="q" id="p_38P2_2444"> <div class="p">
<span class="pN">2444</span>Nocittaṁ dhammaṁ paṭicca citto dhammo uppajjati napurejātapaccayā—  arūpe nocitte khandhe paṭicca cittaṁ; paṭisandhikkhaṇe…  vatthuṁ paṭicca cittaṁ. (2) </div>
</div>
<div class="q" id="p_38P2_2445"> <div class="p">
<span class="pN">2445</span>Nocittaṁ dhammaṁ paṭicca citto ca nocitto ca dhammā uppajjanti napurejātapaccayā—  arūpe nocittaṁ ekaṁ khandhaṁ paṭicca dve khandhā cittañca, dve khandhe…pe…  paṭisandhikkhaṇe vatthuṁ paṭicca cittañca sampayuttakā ca khandhā. (3) </div>
</div>
<div class="q" id="p_38P2_2446"> <div class="p">
<span class="pN">2446</span>Cittañca nocittañca dhammaṁ paṭicca nocitto dhammo uppajjati napurejātapaccayā—  arūpe nocittaṁ ekaṁ khandhañca cittañca paṭicca dve khandhā, dve khandhe ca…pe…  nocitte khandhe ca cittañca paṭicca cittasamuṭṭhānaṁ rūpaṁ, cittañca mahābhūte ca paṭicca cittasamuṭṭhānaṁ rūpaṁ; paṭisandhikkhaṇe cittañca vatthuñca paṭicca nocittā khandhā; paṭisandhikkhaṇe cittañca sampayuttake ca khandhe paṭicca kaṭattārūpaṁ, cittañca mahābhūte ca paṭicca kaṭattārūpaṁ. (1) </div>
</div>
<div class="CENTER" id="p_38P2_2447">
<span class="pN">2447</span>Napacchājātapaccayā…  naāsevanapaccayā… .</div>
</html>

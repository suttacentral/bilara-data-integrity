<html>
<div class="i">44.3 Pāṭihīrasaññakattheraapadāna</div>
<div class="h">Ekavihārivagga</div>
<div class="h">Pāṭihīrasaññakattheraapadāna</div>
<div class="q" id="p_20Ap1_5693"> <div class="divNumber">26.</div> <div class="p"> <table class="singleColumn"> <tr> <td> <div class="pN">5693</div> <div class="G">“Padumuttaro nāma jino,</div> </td> </tr> <tr> <td> <div class="G">āhutīnaṁ paṭiggaho;</div> </td> </tr> <tr> <td> <div class="G">Vasīsatasahassehi,</div> </td> </tr> <tr> <td> <div class="G">nagaraṁ pāvisī tadā.</div> </td> </tr> </table> </div>
</div>
<div class="q" id="p_20Ap1_5694"> <div class="divNumber">27.</div> <div class="p"> <table class="singleColumn"> <tr> <td> <div class="pN">5694</div> <div class="G">Nagaraṁ pavisantassa,</div> </td> </tr> <tr> <td> <div class="G">upasantassa tādino;</div> </td> </tr> <tr> <td> <div class="G">Ratanāni pajjotiṁsu,</div> </td> </tr> <tr> <td> <div class="G">nigghoso āsi tāvade.</div> </td> </tr> </table> </div>
</div>
<div class="q" id="p_20Ap1_5695"> <div class="divNumber">28.</div> <div class="p"> <table class="singleColumn"> <tr> <td> <div class="pN">5695</div> <div class="G">Buddhassa ānubhāvena,</div> </td> </tr> <tr> <td> <div class="G">bherī vajjumaghaṭṭitā;</div> </td> </tr> <tr> <td> <div class="G">Sayaṁ vīṇā pavajjanti,</div> </td> </tr> <tr> <td> <div class="G">buddhassa pavisato puraṁ.</div> </td> </tr> </table> </div>
</div>
<div class="q" id="p_20Ap1_5696"> <div class="divNumber">29.</div> <div class="p"> <table class="singleColumn"> <tr> <td> <div class="pN">5696</div> <div class="G">Buddhaseṭṭhaṁ namassāmi,</div> </td> </tr> <tr> <td> <div class="G">padumuttaramahāmuniṁ;</div> </td> </tr> <tr> <td> <div class="G">Pāṭihīrañca passitvā,</div> </td> </tr> <tr> <td> <div class="G">tattha cittaṁ pasādayiṁ.</div> </td> </tr> </table> </div>
</div>
<div class="q" id="p_20Ap1_5697"> <div class="divNumber">30.</div> <div class="p"> <table class="singleColumn"> <tr> <td> <div class="pN">5697</div> <div class="G">Aho buddhā aho dhammā,</div> </td> </tr> <tr> <td> <div class="G">aho no satthusampadā;</div> </td> </tr> <tr> <td> <div class="G">Acetanāpi turiyā,</div> </td> </tr> <tr> <td> <div class="G">sayameva pavajjare.</div> </td> </tr> </table> </div>
</div>
<div class="q" id="p_20Ap1_5698"> <div class="divNumber">31.</div> <div class="p"> <table class="singleColumn"> <tr> <td> <div class="pN">5698</div> <div class="G">Satasahassito kappe,</div> </td> </tr> <tr> <td> <div class="G">yaṁ saññamalabhiṁ tadā;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">buddhasaññāyidaṁ phalaṁ.</div> </td> </tr> </table> </div>
</div>
<div class="q" id="p_20Ap1_5699"> <div class="divNumber">32.</div> <div class="p"> <table class="singleColumn"> <tr> <td> <div class="pN">5699</div> <div class="G">Kilesā jhāpitā mayhaṁ,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">viharāmi anāsavo.</div> </td> </tr> </table> </div>
</div>
<div class="q" id="p_20Ap1_5700"> <div class="divNumber">33.</div> <div class="p"> <table class="singleColumn"> <tr> <td> <div class="pN">5700</div> <div class="G">Svāgataṁ vata me āsi,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṁ buddhassa sāsanaṁ.</div> </td> </tr> </table> </div>
</div>
<div class="q" id="p_20Ap1_5701"> <div class="divNumber">34.</div> <div class="p"> <table class="singleColumn"> <tr> <td> <div class="pN">5701</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_5702"> <div class="p">
<span class="pN">5702</span>Itthaṁ sudaṁ āyasmā pāṭihīrasaññako thero imā gāthāyo abhāsitthāti. </div>
</div>
<div class="CENTER" id="p_20Ap1_5703">
<span class="pN">5703</span>Pāṭihīrasaññakattherassāpadānaṁ tatiyaṁ.</div>
</html>

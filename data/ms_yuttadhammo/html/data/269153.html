<html>
<div class="i">3.1.10 Dūtajātaka</div>
<div class="h">Tikanipāta</div>
<div class="h">Saṅkappavagga</div>
<div class="h">Dūtajātaka</div>
<div class="q" id="p_22J_706"> <div class="divNumber">28.</div> <div class="p"> <table class="singleColumn"> <tr> <td> <div class="pN">706</div> <div class="G">“Yassatthā dūramāyanti,</div> </td> </tr> <tr> <td> <div class="G">amittamapi yācituṁ;</div> </td> </tr> <tr> <td> <div class="G">Tassūdarassahaṁ dūto,</div> </td> </tr> <tr> <td> <div class="G">mā me kujjha rathesabha”.</div> </td> </tr> </table> </div>
</div>
<div class="q" id="p_22J_707"> <div class="divNumber">29.</div> <div class="p"> <table class="singleColumn"> <tr> <td> <div class="pN">707</div> <div class="G">“Yassa divā ca ratto ca,</div> </td> </tr> <tr> <td> <div class="G">vasamāyanti māṇavā;</div> </td> </tr> <tr> <td> <div class="G">Tassūdarassahaṁ dūto,</div> </td> </tr> <tr> <td> <div class="G">mā me kujjha rathesabha.</div> </td> </tr> </table> </div>
</div>
<div class="q" id="p_22J_708"> <div class="divNumber">30.</div> <div class="p"> <table class="singleColumn"> <tr> <td> <div class="pN">708</div> <div class="G">Dadāmi te brāhmaṇa rohiṇīnaṁ,</div> </td> </tr> <tr> <td> <div class="G">Gavaṁ sahassaṁ saha puṅgavena;</div> </td> </tr> <tr> <td> <div class="G">Dūto hi dūtassa kathaṁ na dajjaṁ,</div> </td> </tr> <tr> <td> <div class="G">Mayampi tasseva bhavāma dūtā”ti.</div> </td> </tr> </table> </div>
</div>
<div class="CENTER" id="p_22J_709">
<span class="pN">709</span>Dūtajātakaṁ dasamaṁ.<br> Saṅkappavaggo paṭhamo.</div>
<div class="SUMMARY" id="p_22J_710">
<span class="pN">710</span><span class="firstLetter">T</span>assuddānaṁ</div>
<div class="q" id="p_22J_711"> <div class="p"> <table class="singleColumn"> <tr> <td> <div class="pN">711</div> <div class="G">Usukāravaro tilamuṭṭhi maṇi,</div> </td> </tr> <tr> <td> <div class="G">Hayarāja vihaṅgama āsiviso;</div> </td> </tr> <tr> <td> <div class="G">Janasandha kahāpaṇavassa puna,</div> </td> </tr> <tr> <td> <div class="G">Tiriṭaṁ puna dūtavarena dasāti.</div> </td> </tr> </table> </div>
</div>
</html>

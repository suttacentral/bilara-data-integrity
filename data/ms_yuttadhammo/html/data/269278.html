<html>
<div class="i">6.1.10 Nandiyamigarājajātaka</div>
<div class="h">Chakkanipāta</div>
<div class="h">Avāriyavagga</div>
<div class="h">Nandiyamigarājajātaka</div>
<div class="q" id="p_22J_1397"> <div class="divNumber">71.</div> <div class="p"> <table class="singleColumn"> <tr> <td> <div class="pN">1397</div> <div class="G">“Sace brāhmaṇa gacchesi,</div> </td> </tr> <tr> <td> <div class="G">sākete ajjunaṁ vanaṁ;</div> </td> </tr> <tr> <td> <div class="G">Vajjāsi nandiyaṁ nāma,</div> </td> </tr> <tr> <td> <div class="G">puttaṁ asmākamorasaṁ;</div> </td> </tr> <tr> <td> <div class="G">Mātā pitā ca te vuddhā,</div> </td> </tr> <tr> <td> <div class="G">te taṁ icchanti passituṁ”.</div> </td> </tr> </table> </div>
</div>
<div class="q" id="p_22J_1398"> <div class="divNumber">72.</div> <div class="p"> <table class="singleColumn"> <tr> <td> <div class="pN">1398</div> <div class="G">“Bhuttā mayā nivāpāni,</div> </td> </tr> <tr> <td> <div class="G">Rājino pānabhojanaṁ;</div> </td> </tr> <tr> <td> <div class="G">Taṁ rājapiṇḍaṁ avabhottuṁ,</div> </td> </tr> <tr> <td> <div class="G">Nāhaṁ brāhmaṇa mussahe”.</div> </td> </tr> </table> </div>
</div>
<div class="q" id="p_22J_1399"> <div class="divNumber">73.</div> <div class="p"> <table class="singleColumn"> <tr> <td> <div class="pN">1399</div> <div class="G">“Odahissāmahaṁ passaṁ,</div> </td> </tr> <tr> <td> <div class="G">khurappānissa rājino;</div> </td> </tr> <tr> <td> <div class="G">Tadāhaṁ sukhito mutto,</div> </td> </tr> <tr> <td> <div class="G">api passeyya mātaraṁ.</div> </td> </tr> </table> </div>
</div>
<div class="q" id="p_22J_1400"> <div class="divNumber">74.</div> <div class="p"> <table class="singleColumn"> <tr> <td> <div class="pN">1400</div> <div class="G">Migarājā pure āsiṁ,</div> </td> </tr> <tr> <td> <div class="G">kosalassa niketane;</div> </td> </tr> <tr> <td> <div class="G">Nandiyo nāma nāmena,</div> </td> </tr> <tr> <td> <div class="G">abhirūpo catuppado.</div> </td> </tr> </table> </div>
</div>
<div class="q" id="p_22J_1401"> <div class="divNumber">75.</div> <div class="p"> <table class="singleColumn"> <tr> <td> <div class="pN">1401</div> <div class="G">Taṁ maṁ vadhitumāgacchi,</div> </td> </tr> <tr> <td> <div class="G">dāyasmiṁ ajjune vane;</div> </td> </tr> <tr> <td> <div class="G">Dhanuṁ advejjhaṁ katvāna,</div> </td> </tr> <tr> <td> <div class="G">usuṁ sannayha kosalo.</div> </td> </tr> </table> </div>
</div>
<div class="q" id="p_22J_1402"> <div class="divNumber">76.</div> <div class="p"> <table class="singleColumn"> <tr> <td> <div class="pN">1402</div> <div class="G">Tassāhaṁ odahiṁ passaṁ,</div> </td> </tr> <tr> <td> <div class="G">khurappānissa rājino;</div> </td> </tr> <tr> <td> <div class="G">Tadāhaṁ sukhito mutto,</div> </td> </tr> <tr> <td> <div class="G">mātaraṁ daṭṭhumāgato”ti.</div> </td> </tr> </table> </div>
</div>
<div class="CENTER" id="p_22J_1403">
<span class="pN">1403</span>Nandiyamigarājajātakaṁ dasamaṁ.<br> Avāriyavaggo paṭhamo.</div>
<div class="SUMMARY" id="p_22J_1404">
<span class="pN">1404</span><span class="firstLetter">T</span>assuddānaṁ</div>
<div class="q" id="p_22J_1405"> <div class="p"> <table class="singleColumn"> <tr> <td> <div class="pN">1405</div> <div class="G">Atha kujjharathesabha ketuvaro,</div> </td> </tr> <tr> <td> <div class="G">Sadarīmukha neru latā ca puna;</div> </td> </tr> <tr> <td> <div class="G">Apananda sirī ca sucittavaro,</div> </td> </tr> <tr> <td> <div class="G">Atha dhammika nandimigena dasāti.</div> </td> </tr> </table> </div>
</div>
</html>

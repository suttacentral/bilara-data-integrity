<html>
<div class="i">5.2.10 Palāsajātaka</div>
<div class="h">Pañcakanipāta</div>
<div class="h">Vaṇṇārohavagga</div>
<div class="h">Palāsajātaka</div>
<div class="q" id="p_22J_1271"> <div class="divNumber">105.</div> <div class="p"> <table class="singleColumn"> <tr> <td> <div class="pN">1271</div> <div class="G">“Haṁso palāsamavaca,</div> </td> </tr> <tr> <td> <div class="G">nigrodho samma jāyati;</div> </td> </tr> <tr> <td> <div class="G">Aṅkasmiṁ te nisinnova,</div> </td> </tr> <tr> <td> <div class="G">so te mammāni checchati”.</div> </td> </tr> </table> </div>
</div>
<div class="q" id="p_22J_1272"> <div class="divNumber">106.</div> <div class="p"> <table class="singleColumn"> <tr> <td> <div class="pN">1272</div> <div class="G">“Vaḍḍhatāmeva nigrodho,</div> </td> </tr> <tr> <td> <div class="G">patiṭṭhassa bhavāmahaṁ;</div> </td> </tr> <tr> <td> <div class="G">Yathā pitā ca mātā ca,</div> </td> </tr> <tr> <td> <div class="G">evaṁ me so bhavissati”.</div> </td> </tr> </table> </div>
</div>
<div class="q" id="p_22J_1273"> <div class="divNumber">107.</div> <div class="p"> <table class="singleColumn"> <tr> <td> <div class="pN">1273</div> <div class="G">“Yaṁ tvaṁ aṅkasmiṁ vaḍḍhesi,</div> </td> </tr> <tr> <td> <div class="G">khīrarukkhaṁ bhayānakaṁ;</div> </td> </tr> <tr> <td> <div class="G">Āmanta kho taṁ gacchāma,</div> </td> </tr> <tr> <td> <div class="G">vuḍḍhi massa na ruccati”.</div> </td> </tr> </table> </div>
</div>
<div class="q" id="p_22J_1274"> <div class="divNumber">108.</div> <div class="p"> <table class="singleColumn"> <tr> <td> <div class="pN">1274</div> <div class="G">“Idāni kho maṁ bhāyeti,</div> </td> </tr> <tr> <td> <div class="G">mahānerunidassanaṁ;</div> </td> </tr> <tr> <td> <div class="G">Haṁsassa anabhiññāya,</div> </td> </tr> <tr> <td> <div class="G">mahā me bhayamāgataṁ”.</div> </td> </tr> </table> </div>
</div>
<div class="q" id="p_22J_1275"> <div class="divNumber">109.</div> <div class="p"> <table class="singleColumn"> <tr> <td> <div class="pN">1275</div> <div class="G">“Na tassa vuḍḍhi kusalappasatthā,</div> </td> </tr> <tr> <td> <div class="G">Yo vaḍḍhamāno ghasate patiṭṭhaṁ;</div> </td> </tr> <tr> <td> <div class="G">Tassūparodhaṁ parisaṅkamāno,</div> </td> </tr> <tr> <td> <div class="G">Patārayī mūlavadhāya dhīro”ti.</div> </td> </tr> </table> </div>
</div>
<div class="CENTER" id="p_22J_1276">
<span class="pN">1276</span>Palāsajātakaṁ dasamaṁ.<br> Vaṇṇārohavaggo dutiyo.</div>
</html>

<html>
<div class="i">30.3 Chattadāyakattheraapadāna</div>
<div class="h">Citakapūjakavagga</div>
<div class="h">Chattadāyakattheraapadāna</div>
<div class="q" id="p_20Ap1_3372"> <div class="divNumber">11.</div> <div class="p"> <table class="singleColumn"> <tr> <td> <div class="pN">3372</div> <div class="G">“Putto mama pabbajito,</div> </td> </tr> <tr> <td> <div class="G">kāsāyavasano tadā;</div> </td> </tr> <tr> <td> <div class="G">So ca buddhattaṁ sampatto,</div> </td> </tr> <tr> <td> <div class="G">nibbuto lokapūjito.</div> </td> </tr> </table> </div>
</div>
<div class="q" id="p_20Ap1_3373"> <div class="divNumber">12.</div> <div class="p"> <table class="singleColumn"> <tr> <td> <div class="pN">3373</div> <div class="G">Vicinanto sakaṁ puttaṁ,</div> </td> </tr> <tr> <td> <div class="G">agamaṁ pacchato ahaṁ;</div> </td> </tr> <tr> <td> <div class="G">Nibbutassa mahantassa,</div> </td> </tr> <tr> <td> <div class="G">citakaṁ agamāsahaṁ.</div> </td> </tr> </table> </div>
</div>
<div class="q" id="p_20Ap1_3374"> <div class="divNumber">13.</div> <div class="p"> <table class="singleColumn"> <tr> <td> <div class="pN">3374</div> <div class="G">Paggayha añjaliṁ tattha,</div> </td> </tr> <tr> <td> <div class="G">vanditvā citakaṁ ahaṁ;</div> </td> </tr> <tr> <td> <div class="G">Setacchattañca paggayha,</div> </td> </tr> <tr> <td> <div class="G">āropesiṁ ahaṁ tadā.</div> </td> </tr> </table> </div>
</div>
<div class="q" id="p_20Ap1_3375"> <div class="divNumber">14.</div> <div class="p"> <table class="singleColumn"> <tr> <td> <div class="pN">3375</div> <div class="G">Catunnavutito kappe,</div> </td> </tr> <tr> <td> <div class="G">yaṁ chattamabhiropayiṁ;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">chattadānassidaṁ phalaṁ.</div> </td> </tr> </table> </div>
</div>
<div class="q" id="p_20Ap1_3376"> <div class="divNumber">15.</div> <div class="p"> <table class="singleColumn"> <tr> <td> <div class="pN">3376</div> <div class="G">Pañcavīse ito kappe,</div> </td> </tr> <tr> <td> <div class="G">satta āsuṁ janādhipā;</div> </td> </tr> <tr> <td> <div class="G">Mahārahasanāmā te,</div> </td> </tr> <tr> <td> <div class="G">cakkavattī mahabbalā.</div> </td> </tr> </table> </div>
</div>
<div class="q" id="p_20Ap1_3377"> <div class="divNumber">16.</div> <div class="p"> <table class="singleColumn"> <tr> <td> <div class="pN">3377</div> <div class="G">Paṭisambhidā catasso,</div> </td> </tr> <tr> <td> <div class="G">…pe…</div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_3378"> <div class="p">
<span class="pN">3378</span>Itthaṁ sudaṁ āyasmā chattadāyako thero imā gāthāyo abhāsitthāti. </div>
</div>
<div class="CENTER" id="p_20Ap1_3379">
<span class="pN">3379</span>Chattadāyakattherassāpadānaṁ tatiyaṁ.</div>
</html>

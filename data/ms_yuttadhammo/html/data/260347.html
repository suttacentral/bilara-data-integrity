<html>
<div class="i">2.2.4.1 Anulomapuggala</div>
<div class="h">Pavattivāra</div>
<div class="h">Nirodhavāra</div>
<div class="h">Paccuppannātītavāra</div>
<div class="h">Anulomapuggala</div>
<div class="q" id="p_35Y9_579"> <div class="divNumber">133.</div> <div class="p">
<span class="pN">579</span>»  Yassa kusalā dhammā nirujjhanti tassa akusalā dhammā nirujjhitthāti? Āmantā. </div>
</div>
<div class="q" id="p_35Y9_580"> <div class="p">
<span class="pN">580</span>«  Yassa vā pana akusalā dhammā nirujjhittha tassa kusalā dhammā nirujjhantīti? </div>
</div>
<div class="q" id="p_35Y9_581"> <div class="p">
<span class="pN">581</span>Sabbesaṁ cittassa uppādakkhaṇe kusalavippayuttacittassa bhaṅgakkhaṇe nirodhasamāpannānaṁ asaññasattānaṁ tesaṁ akusalā dhammā nirujjhittha, no ca tesaṁ kusalā dhammā nirujjhanti. Kusalānaṁ bhaṅgakkhaṇe tesaṁ akusalā ca dhammā nirujjhittha kusalā ca dhammā nirujjhanti. </div>
</div>
<div class="q" id="p_35Y9_582"> <div class="p">
<span class="pN">582</span>»  Yassa kusalā dhammā nirujjhanti tassa abyākatā dhammā nirujjhitthāti? Āmantā. </div>
</div>
<div class="q" id="p_35Y9_583"> <div class="p">
<span class="pN">583</span>«  Yassa vā pana abyākatā dhammā nirujjhittha tassa kusalā dhammā nirujjhantīti? </div>
</div>
<div class="q" id="p_35Y9_584"> <div class="p">
<span class="pN">584</span>Sabbesaṁ cittassa uppādakkhaṇe kusalavippayuttacittassa bhaṅgakkhaṇe nirodhasamāpannānaṁ asaññasattānaṁ tesaṁ abyākatā dhammā nirujjhittha, no ca tesaṁ kusalā dhammā nirujjhanti. Kusalānaṁ bhaṅgakkhaṇe tesaṁ abyākatā ca dhammā nirujjhittha kusalā ca dhammā nirujjhanti. </div>
</div>
<div class="q" id="p_35Y9_585"> <div class="divNumber">134.</div> <div class="p">
<span class="pN">585</span>»  Yassa akusalā dhammā nirujjhanti tassa abyākatā dhammā nirujjhitthāti? Āmantā. </div>
</div>
<div class="q" id="p_35Y9_586"> <div class="p">
<span class="pN">586</span>«  Yassa vā pana abyākatā dhammā nirujjhittha tassa akusalā dhammā nirujjhantīti? </div>
</div>
<div class="q" id="p_35Y9_587"> <div class="p">
<span class="pN">587</span>Sabbesaṁ cittassa uppādakkhaṇe akusalavippayuttacittassa bhaṅgakkhaṇe nirodhasamāpannānaṁ asaññasattānaṁ tesaṁ abyākatā dhammā nirujjhittha, no ca tesaṁ akusalā dhammā nirujjhanti. Akusalānaṁ bhaṅgakkhaṇe tesaṁ abyākatā ca dhammā nirujjhittha akusalā ca dhammā nirujjhanti. </div>
</div>
</html>

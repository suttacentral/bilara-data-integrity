<html>
<div class="i">35.10 Ekañjaliyattheraapadāna</div>
<div class="h">Ekapadumiyavagga</div>
<div class="h">Ekañjaliyattheraapadāna</div>
<div class="q" id="p_20Ap1_3961"> <div class="divNumber">63.</div> <div class="p"> <table class="singleColumn"> <tr> <td> <div class="pN">3961</div> <div class="G">“Romaso nāma sambuddho,</div> </td> </tr> <tr> <td> <div class="G">nadīkūle vasī tadā;</div> </td> </tr> <tr> <td> <div class="G">Addasaṁ virajaṁ buddhaṁ,</div> </td> </tr> <tr> <td> <div class="G">pītaraṁsiṁva bhāṇumaṁ.</div> </td> </tr> </table> </div>
</div>
<div class="q" id="p_20Ap1_3962"> <div class="divNumber">64.</div> <div class="p"> <table class="singleColumn"> <tr> <td> <div class="pN">3962</div> <div class="G">Ukkāmukhapahaṭṭhaṁva,</div> </td> </tr> <tr> <td> <div class="G">khadiraṅgārasannibhaṁ;</div> </td> </tr> <tr> <td> <div class="G">Osadhiṁva virocantaṁ,</div> </td> </tr> <tr> <td> <div class="G">ekañjalimakāsahaṁ.</div> </td> </tr> </table> </div>
</div>
<div class="q" id="p_20Ap1_3963"> <div class="divNumber">65.</div> <div class="p"> <table class="singleColumn"> <tr> <td> <div class="pN">3963</div> <div class="G">Catunnavutito kappe,</div> </td> </tr> <tr> <td> <div class="G">yaṁ añjalimakāsahaṁ;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">añjaliyā idaṁ phalaṁ.</div> </td> </tr> </table> </div>
</div>
<div class="q" id="p_20Ap1_3964"> <div class="divNumber">66.</div> <div class="p"> <table class="singleColumn"> <tr> <td> <div class="pN">3964</div> <div class="G">Paṭisambhidā catasso,</div> </td> </tr> <tr> <td> <div class="G">…pe…</div> </td> </tr> <tr> <td> <div class="G">kataṁ buddhassa sāsanaṁ”. (3133)</div> </td> </tr> </table> </div>
</div>
<div class="q" id="p_20Ap1_3965"> <div class="p">
<span class="pN">3965</span>Itthaṁ sudaṁ āyasmā ekañjaliyo thero imā gāthāyo abhāsitthāti. </div>
</div>
<div class="CENTER" id="p_20Ap1_3966">
<span class="pN">3966</span>Ekañjaliyattherassāpadānaṁ dasamaṁ.</div>
<div class="ENDH3" id="p_20Ap1_3967">
<span class="pN">3967</span>Ekapadumiyavaggo pañcatiṁsatimo.</div>
<div class="SUMMARY" id="p_20Ap1_3968">
<span class="pN">3968</span><span class="firstLetter">T</span>assuddānaṁ</div>
<div class="q" id="p_20Ap1_3969"> <div class="p"> <table class="singleColumn"> <tr> <td> <div class="pN">3969</div> <div class="G">Padumī uppalamālī,</div> </td> </tr> <tr> <td> <div class="G">dhajo kiṅkaṇikaṁ naḷaṁ;</div> </td> </tr> <tr> <td> <div class="G">Campako padumo muṭṭhi,</div> </td> </tr> <tr> <td> <div class="G">tindukekañjalī tathā;</div> </td> </tr> <tr> <td> <div class="G">Cha ca saṭṭhi ca gāthāyo,</div> </td> </tr> <tr> <td> <div class="G">gaṇitāyo vibhāvibhi.</div> </td> </tr> </table> </div>
</div>
</html>

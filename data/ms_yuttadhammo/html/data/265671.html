<html>
<div class="i"> Upanissaya</div>
<div class="h">Piṭṭhiduka</div>
<div class="h">Kāmāvacaraduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Upanissaya</div>
<div class="q" id="p_38P2_4559"> <div class="divNumber">213.</div> <div class="p">
<span class="pN">4559</span>Kāmāvacaro dhammo kāmāvacarassa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo…pe… . <span class="bold">Pakatūpanissayo</span>—  kāmāvacaraṁ saddhaṁ upanissāya dānaṁ deti…pe…  sīlaṁ…pe…  uposathakammaṁ…pe…  vipassanaṁ uppādeti, mānaṁ jappeti, diṭṭhiṁ gaṇhāti; kāmāvacaraṁ sīlaṁ…pe…  paññaṁ…  rāgaṁ…pe…  patthanaṁ…  kāyikaṁ sukhaṁ…  kāyikaṁ dukkhaṁ…  utuṁ…  bhojanaṁ…  senāsanaṁ upanissāya dānaṁ deti…pe…  vipassanaṁ uppādeti, pāṇaṁ hanati…pe…  saṁghaṁ bhindati; kāmāvacarā saddhā…pe…  senāsanaṁ kāmāvacarāya saddhāya…pe…  patthanāya…  kāyikassa sukhassa…  kāyikassa dukkhassa upanissayapaccayena paccayo. (1) </div>
</div>
<div class="q" id="p_38P2_4560"> <div class="p">
<span class="pN">4560</span>Kāmāvacaro dhammo nakāmāvacarassa dhammassa upanissayapaccayena paccayo—  anantarūpanissayo, pakatūpanissayo…pe… . <span class="bold">Pakatūpanissayo</span>—  kāmāvacaraṁ saddhaṁ upanissāya nakāmāvacaraṁ jhānaṁ uppādeti, maggaṁ…pe…  abhiññaṁ…pe…  samāpattiṁ uppādeti; kāmāvacaraṁ sīlaṁ…pe…  senāsanaṁ upanissāya nakāmāvacaraṁ jhānaṁ uppādeti, maggaṁ…pe…  abhiññaṁ…pe…  samāpattiṁ uppādeti; kāmāvacarā saddhā…pe…  senāsanaṁ nakāmāvacarāya saddhāya…pe…  paññāya…  maggassa, phalasamāpattiyā upanissayapaccayena paccayo; paṭhamassa jhānassa parikammaṁ paṭhamassa jhānassa…pe…  catutthassa jhānassa…pe…  ākāsānañcāyatanassa…pe…  paṭhamassa maggassa…pe…  catutthassa maggassa parikammaṁ catutthassa maggassa upanissayapaccayena paccayo. (2) </div>
</div>
<div class="q" id="p_38P2_4561"> <div class="divNumber">214.</div> <div class="p">
<span class="pN">4561</span>Nakāmāvacaro dhammo nakāmāvacarassa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo…pe… . <span class="bold">Pakatūpanissayo</span>—  nakāmāvacaraṁ saddhaṁ upanissāya jhānaṁ uppādeti, maggaṁ…pe…  abhiññaṁ…pe…  samāpattiṁ uppādeti; nakāmāvacaraṁ sīlaṁ…pe…  paññaṁ upanissāya nakāmāvacaraṁ jhānaṁ uppādeti…pe…  maggaṁ…pe…  abhiññaṁ…pe…  samāpattiṁ uppādeti; nakāmāvacarā saddhā…pe…  paññā nakāmāvacarāya saddhāya…pe…  paññāya, maggassa, phalasamāpattiyā upanissayapaccayena paccayo; paṭhamaṁ jhānaṁ dutiyassa jhānassa upanissayapaccayena paccayo…pe…  tatiyaṁ jhānaṁ…pe…  catutthaṁ jhānaṁ…pe…  ākāsānañcāyatanaṁ viññāṇañcāyatanassa…pe…  ākiñcaññāyatanaṁ nevasaññānāsaññāyatanassa upanissayapaccayena paccayo; paṭhamo maggo dutiyassa maggassa…pe…  dutiyo maggo tatiyassa maggassa…pe…  tatiyo maggo catutthassa maggassa upanissayapaccayena paccayo; maggo phalasamāpattiyā upanissayapaccayena paccayo. (1) </div>
</div>
<div class="q" id="p_38P2_4562"> <div class="p">
<span class="pN">4562</span>Nakāmāvacaro dhammo kāmāvacarassa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo…pe… . <span class="bold">Pakatūpanissayo</span>—  nakāmāvacaraṁ saddhaṁ upanissāya dānaṁ deti, sīlaṁ…pe…  uposathakammaṁ…pe…  vipassanaṁ uppādeti, mānaṁ jappeti, diṭṭhiṁ gaṇhāti; nakāmāvacaraṁ sīlaṁ…pe…  paññaṁ upanissāya dānaṁ deti, sīlaṁ…pe…  uposathakammaṁ…pe…  vipassanaṁ uppādeti, mānaṁ jappeti, diṭṭhiṁ gaṇhāti; nakāmāvacarā saddhā…pe…  paññā kāmāvacarāya saddhāya…pe…  paññāya, rāgassa…pe…  patthanāya kāyikassa sukhassa, kāyikassa dukkhassa upanissayapaccayena paccayo; ariyā maggaṁ upanissāya saṅkhāre aniccato…pe…  vipassanti, maggo ariyānaṁ atthapaṭisambhidāya…  dhammapaṭisambhidāya…  niruttipaṭisambhidāya…  paṭibhānapaṭisambhidāya…  ṭhānāṭhānakosallassa upanissayapaccayena paccayo; phalasamāpatti kāyikassa sukhassa upanissayapaccayena paccayo. (2) </div>
</div>
</html>

<html>
<div class="i">48.3 Ukkāsatikattheraapadāna</div>
<div class="h">Naḷamālivagga</div>
<div class="h">Ukkāsatikattheraapadāna</div>
<div class="q" id="p_20Ap1_6099"> <div class="divNumber">30.</div> <div class="p"> <table class="singleColumn"> <tr> <td> <div class="pN">6099</div> <div class="G">“Kosiyo nāma bhagavā,</div> </td> </tr> <tr> <td> <div class="G">cittakūṭe vasī tadā;</div> </td> </tr> <tr> <td> <div class="G">Jhāyī jhānarato buddho,</div> </td> </tr> <tr> <td> <div class="G">vivekābhirato muni.</div> </td> </tr> </table> </div>
</div>
<div class="q" id="p_20Ap1_6100"> <div class="divNumber">31.</div> <div class="p"> <table class="singleColumn"> <tr> <td> <div class="pN">6100</div> <div class="G">Ajjhogāhetvā himavantaṁ,</div> </td> </tr> <tr> <td> <div class="G">Nārīgaṇapurakkhato;</div> </td> </tr> <tr> <td> <div class="G">Addasaṁ kosiyaṁ buddhaṁ,</div> </td> </tr> <tr> <td> <div class="G">Puṇṇamāyeva candimaṁ.</div> </td> </tr> </table> </div>
</div>
<div class="q" id="p_20Ap1_6101"> <div class="divNumber">32.</div> <div class="p"> <table class="singleColumn"> <tr> <td> <div class="pN">6101</div> <div class="G">Ukkāsate gahetvāna,</div> </td> </tr> <tr> <td> <div class="G">parivāresahaṁ tadā;</div> </td> </tr> <tr> <td> <div class="G">Sattarattindivaṁ ṭhatvā,</div> </td> </tr> <tr> <td> <div class="G">aṭṭhamena agacchahaṁ.</div> </td> </tr> </table> </div>
</div>
<div class="q" id="p_20Ap1_6102"> <div class="divNumber">33.</div> <div class="p"> <table class="singleColumn"> <tr> <td> <div class="pN">6102</div> <div class="G">Vuṭṭhitaṁ kosiyaṁ buddhaṁ,</div> </td> </tr> <tr> <td> <div class="G">sayambhuṁ aparājitaṁ;</div> </td> </tr> <tr> <td> <div class="G">Pasannacitto vanditvā,</div> </td> </tr> <tr> <td> <div class="G">ekaṁ bhikkhaṁ adāsahaṁ.</div> </td> </tr> </table> </div>
</div>
<div class="q" id="p_20Ap1_6103"> <div class="divNumber">34.</div> <div class="p"> <table class="singleColumn"> <tr> <td> <div class="pN">6103</div> <div class="G">Tena kammena dvipadinda,</div> </td> </tr> <tr> <td> <div class="G">lokajeṭṭha narāsabha;</div> </td> </tr> <tr> <td> <div class="G">Uppajjiṁ tusite kāye,</div> </td> </tr> <tr> <td> <div class="G">ekabhikkhāyidaṁ phalaṁ.</div> </td> </tr> </table> </div>
</div>
<div class="q" id="p_20Ap1_6104"> <div class="divNumber">35.</div> <div class="p"> <table class="singleColumn"> <tr> <td> <div class="pN">6104</div> <div class="G">Divasañceva rattiñca,</div> </td> </tr> <tr> <td> <div class="G">āloko hoti me sadā;</div> </td> </tr> <tr> <td> <div class="G">Samantā yojanasataṁ,</div> </td> </tr> <tr> <td> <div class="G">obhāsena pharāmahaṁ.</div> </td> </tr> </table> </div>
</div>
<div class="q" id="p_20Ap1_6105"> <div class="divNumber">36.</div> <div class="p"> <table class="singleColumn"> <tr> <td> <div class="pN">6105</div> <div class="G">Pañcapaññāsakappamhi,</div> </td> </tr> <tr> <td> <div class="G">cakkavattī ahosahaṁ;</div> </td> </tr> <tr> <td> <div class="G">Cāturanto vijitāvī,</div> </td> </tr> <tr> <td> <div class="G">jambumaṇḍassa issaro.</div> </td> </tr> </table> </div>
</div>
<div class="q" id="p_20Ap1_6106"> <div class="divNumber">37.</div> <div class="p"> <table class="singleColumn"> <tr> <td> <div class="pN">6106</div> <div class="G">Tadā me nagaraṁ āsi,</div> </td> </tr> <tr> <td> <div class="G">iddhaṁ phītaṁ sunimmitaṁ;</div> </td> </tr> <tr> <td> <div class="G">Tiṁsayojanamāyāmaṁ,</div> </td> </tr> <tr> <td> <div class="G">vitthārena ca vīsati.</div> </td> </tr> </table> </div>
</div>
<div class="q" id="p_20Ap1_6107"> <div class="divNumber">38.</div> <div class="p"> <table class="singleColumn"> <tr> <td> <div class="pN">6107</div> <div class="G">Sobhanaṁ nāma nagaraṁ,</div> </td> </tr> <tr> <td> <div class="G">vissakammena māpitaṁ;</div> </td> </tr> <tr> <td> <div class="G">Dasasaddāvivittaṁ taṁ,</div> </td> </tr> <tr> <td> <div class="G">sammatāḷasamāhitaṁ.</div> </td> </tr> </table> </div>
</div>
<div class="q" id="p_20Ap1_6108"> <div class="divNumber">39.</div> <div class="p"> <table class="singleColumn"> <tr> <td> <div class="pN">6108</div> <div class="G">Na tamhi nagare atthi,</div> </td> </tr> <tr> <td> <div class="G">vallikaṭṭhañca mattikā;</div> </td> </tr> <tr> <td> <div class="G">Sabbasoṇṇamayaṁyeva,</div> </td> </tr> <tr> <td> <div class="G">jotate niccakālikaṁ.</div> </td> </tr> </table> </div>
</div>
<div class="q" id="p_20Ap1_6109"> <div class="divNumber">40.</div> <div class="p"> <table class="singleColumn"> <tr> <td> <div class="pN">6109</div> <div class="G">Catupākāraparikkhittaṁ,</div> </td> </tr> <tr> <td> <div class="G">tayo āsuṁ maṇimayā;</div> </td> </tr> <tr> <td> <div class="G">Vemajjhe tālapantī ca,</div> </td> </tr> <tr> <td> <div class="G">vissakammena māpitā.</div> </td> </tr> </table> </div>
</div>
<div class="q" id="p_20Ap1_6110"> <div class="divNumber">41.</div> <div class="p"> <table class="singleColumn"> <tr> <td> <div class="pN">6110</div> <div class="G">Dasasahassapokkharañño,</div> </td> </tr> <tr> <td> <div class="G">padumuppalachāditā;</div> </td> </tr> <tr> <td> <div class="G">Puṇḍarīkehi sañchannā,</div> </td> </tr> <tr> <td> <div class="G">nānāgandhasamīritā.</div> </td> </tr> </table> </div>
</div>
<div class="q" id="p_20Ap1_6111"> <div class="divNumber">42.</div> <div class="p"> <table class="singleColumn"> <tr> <td> <div class="pN">6111</div> <div class="G">Catunnavutito kappe,</div> </td> </tr> <tr> <td> <div class="G">yaṁ ukkaṁ dhārayiṁ ahaṁ;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">ukkādhārassidaṁ phalaṁ.</div> </td> </tr> </table> </div>
</div>
<div class="q" id="p_20Ap1_6112"> <div class="divNumber">43.</div> <div class="p"> <table class="singleColumn"> <tr> <td> <div class="pN">6112</div> <div class="G">Kilesā jhāpitā mayhaṁ,</div> </td> </tr> <tr> <td> <div class="G">…pe…</div> </td> </tr> <tr> <td> <div class="G">viharāmi anāsavo.</div> </td> </tr> </table> </div>
</div>
<div class="q" id="p_20Ap1_6113"> <div class="divNumber">44.</div> <div class="p"> <table class="singleColumn"> <tr> <td> <div class="pN">6113</div> <div class="G">Svāgataṁ vata me āsi,</div> </td> </tr> <tr> <td> <div class="G">…pe…</div> </td> </tr> <tr> <td> <div class="G">kataṁ buddhassa sāsanaṁ.</div> </td> </tr> </table> </div>
</div>
<div class="q" id="p_20Ap1_6114"> <div class="divNumber">45.</div> <div class="p"> <table class="singleColumn"> <tr> <td> <div class="pN">6114</div> <div class="G">Paṭisambhidā catasso,</div> </td> </tr> <tr> <td> <div class="G">…pe…</div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_6115"> <div class="p">
<span class="pN">6115</span>Itthaṁ sudaṁ āyasmā ukkāsatiko thero imā gāthāyo abhāsitthāti. </div>
</div>
<div class="CENTER" id="p_20Ap1_6116">
<span class="pN">6116</span>Ukkāsatikattherassāpadānaṁ tatiyaṁ.</div>
</html>

<html>
<div class="i">4.2.7 Navattabbaṁsaṁghodakkhiṇaṁvisodhetītikathā</div>
<div class="h">Niggahapaṇṇāsaka</div>
<div class="h">Sattarasamavagga</div>
<div class="h">Navattabbaṁsaṁghodakkhiṇaṁvisodhetītikathā</div>
<div class="q" id="p_32Kv_2473"> <div class="divNumber">793.</div> <div class="p">
<span class="pN">2473</span>๐Na vattabbaṁ— “saṁgho dakkhiṇaṁ visodhetī”ti? Āmantā. Nanu saṁgho āhuneyyo pāhuneyyo dakkhiṇeyyo añjalikaraṇīyo anuttaraṁ puññakkhettaṁ lokassāti? Āmantā. Hañci saṁgho āhuneyyo…pe… anuttaraṁ puññakkhettaṁ lokassa, tena vata re vattabbe— “saṁgho dakkhiṇaṁ visodhetī”ti. </div>
</div>
<div class="q" id="p_32Kv_2474"> <div class="p">
<span class="pN">2474</span>๐Na vattabbaṁ— “saṁgho dakkhiṇaṁ visodhetī”ti? Āmantā. Nanu cattāro purisayugā aṭṭha purisapuggalā dakkhiṇeyyā vuttā bhagavatāti? Āmantā. Hañci cattāro purisayugā aṭṭha purisapuggalā dakkhiṇeyyā vuttā bhagavatā, tena vata re vattabbe— “saṁgho dakkhiṇaṁ visodhetī”ti. </div>
</div>
<div class="q" id="p_32Kv_2475"> <div class="p">
<span class="pN">2475</span>๐Na vattabbaṁ— “saṁgho dakkhiṇaṁ visodhetī”ti? Āmantā. Nanu atthi keci saṁghassa dānaṁ datvā dakkhiṇaṁ ārādhentīti? Āmantā. Hañci atthi keci saṁghassa dānaṁ datvā dakkhiṇaṁ ārādhenti, tena vata re vattabbe— “saṁgho dakkhiṇaṁ visodhetī”ti. </div>
</div>
<div class="q" id="p_32Kv_2476"> <div class="p">
<span class="pN">2476</span>๐Nanu atthi keci saṁghassa cīvaraṁ datvā…pe… piṇḍapātaṁ datvā…pe… senāsanaṁ datvā… gilānapaccayabhesajjaparikkhāraṁ datvā… khādanīyaṁ datvā… bhojanīyaṁ datvā…pe… pānīyaṁ datvā dakkhiṇaṁ ārādhentīti? Āmantā. Hañci atthi keci saṁghassa pānīyaṁ datvā dakkhiṇaṁ ārādhenti, tena vata re vattabbe— “saṁgho dakkhiṇaṁ visodhetī”ti. </div>
</div>
<div class="q" id="p_32Kv_2477"> <div class="divNumber">794.</div> <div class="p">
<span class="pN">2477</span>×Saṁgho dakkhiṇaṁ visodhetīti? Āmantā. Maggo visodheti, phalaṁ visodhetīti? Na hevaṁ vattabbe…pe…. </div>
</div>
<div class="CENTER" id="p_32Kv_2478">
<span class="pN">2478</span>Na vattabbaṁ saṁgho dakkhiṇaṁ visodhetītikathā niṭṭhitā.</div>
</html>

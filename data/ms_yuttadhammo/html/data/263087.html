<html>
<div class="i"> Atthi</div>
<div class="h">Sekkhattika</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Atthi</div>
<div class="q" id="p_37P1_1833"> <div class="divNumber">65.</div> <div class="p">
<span class="pN">1833</span>Sekkho dhammo sekkhassa dhammassa atthipaccayena paccayo—  sekkho eko khandho tiṇṇannaṁ khandhānaṁ…pe… . (1) </div>
</div>
<div class="q" id="p_37P1_1834"> <div class="p">
<span class="pN">1834</span>Sekkho dhammo nevasekkhanāsekkhassa dhammassa atthipaccayena paccayo—  sahajātaṁ, pacchājātaṁ. <span class="bold">Sahajātā</span>—  sekkhā khandhā cittasamuṭṭhānānaṁ rūpānaṁ atthipaccayena paccayo. <span class="bold">Pacchājātā</span>—  sekkhā khandhā purejātassa imassa kāyassa atthipaccayena paccayo. (2) </div>
</div>
<div class="q" id="p_37P1_1835"> <div class="p">
<span class="pN">1835</span>Sekkho dhammo sekkhassa ca nevasekkhanāsekkhassa ca dhammassa atthipaccayena paccayo—  sekkho eko khandho tiṇṇannaṁ khandhānaṁ cittasamuṭṭhānānañca rūpānaṁ atthipaccayena paccayo…pe…  dve khandhā…pe… . (3) </div>
</div>
<div class="q" id="p_37P1_1836"> <div class="p">
<span class="pN">1836</span>Asekkho dhammo asekkhassa dhammassa atthipaccayena paccayo…pe…  tīṇi. (Sekkhasadisaṁ.) </div>
</div>
<div class="q" id="p_37P1_1837"> <div class="divNumber">66.</div> <div class="p">
<span class="pN">1837</span>Nevasekkhanāsekkho dhammo nevasekkhanāsekkhassa dhammassa atthipaccayena paccayo—  sahajātaṁ, purejātaṁ, pacchājātaṁ, āhāraṁ, indriyaṁ. <span class="bold">Sahajāto</span>—  nevasekkhanāsekkho eko khandho tiṇṇannaṁ khandhānaṁ cittasamuṭṭhānānañca rūpānaṁ atthipaccayena paccayo…pe…  dve khandhā…pe…  paṭisandhikkhaṇe…pe…  khandhā vatthussa atthipaccayena paccayo. Vatthu khandhānaṁ atthipaccayena paccayo, ekaṁ mahābhūtaṁ…pe…  bāhiraṁ…pe…  asaññasattānaṁ…pe… . <span class="bold">Purejātaṁ</span>—  cakkhuṁ aniccato dukkhato anattato vipassati; assādeti abhinandati; taṁ ārabbha rāgo uppajjati…pe…  domanassaṁ uppajjati. Sotaṁ…pe…  vatthuṁ aniccato…pe…  vipassati, dibbena cakkhunā rūpaṁ passati, dibbāya sotadhātuyā saddaṁ suṇāti, rūpāyatanaṁ cakkhuviññāṇassa…pe…  phoṭṭhabbāyatanaṁ kāyaviññāṇassa…pe…  cakkhāyatanaṁ cakkhuviññāṇassa…pe…  kāyāyatanaṁ kāyaviññāṇassa…  vatthu nevasekkhanāsekkhānaṁ khandhānaṁ atthipaccayena paccayo. <span class="bold">Pacchājātā</span>—  nevasekkhanāsekkhā khandhā purejātassa imassa kāyassa atthipaccayena paccayo. <span class="bold">Kabaḷīkāro āhāro</span>—  imassa kāyassa atthipaccayena paccayo. <span class="bold">Rūpajīvitindriyaṁ</span>—  kaṭattārūpānaṁ atthipaccayena paccayo. (1) </div>
</div>
<div class="q" id="p_37P1_1838"> <div class="p">
<span class="pN">1838</span>Nevasekkhanāsekkho dhammo sekkhassa dhammassa atthipaccayena paccayo. <span class="bold">Purejātaṁ</span>—  vatthu sekkhānaṁ khandhānaṁ atthipaccayena paccayo. (2) </div>
</div>
<div class="q" id="p_37P1_1839"> <div class="p">
<span class="pN">1839</span>Nevasekkhanāsekkho dhammo asekkhassa dhammassa atthipaccayena paccayo. <span class="bold">Purejātaṁ</span>—  vatthu asekkhānaṁ khandhānaṁ atthipaccayena paccayo. (3) </div>
</div>
<div class="q" id="p_37P1_1840"> <div class="divNumber">67.</div> <div class="p">
<span class="pN">1840</span>Sekkho ca nevasekkhanāsekkho ca dhammā sekkhassa dhammassa atthipaccayena paccayo—  sahajātaṁ, purejātaṁ. <span class="bold">Sahajāto</span>—  sekkho eko khandho ca vatthu ca tiṇṇannaṁ khandhānaṁ atthipaccayena paccayo…pe…  dve khandhā…pe… . (1) </div>
</div>
<div class="q" id="p_37P1_1841"> <div class="p">
<span class="pN">1841</span>Sekkho ca nevasekkhanāsekkho ca dhammā nevasekkhanāsekkhassa dhammassa atthipaccayena paccayo—  sahajātaṁ, pacchājātaṁ, āhāraṁ, indriyaṁ. <span class="bold">Sahajātā</span>—  sekkhā khandhā ca mahābhūtā ca cittasamuṭṭhānānaṁ rūpānaṁ atthipaccayena paccayo. <span class="bold">Pacchājātā</span>—  sekkhā khandhā ca kabaḷīkāro āhāro ca imassa kāyassa atthipaccayena paccayo. <span class="bold">Pacchājātā</span>—  sekkhā khandhā ca rūpajīvitindriyañca kaṭattārūpānaṁ atthipaccayena paccayo. (2) </div>
</div>
<div class="q" id="p_37P1_1842"> <div class="p">
<span class="pN">1842</span>Asekkho ca nevasekkhanāsekkho ca dhammā asekkhassa dhammassa atthipaccayena paccayo…pe… . (Dve pañhā kātabbā, sekkhasadisā.) </div>
</div>
</html>

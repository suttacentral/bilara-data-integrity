<html>
<div class="i"> Hetu</div>
<div class="h">Cūḷantaraduka</div>
<div class="h">Sappaṭighaduka</div>
<div class="h">Paṭiccavāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Hetu</div>
<div class="q" id="p_38P2_659"> <div class="divNumber">53.</div> <div class="p">
<span class="pN">659</span>Sappaṭighaṁ dhammaṁ paṭicca sappaṭigho dhammo uppajjati hetupaccayā—  sappaṭighaṁ ekaṁ mahābhūtaṁ paṭicca dve mahābhūtā, dve mahābhūte paṭicca ekaṁ mahābhūtaṁ, sappaṭighe mahābhūte paṭicca sappaṭighaṁ cittasamuṭṭhānaṁ rūpaṁ, kaṭattārūpaṁ, upādārūpaṁ, phoṭṭhabbāyatanaṁ paṭicca cakkhāyatanaṁ…pe…  rasāyatanaṁ. (1) </div>
</div>
<div class="q" id="p_38P2_660"> <div class="p">
<span class="pN">660</span>Sappaṭighaṁ dhammaṁ paṭicca appaṭigho dhammo uppajjati hetupaccayā—  sappaṭighe mahābhūte paṭicca āpodhātu, sappaṭighe mahābhūte paṭicca appaṭighaṁ cittasamuṭṭhānaṁ rūpaṁ, kaṭattārūpaṁ, upādārūpaṁ, phoṭṭhabbāyatanaṁ paṭicca āpodhātu itthindriyaṁ…pe…  kabaḷīkāro āhāro. (2) </div>
</div>
<div class="q" id="p_38P2_661"> <div class="p">
<span class="pN">661</span>Sappaṭighaṁ dhammaṁ paṭicca sappaṭigho ca appaṭigho ca dhammā uppajjanti hetupaccayā—  sappaṭighaṁ ekaṁ mahābhūtaṁ paṭicca dve mahābhūtā āpodhātu ca, dve mahābhūte…pe…  sappaṭighe mahābhūte paṭicca sappaṭighañca appaṭighañca cittasamuṭṭhānaṁ rūpaṁ, kaṭattārūpaṁ, upādārūpaṁ, phoṭṭhabbāyatanaṁ paṭicca cakkhāyatanaṁ…pe…  rasāyatanaṁ āpodhātu itthindriyaṁ…pe…  kabaḷīkāro āhāro. (3) </div>
</div>
<div class="q" id="p_38P2_662"> <div class="divNumber">54.</div> <div class="p">
<span class="pN">662</span>Appaṭighaṁ dhammaṁ paṭicca appaṭigho dhammo uppajjati hetupaccayā—  appaṭighaṁ ekaṁ khandhaṁ paṭicca tayo khandhā appaṭighaṁ cittasamuṭṭhānañca rūpaṁ…pe…  dve khandhe…pe…  paṭisandhikkhaṇe…pe…  khandhe paṭicca vatthu, vatthuṁ paṭicca khandhā, āpodhātuṁ paṭicca appaṭighaṁ cittasamuṭṭhānaṁ rūpaṁ, kaṭattārūpaṁ, upādārūpaṁ, āpodhātuṁ paṭicca itthindriyaṁ…pe…  kabaḷīkāro āhāro. (1) </div>
</div>
<div class="q" id="p_38P2_663"> <div class="p">
<span class="pN">663</span>Appaṭighaṁ dhammaṁ paṭicca sappaṭigho dhammo uppajjati hetupaccayā—  appaṭighe khandhe paṭicca sappaṭighaṁ cittasamuṭṭhānaṁ rūpaṁ; paṭisandhikkhaṇe…pe…  āpodhātuṁ paṭicca sappaṭighā mahābhūtā, āpodhātuṁ paṭicca sappaṭighaṁ cittasamuṭṭhānaṁ rūpaṁ, kaṭattārūpaṁ, upādārūpaṁ, āpodhātuṁ paṭicca cakkhāyatanaṁ…pe…  phoṭṭhabbāyatanaṁ. (2) </div>
</div>
<div class="q" id="p_38P2_664"> <div class="p">
<span class="pN">664</span>Appaṭighaṁ dhammaṁ paṭicca sappaṭigho ca appaṭigho ca dhammā uppajjanti hetupaccayā—  appaṭighaṁ ekaṁ khandhaṁ paṭicca tayo khandhā sappaṭighañca appaṭighañca cittasamuṭṭhānaṁ rūpaṁ…pe…  dve khandhe…pe…  paṭisandhikkhaṇe…pe…  āpodhātuṁ paṭicca sappaṭighañca appaṭighañca cittasamuṭṭhānaṁ rūpaṁ, kaṭattārūpaṁ, upādārūpaṁ, āpodhātuṁ paṭicca cakkhāyatanaṁ…pe…  phoṭṭhabbāyatanaṁ, itthindriyaṁ…pe…  kabaḷīkāro āhāro. (3) </div>
</div>
<div class="q" id="p_38P2_665"> <div class="divNumber">55.</div> <div class="p">
<span class="pN">665</span>Sappaṭighañca appaṭighañca dhammaṁ paṭicca sappaṭigho dhammo uppajjati hetupaccayā—  appaṭighe khandhe ca mahābhūte ca paṭicca sappaṭighaṁ cittasamuṭṭhānaṁ rūpaṁ; paṭisandhikkhaṇe…pe…  sappaṭighaṁ ekaṁ mahābhūtañca āpodhātuñca paṭicca dve mahābhūtā…pe…  sappaṭighe mahābhūte ca āpodhātuñca paṭicca sappaṭighaṁ cittasamuṭṭhānaṁ rūpaṁ, kaṭattārūpaṁ, upādārūpaṁ, phoṭṭhabbāyatanañca āpodhātuñca paṭicca cakkhāyatanaṁ…pe…  rasāyatanaṁ. (1) </div>
</div>
<div class="q" id="p_38P2_666"> <div class="p">
<span class="pN">666</span>Sappaṭighañca appaṭighañca dhammaṁ paṭicca appaṭigho dhammo uppajjati hetupaccayā—  appaṭighe khandhe ca mahābhūte ca paṭicca appaṭighaṁ cittasamuṭṭhānaṁ rūpaṁ; paṭisandhikkhaṇe appaṭighe khandhe ca mahābhūte ca paṭicca appaṭighaṁ kaṭattārūpaṁ, phoṭṭhabbāyatanañca āpodhātuñca paṭicca appaṭighaṁ cittasamuṭṭhānaṁ rūpaṁ, kaṭattārūpaṁ, upādārūpaṁ, phoṭṭhabbāyatanañca āpodhātuñca paṭicca itthindriyaṁ…pe…  kabaḷīkāro āhāro. (2) </div>
</div>
<div class="q" id="p_38P2_667"> <div class="p">
<span class="pN">667</span>Sappaṭighañca appaṭighañca dhammaṁ paṭicca sappaṭigho ca appaṭigho ca dhammā uppajjanti hetupaccayā—  appaṭighe khandhe ca mahābhūte ca paṭicca sappaṭighañca appaṭighañca cittasamuṭṭhānaṁ rūpaṁ; paṭisandhikkhaṇe…pe…  appaṭighe khandhe ca mahābhūte ca paṭicca sappaṭighañca appaṭighañca kaṭattārūpaṁ, phoṭṭhabbāyatanañca āpodhātuñca paṭicca sappaṭighañca appaṭighañca cittasamuṭṭhānaṁ rūpaṁ, kaṭattārūpaṁ, upādārūpaṁ, phoṭṭhabbāyatanañca āpodhātuñca paṭicca cakkhāyatanaṁ…pe…  rasāyatanaṁ, itthindriyaṁ…pe…  kabaḷīkāro āhāro. (3) </div>
</div>
</html>

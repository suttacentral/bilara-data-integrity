<html>
<div class="i">1.4.5 Upekkhāsamannāgatakathā</div>
<div class="h">Mahāpaṇṇāsaka</div>
<div class="h">Catutthavagga</div>
<div class="h">Upekkhāsamannāgatakathā</div>
<div class="q" id="p_32Kv_1358"> <div class="divNumber">397.</div> <div class="p">
<span class="pN">1358</span>๐ Arahā chahi upekkhāhi samannāgatoti? Āmantā. Arahā chahi phassehi, chahi vedanāhi, chahi saññāhi…pe…  chahi paññāhi samannāgatoti? Na hevaṁ vattabbe…pe… . </div>
</div>
<div class="q" id="p_32Kv_1359"> <div class="p">
<span class="pN">1359</span>๐ Arahā chahi upekkhāhi samannāgatoti? Āmantā. Arahā cakkhunā rūpaṁ passanto sotena saddaṁ suṇāti, ghānena gandhaṁ ghāyati, jivhāya rasaṁ sāyati, kāyena phoṭṭhabbaṁ phusati, manasā dhammaṁ vijānāti…pe…  manasā dhammaṁ vijānanto cakkhunā rūpaṁ passati, sotena saddaṁ suṇāti, ghānena gandhaṁ ghāyati, jivhāya rasaṁ sāyati, kāyena phoṭṭhabbaṁ phusatīti? Na hevaṁ vattabbe…pe… . </div>
</div>
<div class="q" id="p_32Kv_1360"> <div class="p">
<span class="pN">1360</span>๐ Arahā chahi upekkhāhi samannāgatoti? Āmantā. Satataṁ samitaṁ abbokiṇṇaṁ chahi upekkhāhi samannāgato samohito, cha upekkhāyo paccupaṭṭhitāti? Na hevaṁ vattabbe…pe… . </div>
</div>
<div class="q" id="p_32Kv_1361"> <div class="p">
<span class="pN">1361</span>× Na vattabbaṁ—  “arahā chahi upekkhāhi samannāgato”ti? Āmantā. Nanu arahā chaḷaṅgupekkhoti? Āmantā. Hañci arahā chaḷaṅgupekkho, tena vata re vattabbe—  “arahā chahi upekkhāhi samannāgato”ti…pe… . </div>
</div>
<div class="CENTER" id="p_32Kv_1362">
<span class="pN">1362</span>Upekkhāsamannāgatakathā niṭṭhitā.</div>
</html>

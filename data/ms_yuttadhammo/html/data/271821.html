<html>
<div class="i">1.10 Dutiyamārakathā</div>
<div class="h">Mahākhandhaka</div>
<div class="h">Dutiyamārakathā</div>
<div class="q" id="p_3V_147"> <div class="divNumber">35.</div> <div class="p">
<span class="pN">147</span>Atha kho bhagavā vassaṁvuṭṭho bhikkhū āmantesi— “mayhaṁ kho, bhikkhave, yoniso manasikārā yoniso sammappadhānā anuttarā vimutti anuppattā, anuttarā vimutti sacchikatā. Tumhepi, bhikkhave, yoniso manasikārā yoniso sammappadhānā anuttaraṁ vimuttiṁ anupāpuṇātha, anuttaraṁ vimuttiṁ sacchikarothā”ti. Atha kho māro pāpimā yena bhagavā tenupasaṅkami, upasaṅkamitvā bhagavantaṁ gāthāya ajjhabhāsi— </div>
</div>
<div class="q" id="p_3V_148"> <div class="p"> <table class="singleColumn"> <tr> <td> <div class="pN">148</div> <div class="G">“Baddhosi mārapāsehi,</div> </td> </tr> <tr> <td> <div class="G">ye dibbā ye ca mānusā;</div> </td> </tr> <tr> <td> <div class="G">Mahābandhanabaddhosi,</div> </td> </tr> <tr> <td> <div class="G">na me samaṇa mokkhasī”ti.</div> </td> </tr> </table> </div>
</div>
<div class="q" id="p_3V_149"> <div class="p"> <table class="singleColumn"> <tr> <td> <div class="pN">149</div> <div class="G">“Muttāhaṁ mārapāsehi,</div> </td> </tr> <tr> <td> <div class="G">Ye dibbā ye ca mānusā;</div> </td> </tr> <tr> <td> <div class="G">Mahābandhanamuttomhi,</div> </td> </tr> <tr> <td> <div class="G">Nihato tvamasi antakā”ti.</div> </td> </tr> </table> </div>
</div>
<div class="q" id="p_3V_150"> <div class="p">
<span class="pN">150</span>Atha kho māro pāpimā— “jānāti maṁ bhagavā, jānāti maṁ sugato”ti dukkhī dummano tatthevantaradhāyi. </div>
</div>
<div class="CENTER" id="p_3V_151">
<span class="pN">151</span>Dutiyamārakathā niṭṭhitā.</div>
</html>

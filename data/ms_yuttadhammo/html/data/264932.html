<html>
<div class="i"> Anantara</div>
<div class="h">Āsavagocchaka</div>
<div class="h">Āsavasāsavaduka</div>
<div class="h">Pañhāvāra</div>
<div class="h">Paccayānulomādi</div>
<div class="h">Vibhaṅgavāra</div>
<div class="h">Anantara</div>
<div class="q" id="p_38P2_1268"> <div class="divNumber">112.</div> <div class="p">
<span class="pN">1268</span>Āsavo ceva sāsavo ca dhammo āsavassa ceva sāsavassa ca dhammassa anantarapaccayena paccayo—  purimā purimā āsavā pacchimānaṁ pacchimānaṁ āsavānaṁ anantarapaccayena paccayo. (1) </div>
</div>
<div class="q" id="p_38P2_1269"> <div class="p">
<span class="pN">1269</span>Āsavo ceva sāsavo ca dhammo sāsavassa ceva no ca āsavassa dhammassa anantarapaccayena paccayo—  purimā purimā āsavā pacchimānaṁ pacchimānaṁ sāsavānañceva no ca āsavānaṁ khandhānaṁ anantarapaccayena paccayo; āsavā vuṭṭhānassa anantarapaccayena paccayo. (2) </div>
</div>
<div class="q" id="p_38P2_1270"> <div class="p">
<span class="pN">1270</span>Āsavo ceva sāsavo ca dhammo āsavassa ceva sāsavassa ca sāsavassa ceva no ca āsavassa ca dhammassa anantarapaccayena paccayo—  purimā purimā āsavā pacchimānaṁ pacchimānaṁ āsavānaṁ sampayuttakānañca khandhānaṁ anantarapaccayena paccayo. (3) </div>
</div>
<div class="q" id="p_38P2_1271"> <div class="divNumber">113.</div> <div class="p">
<span class="pN">1271</span>Sāsavo ceva no ca āsavo dhammo sāsavassa ceva no ca āsavassa dhammassa anantarapaccayena paccayo—  purimā purimā sāsavā ceva no ca āsavā khandhā pacchimānaṁ pacchimānaṁ sāsavānañceva no ca āsavānaṁ khandhānaṁ anantarapaccayena paccayo; anulomaṁ gotrabhussa, anulomaṁ vodānassa, āvajjanā sāsavānañceva no ca āsavānaṁ khandhānaṁ anantarapaccayena paccayo. (1) </div>
</div>
<div class="q" id="p_38P2_1272"> <div class="p">
<span class="pN">1272</span>Sāsavo ceva no ca āsavo dhammo āsavassa ceva sāsavassa ca dhammassa anantarapaccayena paccayo—  purimā purimā sāsavā ceva no ca āsavā khandhā pacchimānaṁ pacchimānaṁ āsavānaṁ anantarapaccayena paccayo; āvajjanā āsavānaṁ anantarapaccayena paccayo. (2) </div>
</div>
<div class="q" id="p_38P2_1273"> <div class="p">
<span class="pN">1273</span>Sāsavo ceva no ca āsavo dhammo āsavassa ceva sāsavassa ca sāsavassa ceva no ca āsavassa ca dhammassa anantarapaccayena paccayo—  purimā purimā sāsavā ceva no ca āsavā khandhā pacchimānaṁ pacchimānaṁ āsavānaṁ sampayuttakānañca khandhānaṁ anantarapaccayena paccayo; āvajjanā āsavānaṁ sampayuttakānañca khandhānaṁ anantarapaccayena paccayo. (3) </div>
</div>
<div class="q" id="p_38P2_1274"> <div class="divNumber">114.</div> <div class="p">
<span class="pN">1274</span>Āsavo ceva sāsavo ca sāsavo ceva no ca āsavo ca dhammā āsavassa ceva sāsavassa ca dhammassa anantarapaccayena paccayo—  purimā purimā āsavā ca sampayuttakā ca khandhā pacchimānaṁ pacchimānaṁ āsavānaṁ anantarapaccayena paccayo. (1) </div>
</div>
<div class="q" id="p_38P2_1275"> <div class="p">
<span class="pN">1275</span>Āsavo ceva sāsavo ca sāsavo ceva no ca āsavo ca dhammā sāsavassa ceva no ca āsavassa dhammassa anantarapaccayena paccayo—  purimā purimā āsavā ca sampayuttakā ca khandhā pacchimānaṁ pacchimānaṁ sāsavānañceva no ca āsavānaṁ khandhānaṁ anantarapaccayena paccayo; āsavā ca sampayuttakā ca khandhā vuṭṭhānassa anantarapaccayena paccayo. (2) </div>
</div>
<div class="q" id="p_38P2_1276"> <div class="p">
<span class="pN">1276</span>Āsavo ceva sāsavo ca sāsavo ceva no ca āsavo ca dhammā āsavassa ceva sāsavassa ca sāsavassa ceva no ca āsavassa ca dhammassa anantarapaccayena paccayo—  purimā purimā āsavā ca sampayuttakā ca khandhā pacchimānaṁ pacchimānaṁ āsavānaṁ sampayuttakānañca khandhānaṁ anantarapaccayena paccayo. (Evaṁ sabbaṁ vitthāretabbaṁ.) (3) </div>
</div>
<div class="q" id="p_38P2_1277"> <div class="p">
<span class="pN">1277</span>(Āsavadukepi anantaraṁ iminā sadisaṁ kātabbaṁ. Āvajjanāpi vuṭṭhānampi evaṁ samuddiṭṭhaṁ saṁkhittaṁ. Sabbaṁ paripuṇṇaṁ. Āsavadukasadisaṁ kātabbaṁ, ninnānaṁ.) </div>
</div>
<div class="CENTER" id="p_38P2_1278">
<span class="pN">1278</span>Āsavasāsavadukaṁ niṭṭhitaṁ.</div>
</html>

<html>
<div class="i"> Anantarādi</div>
<div class="h">Upādānagocchaka</div>
<div class="h">Upādānaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Anantarādi</div>
<div class="q" id="p_38P2_3584"> <div class="divNumber">23.</div> <div class="p">
<span class="pN">3584</span>Upādāno dhammo upādānassa dhammassa anantarapaccayena paccayo—  purimā purimā upādānā pacchimānaṁ pacchimānaṁ upādānānaṁ anantarapaccayena paccayo. (Mūlaṁ kātabbaṁ.) Purimā purimā upādānā pacchimānaṁ pacchimānaṁ noupādānānaṁ khandhānaṁ anantarapaccayena paccayo; upādānaṁ vuṭṭhānassa anantarapaccayena paccayo. (Mūlaṁ kātabbaṁ.) Purimā purimā upādānā pacchimānaṁ pacchimānaṁ upādānānaṁ sampayuttakānañca khandhānaṁ anantarapaccayena paccayo. (3) </div>
</div>
<div class="q" id="p_38P2_3585"> <div class="divNumber">24.</div> <div class="p">
<span class="pN">3585</span>Noupādāno dhammo noupādānassa dhammassa anantarapaccayena paccayo—  purimā purimā noupādānā khandhā pacchimānaṁ pacchimānaṁ noupādānānaṁ khandhānaṁ anantarapaccayena paccayo; anulomaṁ gotrabhussa…pe…  phalasamāpattiyā anantarapaccayena paccayo. (1) </div>
</div>
<div class="q" id="p_38P2_3586"> <div class="p">
<span class="pN">3586</span>Noupādāno dhammo upādānassa dhammassa anantarapaccayena paccayo—  purimā purimā noupādānā khandhā pacchimānaṁ pacchimānaṁ upādānānaṁ khandhānaṁ anantarapaccayena paccayo; āvajjanā upādānānaṁ anantarapaccayena paccayo. (2) </div>
</div>
<div class="q" id="p_38P2_3587"> <div class="p">
<span class="pN">3587</span>Noupādāno dhammo upādānassa ca noupādānassa ca dhammassa anantarapaccayena paccayo—  purimā purimā noupādānā khandhā pacchimānaṁ pacchimānaṁ upādānānaṁ sampayuttakānañca khandhānaṁ anantarapaccayena paccayo; āvajjanā upādānānaṁ sampayuttakānañca khandhānaṁ anantarapaccayena paccayo. (3) </div>
</div>
<div class="q" id="p_38P2_3588"> <div class="divNumber">25.</div> <div class="p">
<span class="pN">3588</span>Upādāno ca noupādāno ca dhammā upādānassa dhammassa anantarapaccayena paccayo—  purimā purimā upādānā ca sampayuttakā ca khandhā pacchimānaṁ pacchimānaṁ upādānānaṁ anantarapaccayena paccayo. (Mūlaṁ kātabbaṁ.) Purimā purimā upādānā ca sampayuttakā ca khandhā pacchimānaṁ pacchimānaṁ noupādānānaṁ khandhānaṁ anantarapaccayena paccayo; upādānā ca sampayuttakā ca khandhā vuṭṭhānassa anantarapaccayena paccayo. (Mūlaṁ kātabbaṁ.) Purimā purimā upādānā ca sampayuttakā ca khandhā pacchimānaṁ pacchimānaṁ upādānānaṁ sampayuttakānañca khandhānaṁ anantarapaccayena paccayo. (3) </div>
</div>
<div class="q" id="p_38P2_3589"> <div class="p">
<span class="pN">3589</span>Samanantarapaccayena paccayo…  sahajātapaccayena paccayo (paṭiccasadisaṁ)…  aññamaññapaccayena paccayo (paṭiccasadisaṁ)…  nissayapaccayena paccayo. (Paccayasadisaṁ.) </div>
</div>
</html>

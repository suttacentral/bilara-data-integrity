<html>
<div class="i">6.5 Opavayhattheraapadāna</div>
<div class="h">Bījanivagga</div>
<div class="h">Opavayhattheraapadāna</div>
<div class="q" id="p_20Ap1_1416"> <div class="divNumber">33.</div> <div class="p"> <table class="singleColumn"> <tr> <td> <div class="pN">1416</div> <div class="G">“Padumuttarabuddhassa,</div> </td> </tr> <tr> <td> <div class="G">ājānīyamadāsahaṁ;</div> </td> </tr> <tr> <td> <div class="G">Niyyādetvāna sambuddhe,</div> </td> </tr> <tr> <td> <div class="G">agamāsiṁ sakaṁ gharaṁ.</div> </td> </tr> </table> </div>
</div>
<div class="q" id="p_20Ap1_1417"> <div class="divNumber">34.</div> <div class="p"> <table class="singleColumn"> <tr> <td> <div class="pN">1417</div> <div class="G">Devalo nāma nāmena,</div> </td> </tr> <tr> <td> <div class="G">satthuno aggasāvako;</div> </td> </tr> <tr> <td> <div class="G">Varadhammassa dāyādo,</div> </td> </tr> <tr> <td> <div class="G">āgacchi mama santikaṁ.</div> </td> </tr> </table> </div>
</div>
<div class="q" id="p_20Ap1_1418"> <div class="divNumber">35.</div> <div class="p"> <table class="singleColumn"> <tr> <td> <div class="pN">1418</div> <div class="G">Sapattabhāro bhagavā,</div> </td> </tr> <tr> <td> <div class="G">ājāneyyo na kappati;</div> </td> </tr> <tr> <td> <div class="G">Tava saṅkappamaññāya,</div> </td> </tr> <tr> <td> <div class="G">adhivāsesi cakkhumā.</div> </td> </tr> </table> </div>
</div>
<div class="q" id="p_20Ap1_1419"> <div class="divNumber">36.</div> <div class="p"> <table class="singleColumn"> <tr> <td> <div class="pN">1419</div> <div class="G">Agghāpetvā vātajavaṁ,</div> </td> </tr> <tr> <td> <div class="G">sindhavaṁ sīghavāhanaṁ;</div> </td> </tr> <tr> <td> <div class="G">Padumuttarabuddhassa,</div> </td> </tr> <tr> <td> <div class="G">khamanīyamadāsahaṁ.</div> </td> </tr> </table> </div>
</div>
<div class="q" id="p_20Ap1_1420"> <div class="divNumber">37.</div> <div class="p"> <table class="singleColumn"> <tr> <td> <div class="pN">1420</div> <div class="G">Yaṁ yaṁ yonupapajjāmi,</div> </td> </tr> <tr> <td> <div class="G">devattaṁ atha mānusaṁ;</div> </td> </tr> <tr> <td> <div class="G">Khamanīyaṁ vātajavaṁ,</div> </td> </tr> <tr> <td> <div class="G">cittaṁ nibbattate mama.</div> </td> </tr> </table> </div>
</div>
<div class="q" id="p_20Ap1_1421"> <div class="divNumber">38.</div> <div class="p"> <table class="singleColumn"> <tr> <td> <div class="pN">1421</div> <div class="G">Lābhaṁ tesaṁ suladdhaṁva,</div> </td> </tr> <tr> <td> <div class="G">ye labhantupasampadaṁ;</div> </td> </tr> <tr> <td> <div class="G">Punapi payirupāseyyaṁ,</div> </td> </tr> <tr> <td> <div class="G">buddho loke sace bhave.</div> </td> </tr> </table> </div>
</div>
<div class="q" id="p_20Ap1_1422"> <div class="divNumber">39.</div> <div class="p"> <table class="singleColumn"> <tr> <td> <div class="pN">1422</div> <div class="G">Aṭṭhavīsatikkhattuṁhaṁ,</div> </td> </tr> <tr> <td> <div class="G">rājā āsiṁ mahabbalo;</div> </td> </tr> <tr> <td> <div class="G">Cāturanto vijitāvī,</div> </td> </tr> <tr> <td> <div class="G">jambusaṇḍassa issaro.</div> </td> </tr> </table> </div>
</div>
<div class="q" id="p_20Ap1_1423"> <div class="divNumber">40.</div> <div class="p"> <table class="singleColumn"> <tr> <td> <div class="pN">1423</div> <div class="G">Idaṁ pacchimakaṁ mayhaṁ,</div> </td> </tr> <tr> <td> <div class="G">carimo vattate bhavo;</div> </td> </tr> <tr> <td> <div class="G">Pattosmi acalaṁ ṭhānaṁ,</div> </td> </tr> <tr> <td> <div class="G">hitvā jayaparājayaṁ.</div> </td> </tr> </table> </div>
</div>
<div class="q" id="p_20Ap1_1424"> <div class="divNumber">41.</div> <div class="p"> <table class="singleColumn"> <tr> <td> <div class="pN">1424</div> <div class="G">Catutiṁsasahassamhi,</div> </td> </tr> <tr> <td> <div class="G">mahātejosi khattiyo;</div> </td> </tr> <tr> <td> <div class="G">Sattaratanasampanno,</div> </td> </tr> <tr> <td> <div class="G">cakkavattī mahabbalo.</div> </td> </tr> </table> </div>
</div>
<div class="q" id="p_20Ap1_1425"> <div class="divNumber">42.</div> <div class="p"> <table class="singleColumn"> <tr> <td> <div class="pN">1425</div> <div class="G">Paṭisambhidā catasso,</div> </td> </tr> <tr> <td> <div class="G">…pe…</div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_1426"> <div class="p">
<span class="pN">1426</span>Itthaṁ sudaṁ āyasmā opavayho thero imā gāthāyo abhāsitthāti. </div>
</div>
<div class="CENTER" id="p_20Ap1_1427">
<span class="pN">1427</span>Opavayhattherassāpadānaṁ pañcamaṁ.</div>
</html>

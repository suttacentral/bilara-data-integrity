<html>
<div class="i">5.3.4 Maccharīsutta</div>
<div class="h">Pañcamapaṇṇāsaka</div>
<div class="h">Dīghacārikavagga</div>
<div class="h">Maccharīsutta</div>
<div class="q" id="p_16A5_1267"> <div class="divNumber">224.</div> <div class="p">
<span class="pN">1267</span>“Pañcime, bhikkhave, ādīnavā atinivāse. Katame pañca? Āvāsamaccharī hoti, kulamaccharī hoti, lābhamaccharī hoti, vaṇṇamaccharī hoti, dhammamaccharī hoti. Ime kho, bhikkhave, pañca ādīnavā atinivāse. </div>
</div>
<div class="q" id="p_16A5_1268"> <div class="p">
<span class="pN">1268</span>Pañcime, bhikkhave, ānisaṁsā samavatthavāse. Katame pañca? Na āvāsamaccharī hoti, na kulamaccharī hoti, na lābhamaccharī hoti, na vaṇṇamaccharī hoti, na dhammamaccharī hoti. Ime kho, bhikkhave, pañca ānisaṁsā samavatthavāse”ti. </div>
</div>
<div class="CENTER" id="p_16A5_1269">
<span class="pN">1269</span>Catutthaṁ.</div>
</html>

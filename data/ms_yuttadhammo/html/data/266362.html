<html>
<div class="i">27 Gotamabuddhavaṁsa</div>
<div class="h">Gotamabuddhavaṁsa</div>
<div class="q" id="p_21Bu_1036"> <div class="divNumber">1.</div> <div class="p"> <table class="singleColumn"> <tr> <td> <div class="pN">1036</div> <div class="G">“Ahametarahi sambuddho,</div> </td> </tr> <tr> <td> <div class="G">gotamo sakyavaḍḍhano;</div> </td> </tr> <tr> <td> <div class="G">Padhānaṁ padahitvāna,</div> </td> </tr> <tr> <td> <div class="G">patto sambodhimuttamaṁ.</div> </td> </tr> </table> </div>
</div>
<div class="q" id="p_21Bu_1037"> <div class="divNumber">2.</div> <div class="p"> <table class="singleColumn"> <tr> <td> <div class="pN">1037</div> <div class="G">Brahmunā yācito santo,</div> </td> </tr> <tr> <td> <div class="G">dhammacakkaṁ pavattayiṁ;</div> </td> </tr> <tr> <td> <div class="G">Aṭṭhārasannaṁ koṭīnaṁ,</div> </td> </tr> <tr> <td> <div class="G">paṭhamābhisamayo ahu.</div> </td> </tr> </table> </div>
</div>
<div class="q" id="p_21Bu_1038"> <div class="divNumber">3.</div> <div class="p"> <table class="singleColumn"> <tr> <td> <div class="pN">1038</div> <div class="G">Tato parañca desente,</div> </td> </tr> <tr> <td> <div class="G">naradevasamāgame;</div> </td> </tr> <tr> <td> <div class="G">Gaṇanāya na vattabbo,</div> </td> </tr> <tr> <td> <div class="G">dutiyābhisamayo ahu.</div> </td> </tr> </table> </div>
</div>
<div class="q" id="p_21Bu_1039"> <div class="divNumber">4.</div> <div class="p"> <table class="singleColumn"> <tr> <td> <div class="pN">1039</div> <div class="G">Idhevāhaṁ etarahi,</div> </td> </tr> <tr> <td> <div class="G">ovadiṁ mama atrajaṁ;</div> </td> </tr> <tr> <td> <div class="G">Gaṇanāya na vattabbo,</div> </td> </tr> <tr> <td> <div class="G">tatiyābhisamayo ahu.</div> </td> </tr> </table> </div>
</div>
<div class="q" id="p_21Bu_1040"> <div class="divNumber">5.</div> <div class="p"> <table class="singleColumn"> <tr> <td> <div class="pN">1040</div> <div class="G">Ekosi sannipāto me,</div> </td> </tr> <tr> <td> <div class="G">sāvakānaṁ mahesinaṁ;</div> </td> </tr> <tr> <td> <div class="G">Aḍḍhateḷasasatānaṁ,</div> </td> </tr> <tr> <td> <div class="G">bhikkhūnāsi samāgamo.</div> </td> </tr> </table> </div>
</div>
<div class="q" id="p_21Bu_1041"> <div class="divNumber">6.</div> <div class="p"> <table class="singleColumn"> <tr> <td> <div class="pN">1041</div> <div class="G">Virocamāno vimalo,</div> </td> </tr> <tr> <td> <div class="G">bhikkhusaṁghassa majjhago;</div> </td> </tr> <tr> <td> <div class="G">Dadāmi patthitaṁ sabbaṁ,</div> </td> </tr> <tr> <td> <div class="G">maṇīva sabbakāmado.</div> </td> </tr> </table> </div>
</div>
<div class="q" id="p_21Bu_1042"> <div class="divNumber">7.</div> <div class="p"> <table class="singleColumn"> <tr> <td> <div class="pN">1042</div> <div class="G">Phalamākaṅkhamānānaṁ,</div> </td> </tr> <tr> <td> <div class="G">bhavacchandajahesinaṁ;</div> </td> </tr> <tr> <td> <div class="G">Catusaccaṁ pakāsemi,</div> </td> </tr> <tr> <td> <div class="G">anukampāya pāṇinaṁ.</div> </td> </tr> </table> </div>
</div>
<div class="q" id="p_21Bu_1043"> <div class="divNumber">8.</div> <div class="p"> <table class="singleColumn"> <tr> <td> <div class="pN">1043</div> <div class="G">Dasavīsasahassānaṁ,</div> </td> </tr> <tr> <td> <div class="G">dhammābhisamayo ahu;</div> </td> </tr> <tr> <td> <div class="G">Ekadvinnaṁ abhisamayo,</div> </td> </tr> <tr> <td> <div class="G">gaṇanāto asaṅkhiyo.</div> </td> </tr> </table> </div>
</div>
<div class="q" id="p_21Bu_1044"> <div class="divNumber">9.</div> <div class="p"> <table class="singleColumn"> <tr> <td> <div class="pN">1044</div> <div class="G">Vitthārikaṁ bāhujaññaṁ,</div> </td> </tr> <tr> <td> <div class="G">iddhaṁ phītaṁ suphullitaṁ;</div> </td> </tr> <tr> <td> <div class="G">Idha mayhaṁ sakyamunino,</div> </td> </tr> <tr> <td> <div class="G">sāsanaṁ suvisodhitaṁ.</div> </td> </tr> </table> </div>
</div>
<div class="q" id="p_21Bu_1045"> <div class="divNumber">10.</div> <div class="p"> <table class="singleColumn"> <tr> <td> <div class="pN">1045</div> <div class="G">Anāsavā vītarāgā,</div> </td> </tr> <tr> <td> <div class="G">santacittā samāhitā;</div> </td> </tr> <tr> <td> <div class="G">Bhikkhūnekasatā sabbe,</div> </td> </tr> <tr> <td> <div class="G">parivārenti maṁ sadā.</div> </td> </tr> </table> </div>
</div>
<div class="q" id="p_21Bu_1046"> <div class="divNumber">11.</div> <div class="p"> <table class="singleColumn"> <tr> <td> <div class="pN">1046</div> <div class="G">Idāni ye etarahi,</div> </td> </tr> <tr> <td> <div class="G">jahanti mānusaṁ bhavaṁ;</div> </td> </tr> <tr> <td> <div class="G">Appattamānasā sekhā,</div> </td> </tr> <tr> <td> <div class="G">te bhikkhū viññugarahitā.</div> </td> </tr> </table> </div>
</div>
<div class="q" id="p_21Bu_1047"> <div class="divNumber">12.</div> <div class="p"> <table class="singleColumn"> <tr> <td> <div class="pN">1047</div> <div class="G">Ariyañca santhomayantā,</div> </td> </tr> <tr> <td> <div class="G">sadā dhammaratā janā;</div> </td> </tr> <tr> <td> <div class="G">Bujjhissanti satimanto,</div> </td> </tr> <tr> <td> <div class="G">saṁsārasaritaṁ gatā.</div> </td> </tr> </table> </div>
</div>
<div class="q" id="p_21Bu_1048"> <div class="divNumber">13.</div> <div class="p"> <table class="singleColumn"> <tr> <td> <div class="pN">1048</div> <div class="G">Nagaraṁ kapilavatthu me,</div> </td> </tr> <tr> <td> <div class="G">rājā suddhodano pitā;</div> </td> </tr> <tr> <td> <div class="G">Mayhaṁ janettikā mātā,</div> </td> </tr> <tr> <td> <div class="G">māyādevīti vuccati.</div> </td> </tr> </table> </div>
</div>
<div class="q" id="p_21Bu_1049"> <div class="divNumber">14.</div> <div class="p"> <table class="singleColumn"> <tr> <td> <div class="pN">1049</div> <div class="G">Ekūnatiṁsavassāni,</div> </td> </tr> <tr> <td> <div class="G">agāraṁ ajjhahaṁ vasiṁ;</div> </td> </tr> <tr> <td> <div class="G">Rammo surammo subhako,</div> </td> </tr> <tr> <td> <div class="G">tayo pāsādamuttamā.</div> </td> </tr> </table> </div>
</div>
<div class="q" id="p_21Bu_1050"> <div class="divNumber">15.</div> <div class="p"> <table class="singleColumn"> <tr> <td> <div class="pN">1050</div> <div class="G">Cattārīsasahassāni,</div> </td> </tr> <tr> <td> <div class="G">nāriyo samalaṅkatā;</div> </td> </tr> <tr> <td> <div class="G">Bhaddakañcanā nāma nārī,</div> </td> </tr> <tr> <td> <div class="G">rāhulo nāma atrajo.</div> </td> </tr> </table> </div>
</div>
<div class="q" id="p_21Bu_1051"> <div class="divNumber">16.</div> <div class="p"> <table class="singleColumn"> <tr> <td> <div class="pN">1051</div> <div class="G">Nimitte caturo disvā,</div> </td> </tr> <tr> <td> <div class="G">assayānena nikkhamiṁ;</div> </td> </tr> <tr> <td> <div class="G">Chabbassaṁ padhānacāraṁ,</div> </td> </tr> <tr> <td> <div class="G">acariṁ dukkaraṁ ahaṁ.</div> </td> </tr> </table> </div>
</div>
<div class="q" id="p_21Bu_1052"> <div class="divNumber">17.</div> <div class="p"> <table class="singleColumn"> <tr> <td> <div class="pN">1052</div> <div class="G">Bārāṇasiyaṁ isipatane,</div> </td> </tr> <tr> <td> <div class="G">Cakkaṁ pavattitaṁ mayā;</div> </td> </tr> <tr> <td> <div class="G">Ahaṁ gotamasambuddho,</div> </td> </tr> <tr> <td> <div class="G">Saraṇaṁ sabbapāṇinaṁ.</div> </td> </tr> </table> </div>
</div>
<div class="q" id="p_21Bu_1053"> <div class="divNumber">18.</div> <div class="p"> <table class="singleColumn"> <tr> <td> <div class="pN">1053</div> <div class="G">Kolito upatisso ca,</div> </td> </tr> <tr> <td> <div class="G">dve bhikkhū aggasāvakā;</div> </td> </tr> <tr> <td> <div class="G">Ānando nāmupaṭṭhāko,</div> </td> </tr> <tr> <td> <div class="G">santikāvacaro mama;</div> </td> </tr> <tr> <td> <div class="G">Khemā uppalavaṇṇā ca,</div> </td> </tr> <tr> <td> <div class="G">bhikkhunī aggasāvikā.</div> </td> </tr> </table> </div>
</div>
<div class="q" id="p_21Bu_1054"> <div class="divNumber">19.</div> <div class="p"> <table class="singleColumn"> <tr> <td> <div class="pN">1054</div> <div class="G">Citto hatthāḷavako ca,</div> </td> </tr> <tr> <td> <div class="G">aggupaṭṭhākupāsakā;</div> </td> </tr> <tr> <td> <div class="G">Nandamātā ca uttarā,</div> </td> </tr> <tr> <td> <div class="G">aggupaṭṭhākupāsikā.</div> </td> </tr> </table> </div>
</div>
<div class="q" id="p_21Bu_1055"> <div class="divNumber">20.</div> <div class="p"> <table class="singleColumn"> <tr> <td> <div class="pN">1055</div> <div class="G">Ahaṁ assatthamūlamhi,</div> </td> </tr> <tr> <td> <div class="G">patto sambodhimuttamaṁ;</div> </td> </tr> <tr> <td> <div class="G">Byāmappabhā sadā mayhaṁ,</div> </td> </tr> <tr> <td> <div class="G">soḷasahatthamuggatā.</div> </td> </tr> </table> </div>
</div>
<div class="q" id="p_21Bu_1056"> <div class="divNumber">21.</div> <div class="p"> <table class="singleColumn"> <tr> <td> <div class="pN">1056</div> <div class="G">Appaṁ vassasataṁ āyu,</div> </td> </tr> <tr> <td> <div class="G">idānetarahi vijjati;</div> </td> </tr> <tr> <td> <div class="G">Tāvatā tiṭṭhamānohaṁ,</div> </td> </tr> <tr> <td> <div class="G">tāremi janataṁ bahuṁ.</div> </td> </tr> </table> </div>
</div>
<div class="q" id="p_21Bu_1057"> <div class="divNumber">22.</div> <div class="p"> <table class="singleColumn"> <tr> <td> <div class="pN">1057</div> <div class="G">Ṭhapayitvāna dhammukkaṁ,</div> </td> </tr> <tr> <td> <div class="G">pacchimaṁ janabodhanaṁ;</div> </td> </tr> <tr> <td> <div class="G">Ahampi nacirasseva,</div> </td> </tr> <tr> <td> <div class="G">saddhiṁ sāvakasaṁghato;</div> </td> </tr> <tr> <td> <div class="G">Idheva parinibbissaṁ,</div> </td> </tr> <tr> <td> <div class="G">aggīvāhārasaṅkhayā.</div> </td> </tr> </table> </div>
</div>
<div class="q" id="p_21Bu_1058"> <div class="divNumber">23.</div> <div class="p"> <table class="singleColumn"> <tr> <td> <div class="pN">1058</div> <div class="G">Tāni ca atulatejāni,</div> </td> </tr> <tr> <td> <div class="G">Imāni ca dasabalāni;</div> </td> </tr> <tr> <td> <div class="G">Ayañca guṇadhāraṇo deho,</div> </td> </tr> <tr> <td> <div class="G">Dvattiṁsavaralakkhaṇavicitto.</div> </td> </tr> </table> </div>
</div>
<div class="q" id="p_21Bu_1059"> <div class="divNumber">24.</div> <div class="p"> <table class="singleColumn"> <tr> <td> <div class="pN">1059</div> <div class="G">Dasa disā pabhāsetvā,</div> </td> </tr> <tr> <td> <div class="G">Sataraṁsīva chappabhā;</div> </td> </tr> <tr> <td> <div class="G">Sabbaṁ tamantarahissanti,</div> </td> </tr> <tr> <td> <div class="G">Nanu rittā sabbasaṅkhārā”ti. (1032)</div> </td> </tr> </table> </div>
</div>
<div class="CENTER" id="p_21Bu_1060">
<span class="pN">1060</span>Gotamassa bhagavato vaṁso pañcavīsatimo.</div>
</html>

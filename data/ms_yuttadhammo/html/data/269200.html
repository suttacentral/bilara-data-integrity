<html>
<div class="i">4.1.7 Palāsajātaka</div>
<div class="h">Catukkanipāta</div>
<div class="h">Kāliṅgavagga</div>
<div class="h">Palāsajātaka</div>
<div class="q" id="p_22J_913"> <div class="divNumber">25.</div> <div class="p"> <table class="singleColumn"> <tr> <td> <div class="pN">913</div> <div class="G">“Acetanaṁ brāhmaṇa assuṇantaṁ,</div> </td> </tr> <tr> <td> <div class="G">Jāno ajānantamimaṁ palāsaṁ;</div> </td> </tr> <tr> <td> <div class="G">Āraddhaviriyo dhuvaṁ appamatto,</div> </td> </tr> <tr> <td> <div class="G">Sukhaseyyaṁ pucchasi kissa hetu”.</div> </td> </tr> </table> </div>
</div>
<div class="q" id="p_22J_914"> <div class="divNumber">26.</div> <div class="p"> <table class="singleColumn"> <tr> <td> <div class="pN">914</div> <div class="G">“Dūre suto ceva brahā ca rukkho,</div> </td> </tr> <tr> <td> <div class="G">Dese ṭhito bhūtanivāsarūpo;</div> </td> </tr> <tr> <td> <div class="G">Tasmā namassāmi imaṁ palāsaṁ,</div> </td> </tr> <tr> <td> <div class="G">Ye cettha bhūtā te dhanassa hetu”.</div> </td> </tr> </table> </div>
</div>
<div class="q" id="p_22J_915"> <div class="divNumber">27.</div> <div class="p"> <table class="singleColumn"> <tr> <td> <div class="pN">915</div> <div class="G">“So te karissāmi yathānubhāvaṁ,</div> </td> </tr> <tr> <td> <div class="G">Kataññutaṁ brāhmaṇa pekkhamāno;</div> </td> </tr> <tr> <td> <div class="G">Kathañhi āgamma sataṁ sakāse,</div> </td> </tr> <tr> <td> <div class="G">Moghāni te assu pariphanditāni.</div> </td> </tr> </table> </div>
</div>
<div class="q" id="p_22J_916"> <div class="divNumber">28.</div> <div class="p"> <table class="singleColumn"> <tr> <td> <div class="pN">916</div> <div class="G">Yo tindukarukkhassa paro pilakkho,</div> </td> </tr> <tr> <td> <div class="G">Parivārito pubbayañño uḷāro;</div> </td> </tr> <tr> <td> <div class="G">Tassesa mūlasmiṁ nidhi nikhāto,</div> </td> </tr> <tr> <td> <div class="G">Adāyādo gaccha taṁ uddharāhī”ti.</div> </td> </tr> </table> </div>
</div>
<div class="CENTER" id="p_22J_917">
<span class="pN">917</span>Palāsajātakaṁ sattamaṁ.</div>
</html>

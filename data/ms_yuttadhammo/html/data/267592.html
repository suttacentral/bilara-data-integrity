<html>
<div class="i">46.8 Jātipupphiyattheraapadāna</div>
<div class="h">Jagatidāyakavagga</div>
<div class="h">Jātipupphiyattheraapadāna</div>
<div class="q" id="p_20Ap1_5941"> <div class="divNumber">49.</div> <div class="p"> <table class="singleColumn"> <tr> <td> <div class="pN">5941</div> <div class="G">“Parinibbute bhagavati,</div> </td> </tr> <tr> <td> <div class="G">padumuttare mahāyase;</div> </td> </tr> <tr> <td> <div class="G">Pupphavaṭaṁsake katvā,</div> </td> </tr> <tr> <td> <div class="G">sarīramabhiropayiṁ.</div> </td> </tr> </table> </div>
</div>
<div class="q" id="p_20Ap1_5942"> <div class="divNumber">50.</div> <div class="p"> <table class="singleColumn"> <tr> <td> <div class="pN">5942</div> <div class="G">Tattha cittaṁ pasādetvā,</div> </td> </tr> <tr> <td> <div class="G">nimmānaṁ agamāsahaṁ;</div> </td> </tr> <tr> <td> <div class="G">Devalokagato santo,</div> </td> </tr> <tr> <td> <div class="G">puññakammaṁ sarāmahaṁ.</div> </td> </tr> </table> </div>
</div>
<div class="q" id="p_20Ap1_5943"> <div class="divNumber">51.</div> <div class="p"> <table class="singleColumn"> <tr> <td> <div class="pN">5943</div> <div class="G">Ambarā pupphavasso me,</div> </td> </tr> <tr> <td> <div class="G">sabbakālaṁ pavassati;</div> </td> </tr> <tr> <td> <div class="G">Saṁsarāmi manusse ce,</div> </td> </tr> <tr> <td> <div class="G">rājā homi mahāyaso.</div> </td> </tr> </table> </div>
</div>
<div class="q" id="p_20Ap1_5944"> <div class="divNumber">52.</div> <div class="p"> <table class="singleColumn"> <tr> <td> <div class="pN">5944</div> <div class="G">Tahiṁ kusumavasso me,</div> </td> </tr> <tr> <td> <div class="G">abhivassati sabbadā;</div> </td> </tr> <tr> <td> <div class="G">Tasseva pupphapūjāya,</div> </td> </tr> <tr> <td> <div class="G">vāhasā sabbadassino.</div> </td> </tr> </table> </div>
</div>
<div class="q" id="p_20Ap1_5945"> <div class="divNumber">53.</div> <div class="p"> <table class="singleColumn"> <tr> <td> <div class="pN">5945</div> <div class="G">Ayaṁ pacchimako mayhaṁ,</div> </td> </tr> <tr> <td> <div class="G">carimo vattate bhavo;</div> </td> </tr> <tr> <td> <div class="G">Ajjāpi pupphavasso me,</div> </td> </tr> <tr> <td> <div class="G">abhivassati sabbadā.</div> </td> </tr> </table> </div>
</div>
<div class="q" id="p_20Ap1_5946"> <div class="divNumber">54.</div> <div class="p"> <table class="singleColumn"> <tr> <td> <div class="pN">5946</div> <div class="G">Satasahassito kappe,</div> </td> </tr> <tr> <td> <div class="G">yaṁ pupphamabhiropayiṁ;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">dehapūjāyidaṁ phalaṁ.</div> </td> </tr> </table> </div>
</div>
<div class="q" id="p_20Ap1_5947"> <div class="divNumber">55.</div> <div class="p"> <table class="singleColumn"> <tr> <td> <div class="pN">5947</div> <div class="G">Kilesā jhāpitā mayhaṁ,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">viharāmi anāsavo.</div> </td> </tr> </table> </div>
</div>
<div class="q" id="p_20Ap1_5948"> <div class="divNumber">56.</div> <div class="p"> <table class="singleColumn"> <tr> <td> <div class="pN">5948</div> <div class="G">Svāgataṁ vata me āsi,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṁ buddhassa sāsanaṁ.</div> </td> </tr> </table> </div>
</div>
<div class="q" id="p_20Ap1_5949"> <div class="divNumber">57.</div> <div class="p"> <table class="singleColumn"> <tr> <td> <div class="pN">5949</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_5950"> <div class="p">
<span class="pN">5950</span>Itthaṁ sudaṁ āyasmā jātipupphiyo thero imā gāthāyo abhāsitthāti. </div>
</div>
<div class="CENTER" id="p_20Ap1_5951">
<span class="pN">5951</span>Jātipupphiyattherassāpadānaṁ aṭṭhamaṁ.</div>
</html>

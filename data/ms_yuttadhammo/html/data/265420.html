<html>
<div class="i"> Hetu</div>
<div class="h">Mahantaraduka</div>
<div class="h">Upādinnaduka</div>
<div class="h">Paccayavāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Hetu</div>
<div class="q" id="p_38P2_3413"> <div class="divNumber">434.</div> <div class="p">
<span class="pN">3413</span>Upādinnaṁ dhammaṁ paccayā upādinno dhammo uppajjati hetupaccayā— upādinnaṁ ekaṁ khandhaṁ paccayā tayo khandhā…pe… dve khandhe…pe… paṭisandhikkhaṇe upādinnaṁ ekaṁ khandhaṁ paccayā tayo khandhā kaṭattā ca rūpaṁ…pe… dve khandhe…pe… khandhe paccayā vatthu, vatthuṁ paccayā khandhā, ekaṁ mahābhūtaṁ…pe… mahābhūte paccayā kaṭattārūpaṁ upādārūpaṁ, vatthuṁ paccayā upādinnā khandhā. (1) </div>
</div>
<div class="q" id="p_38P2_3414"> <div class="p">
<span class="pN">3414</span>Upādinnaṁ dhammaṁ paccayā anupādinno dhammo uppajjati hetupaccayā— upādinne khandhe paccayā cittasamuṭṭhānaṁ rūpaṁ, vatthuṁ paccayā anupādinnā khandhā. (2) </div>
</div>
<div class="q" id="p_38P2_3415"> <div class="p">
<span class="pN">3415</span>Upādinnaṁ dhammaṁ paccayā upādinno ca anupādinno ca dhammā uppajjanti hetupaccayā— upādinnaṁ ekaṁ khandhaṁ paccayā tayo khandhā cittasamuṭṭhānañca rūpaṁ…pe… dve khandhe…pe…. (3) </div>
</div>
<div class="q" id="p_38P2_3416"> <div class="p">
<span class="pN">3416</span>Anupādinnaṁ dhammaṁ paccayā anupādinno dhammo uppajjati hetupaccayā— anupādinnaṁ ekaṁ khandhaṁ paccayā tayo khandhā cittasamuṭṭhānañca rūpaṁ…pe… dve khandhe…pe… ekaṁ mahābhūtaṁ…pe… mahābhūte paccayā cittasamuṭṭhānaṁ rūpaṁ upādārūpaṁ. (1) </div>
</div>
<div class="q" id="p_38P2_3417"> <div class="p">
<span class="pN">3417</span>Upādinnañca anupādinnañca dhammaṁ paccayā anupādinno dhammo uppajjati hetupaccayā— upādinne khandhe ca mahābhūte ca paccayā cittasamuṭṭhānaṁ rūpaṁ, anupādinnaṁ ekaṁ khandhañca vatthuñca paccayā tayo khandhā…pe… dve khandhe ca…pe…. (1) </div>
</div>
</html>

<html>
<div class="i">18.9 Tikicchakattheraapadāna</div>
<div class="h">Kumudavagga</div>
<div class="h">Tikicchakattheraapadāna</div>
<div class="q" id="p_20Ap1_2564"> <div class="divNumber">39.</div> <div class="p"> <table class="singleColumn"> <tr> <td> <div class="pN">2564</div> <div class="G">“Nagare bandhumatiyā,</div> </td> </tr> <tr> <td> <div class="G">vejjo āsiṁ susikkhito;</div> </td> </tr> <tr> <td> <div class="G">Āturānaṁ sadukkhānaṁ,</div> </td> </tr> <tr> <td> <div class="G">mahājanasukhāvaho.</div> </td> </tr> </table> </div>
</div>
<div class="q" id="p_20Ap1_2565"> <div class="divNumber">40.</div> <div class="p"> <table class="singleColumn"> <tr> <td> <div class="pN">2565</div> <div class="G">Byādhitaṁ samaṇaṁ disvā,</div> </td> </tr> <tr> <td> <div class="G">sīlavantaṁ mahājutiṁ;</div> </td> </tr> <tr> <td> <div class="G">Pasannacitto sumano,</div> </td> </tr> <tr> <td> <div class="G">bhesajjamadadiṁ tadā.</div> </td> </tr> </table> </div>
</div>
<div class="q" id="p_20Ap1_2566"> <div class="divNumber">41.</div> <div class="p"> <table class="singleColumn"> <tr> <td> <div class="pN">2566</div> <div class="G">Arogo āsi teneva,</div> </td> </tr> <tr> <td> <div class="G">samaṇo saṁvutindriyo;</div> </td> </tr> <tr> <td> <div class="G">Asoko nāma nāmena,</div> </td> </tr> <tr> <td> <div class="G">upaṭṭhāko vipassino.</div> </td> </tr> </table> </div>
</div>
<div class="q" id="p_20Ap1_2567"> <div class="divNumber">42.</div> <div class="p"> <table class="singleColumn"> <tr> <td> <div class="pN">2567</div> <div class="G">Ekanavutito kappe,</div> </td> </tr> <tr> <td> <div class="G">yaṁ osadhamadāsahaṁ;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">bhesajjassa idaṁ phalaṁ.</div> </td> </tr> </table> </div>
</div>
<div class="q" id="p_20Ap1_2568"> <div class="divNumber">43.</div> <div class="p"> <table class="singleColumn"> <tr> <td> <div class="pN">2568</div> <div class="G">Ito ca aṭṭhame kappe,</div> </td> </tr> <tr> <td> <div class="G">sabbosadhasanāmako;</div> </td> </tr> <tr> <td> <div class="G">Sattaratanasampanno,</div> </td> </tr> <tr> <td> <div class="G">cakkavattī mahabbalo.</div> </td> </tr> </table> </div>
</div>
<div class="q" id="p_20Ap1_2569"> <div class="divNumber">44.</div> <div class="p"> <table class="singleColumn"> <tr> <td> <div class="pN">2569</div> <div class="G">Paṭisambhidā catasso,</div> </td> </tr> <tr> <td> <div class="G">…pe…</div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_2570"> <div class="p">
<span class="pN">2570</span>Itthaṁ sudaṁ āyasmā tikicchako thero imā gāthāyo abhāsitthāti. </div>
</div>
<div class="CENTER" id="p_20Ap1_2571">
<span class="pN">2571</span>Tikicchakattherassāpadānaṁ navamaṁ.</div>
</html>

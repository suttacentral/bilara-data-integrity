<html>
<div class="i">19.1 Kāyikādiāpatti</div>
<div class="h">Dutiyagāthāsaṅgaṇika</div>
<div class="h">Kāyikādiāpatti</div>
<div class="q" id="p_5V_2232"> <div class="divNumber">474.</div> <div class="p"> <table class="singleColumn"> <tr> <td> <div class="pN">2232</div> <div class="G">Kati āpattiyo kāyikā,</div> </td> </tr> <tr> <td> <div class="G">Kati vācasikā katā;</div> </td> </tr> <tr> <td> <div class="G">Chādentassa kati āpattiyo,</div> </td> </tr> <tr> <td> <div class="G">Kati saṁsaggapaccayā.</div> </td> </tr> </table> </div>
</div>
<div class="q" id="p_5V_2233"> <div class="p"> <table class="singleColumn"> <tr> <td> <div class="pN">2233</div> <div class="G">Chāpattiyo kāyikā,</div> </td> </tr> <tr> <td> <div class="G">Cha vācasikā katā;</div> </td> </tr> <tr> <td> <div class="G">Chādentassa tisso āpattiyo,</div> </td> </tr> <tr> <td> <div class="G">Pañca saṁsaggapaccayā.</div> </td> </tr> </table> </div>
</div>
<div class="q" id="p_5V_2234"> <div class="p"> <table class="singleColumn"> <tr> <td> <div class="pN">2234</div> <div class="G">Aruṇugge kati āpattiyo,</div> </td> </tr> <tr> <td> <div class="G">Kati yāvatatiyakā;</div> </td> </tr> <tr> <td> <div class="G">Katettha aṭṭha vatthukā,</div> </td> </tr> <tr> <td> <div class="G">Katihi sabbasaṅgaho.</div> </td> </tr> </table> </div>
</div>
<div class="q" id="p_5V_2235"> <div class="p"> <table class="singleColumn"> <tr> <td> <div class="pN">2235</div> <div class="G">Aruṇugge tisso āpattiyo,</div> </td> </tr> <tr> <td> <div class="G">Dve yāvatatiyakā;</div> </td> </tr> <tr> <td> <div class="G">Ekettha aṭṭha vatthukā,</div> </td> </tr> <tr> <td> <div class="G">Ekena sabbasaṅgaho.</div> </td> </tr> </table> </div>
</div>
<div class="q" id="p_5V_2236"> <div class="p"> <table class="singleColumn"> <tr> <td> <div class="pN">2236</div> <div class="G">Vinayassa kati mūlāni,</div> </td> </tr> <tr> <td> <div class="G">Yāni buddhena paññattā;</div> </td> </tr> <tr> <td> <div class="G">Vinayagarukā kati vuttā,</div> </td> </tr> <tr> <td> <div class="G">Duṭṭhullacchādanā kati.</div> </td> </tr> </table> </div>
</div>
<div class="q" id="p_5V_2237"> <div class="p"> <table class="singleColumn"> <tr> <td> <div class="pN">2237</div> <div class="G">Vinayassa dve mūlāni,</div> </td> </tr> <tr> <td> <div class="G">yāni buddhena paññattā;</div> </td> </tr> <tr> <td> <div class="G">Vinayagarukā dve vuttā,</div> </td> </tr> <tr> <td> <div class="G">dve duṭṭhullacchādanā.</div> </td> </tr> </table> </div>
</div>
<div class="q" id="p_5V_2238"> <div class="p"> <table class="singleColumn"> <tr> <td> <div class="pN">2238</div> <div class="G">Gāmantare kati āpattiyo,</div> </td> </tr> <tr> <td> <div class="G">Kati nadipārapaccayā;</div> </td> </tr> <tr> <td> <div class="G">Katimaṁsesu thullaccayaṁ,</div> </td> </tr> <tr> <td> <div class="G">Katimaṁsesu dukkaṭaṁ.</div> </td> </tr> </table> </div>
</div>
<div class="q" id="p_5V_2239"> <div class="p"> <table class="singleColumn"> <tr> <td> <div class="pN">2239</div> <div class="G">Gāmantare catasso āpattiyo,</div> </td> </tr> <tr> <td> <div class="G">Catasso nadipārapaccayā;</div> </td> </tr> <tr> <td> <div class="G">Ekamaṁse thullaccayaṁ,</div> </td> </tr> <tr> <td> <div class="G">Navamaṁsesu dukkaṭaṁ.</div> </td> </tr> </table> </div>
</div>
<div class="q" id="p_5V_2240"> <div class="p"> <table class="singleColumn"> <tr> <td> <div class="pN">2240</div> <div class="G">Kati vācasikā rattiṁ,</div> </td> </tr> <tr> <td> <div class="G">Kati vācasikā divā;</div> </td> </tr> <tr> <td> <div class="G">Dadamānassa kati āpattiyo,</div> </td> </tr> <tr> <td> <div class="G">Paṭiggaṇhantassa kittakā.</div> </td> </tr> </table> </div>
</div>
<div class="q" id="p_5V_2241"> <div class="p"> <table class="singleColumn"> <tr> <td> <div class="pN">2241</div> <div class="G">Dve vācasikā rattiṁ,</div> </td> </tr> <tr> <td> <div class="G">Dve vācasikā divā;</div> </td> </tr> <tr> <td> <div class="G">Dadamānassa tisso āpattiyo,</div> </td> </tr> <tr> <td> <div class="G">Cattāro ca paṭiggahe.</div> </td> </tr> </table> </div>
</div>
</html>

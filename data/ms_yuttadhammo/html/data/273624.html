<html>
<div class="i">1.1.10 Araññasutta</div>
<div class="h">Devatāsaṁyutta</div>
<div class="h">Naḷavagga</div>
<div class="h">Araññasutta</div>
<div class="q" id="p_12S1_31"> <div class="divNumber">10.</div> <div class="p">
<span class="pN">31</span>Sāvatthinidānaṁ. Ekamantaṁ ṭhitā kho sā devatā bhagavantaṁ gāthāya ajjhabhāsi—  </div>
</div>
<div class="q" id="p_12S1_32"> <div class="p"> <table class="singleColumn"> <tr> <td> <div class="pN">32</div> <div class="G">“Araññe viharantānaṁ,</div> </td> </tr> <tr> <td> <div class="G">santānaṁ brahmacārinaṁ;</div> </td> </tr> <tr> <td> <div class="G">Ekabhattaṁ bhuñjamānānaṁ,</div> </td> </tr> <tr> <td> <div class="G">kena vaṇṇo pasīdatī”ti.</div> </td> </tr> </table> </div>
</div>
<div class="q" id="p_12S1_33"> <div class="p"> <table class="singleColumn"> <tr> <td> <div class="pN">33</div> <div class="G">“Atītaṁ nānusocanti,</div> </td> </tr> <tr> <td> <div class="G">nappajappanti nāgataṁ;</div> </td> </tr> <tr> <td> <div class="G">Paccuppannena yāpenti,</div> </td> </tr> <tr> <td> <div class="G">tena vaṇṇo pasīdati.</div> </td> </tr> </table> </div>
</div>
<div class="q" id="p_12S1_34"> <div class="p"> <table class="singleColumn"> <tr> <td> <div class="pN">34</div> <div class="G">Anāgatappajappāya,</div> </td> </tr> <tr> <td> <div class="G">atītassānusocanā;</div> </td> </tr> <tr> <td> <div class="G">Etena bālā sussanti,</div> </td> </tr> <tr> <td> <div class="G">naḷova harito luto”ti.</div> </td> </tr> </table> </div>
</div>
<div class="CENTER" id="p_12S1_35">
<span class="pN">35</span>Naḷavaggo paṭhamo.</div>
<div class="SUMMARY" id="p_12S1_36">
<span class="pN">36</span><span class="firstLetter">T</span>assuddānaṁ</div>
<div class="q" id="p_12S1_37"> <div class="p"> <table class="singleColumn"> <tr> <td> <div class="pN">37</div> <div class="G">Oghaṁ nimokkhaṁ upaneyyaṁ,</div> </td> </tr> <tr> <td> <div class="G">Accenti katichindi ca;</div> </td> </tr> <tr> <td> <div class="G">Jāgaraṁ appaṭividitā,</div> </td> </tr> <tr> <td> <div class="G">Susammuṭṭhā mānakāminā;</div> </td> </tr> <tr> <td> <div class="G">Araññe dasamo vutto,</div> </td> </tr> <tr> <td> <div class="G">Vaggo tena pavuccati.</div> </td> </tr> </table> </div>
</div>
</html>

<html>
<div class="i"> Ārammaṇa</div>
<div class="h">Kusalattika</div>
<div class="h">Paccayavāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Ārammaṇa</div>
<div class="q" id="p_36P1_430"> <div class="divNumber">113.</div> <div class="p">
<span class="pN">430</span>Kusalaṁ dhammaṁ paccayā kusalo dhammo uppajjati ārammaṇapaccayā—  kusalaṁ ekaṁ khandhaṁ paccayā tayo khandhā, tayo khandhe paccayā eko khandho, dve khandhe paccayā dve khandhā. (1) </div>
</div>
<div class="q" id="p_36P1_431"> <div class="divNumber">114.</div> <div class="p">
<span class="pN">431</span>Akusalaṁ dhammaṁ paccayā akusalo dhammo uppajjati ārammaṇapaccayā—  akusalaṁ ekaṁ khandhaṁ paccayā tayo khandhā, tayo khandhe paccayā eko khandho, dve khandhe paccayā dve khandhā. (1) </div>
</div>
<div class="q" id="p_36P1_432"> <div class="divNumber">115.</div> <div class="p">
<span class="pN">432</span>Abyākataṁ dhammaṁ paccayā abyākato dhammo uppajjati ārammaṇapaccayā—  vipākābyākataṁ kiriyābyākataṁ ekaṁ khandhaṁ paccayā tayo khandhā, tayo khandhe paccayā eko khandho, dve khandhe paccayā dve khandhā; paṭisandhikkhaṇe vipākābyākataṁ ekaṁ khandhaṁ paccayā tayo khandhā, tayo khandhe paccayā eko khandho, dve khandhe paccayā dve khandhā; vatthuṁ paccayā khandhā; cakkhāyatanaṁ paccayā cakkhuviññāṇaṁ, sotāyatanaṁ paccayā sotaviññāṇaṁ, ghānāyatanaṁ paccayā ghānaviññāṇaṁ, jivhāyatanaṁ paccayā jivhāviññāṇaṁ, kāyāyatanaṁ paccayā kāyaviññāṇaṁ, vatthuṁ paccayā vipākābyākatā kiriyābyākatā khandhā. (1) </div>
</div>
<div class="q" id="p_36P1_433"> <div class="p">
<span class="pN">433</span>Abyākataṁ dhammaṁ paccayā kusalo dhammo uppajjati ārammaṇapaccayā—  vatthuṁ paccayā kusalā khandhā. (2) </div>
</div>
<div class="q" id="p_36P1_434"> <div class="p">
<span class="pN">434</span>Abyākataṁ dhammaṁ paccayā akusalo dhammo uppajjati ārammaṇapaccayā—  vatthuṁ paccayā akusalā khandhā. (3) </div>
</div>
<div class="q" id="p_36P1_435"> <div class="divNumber">116.</div> <div class="p">
<span class="pN">435</span>Kusalañca abyākatañca dhammaṁ paccayā kusalo dhammo uppajjati ārammaṇapaccayā—  kusalaṁ ekaṁ khandhañca vatthuñca paccayā tayo khandhā…pe…  dve khandhe ca vatthuñca paccayā dve khandhā. (1) </div>
</div>
<div class="q" id="p_36P1_436"> <div class="divNumber">117.</div> <div class="p">
<span class="pN">436</span>Akusalañca abyākatañca dhammaṁ paccayā akusalo dhammo uppajjati ārammaṇapaccayā—  akusalaṁ ekaṁ khandhañca vatthuñca paccayā tayo khandhā…pe…  dve khandhe ca vatthuñca paccayā dve khandhā. (1) </div>
</div>
</html>

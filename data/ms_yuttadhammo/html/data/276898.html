<html>
<div class="i">2.1.1.5 Pāṭidesanīyakaṇḍa</div>
<div class="h">Bhikkhunivibhaṅga</div>
<div class="h">Paṭhamabhāga</div>
<div class="h">Katthapaññattivāra</div>
<div class="h">Pāṭidesanīyakaṇḍa</div>
<div class="q" id="p_5V_836"> <div class="divNumber">227.</div> <div class="p">
<span class="pN">836</span>Sappiṁ viññāpetvā bhuñjantiyā pāṭidesanīyaṁ kattha paññattanti? Sāvatthiyaṁ paññattaṁ. Kaṁ ārabbhāti? Chabbaggiyā bhikkhuniyo ārabbha. Kismiṁ vatthusminti? Chabbaggiyā bhikkhuniyo sappiṁ viññāpetvā bhuñjiṁsu, tasmiṁ vatthusmiṁ. Ekā paññatti, ekā anupaññatti. Channaṁ āpattisamuṭṭhānānaṁ catūhi samuṭṭhānehi samuṭṭhāti…pe… . (1) </div>
</div>
<div class="q" id="p_5V_837"> <div class="p">
<span class="pN">837</span>Telaṁ viññāpetvā bhuñjantiyā pāṭidesanīyaṁ kattha paññattanti? Sāvatthiyaṁ paññattaṁ. Kaṁ ārabbhāti? Chabbaggiyā bhikkhuniyo ārabbha. Kismiṁ vatthusminti? Chabbaggiyā bhikkhuniyo telaṁ viññāpetvā bhuñjiṁsu, tasmiṁ vatthusmiṁ. Ekā paññatti, ekā anupaññatti. Channaṁ āpattisamuṭṭhānānaṁ catūhi samuṭṭhānehi samuṭṭhāti…pe… . (2) </div>
</div>
<div class="q" id="p_5V_838"> <div class="p">
<span class="pN">838</span>Madhuṁ viññāpetvā bhuñjantiyā pāṭidesanīyaṁ kattha paññattanti? Sāvatthiyaṁ paññattaṁ. Kaṁ ārabbhāti? Chabbaggiyā bhikkhuniyo ārabbha. Kismiṁ vatthusminti? Chabbaggiyā bhikkhuniyo madhuṁ viññāpetvā bhuñjiṁsu, tasmiṁ vatthusmiṁ. Ekā paññatti, ekā anupaññatti. Channaṁ āpattisamuṭṭhānānaṁ catūhi samuṭṭhānehi samuṭṭhāti…pe… . (3) </div>
</div>
<div class="q" id="p_5V_839"> <div class="p">
<span class="pN">839</span>Phāṇitaṁ viññāpetvā bhuñjantiyā pāṭidesanīyaṁ kattha paññattanti? Sāvatthiyaṁ paññattaṁ. Kaṁ ārabbhāti? Chabbaggiyā bhikkhuniyo ārabbha. Kismiṁ vatthusminti? Chabbaggiyā bhikkhuniyo phāṇitaṁ viññāpetvā bhuñjiṁsu, tasmiṁ vatthusmiṁ. Ekā paññatti, ekā anupaññatti. Channaṁ āpattisamuṭṭhānānaṁ catūhi samuṭṭhānehi samuṭṭhāti…pe… . (4) </div>
</div>
<div class="q" id="p_5V_840"> <div class="p">
<span class="pN">840</span>Macchaṁ viññāpetvā bhuñjantiyā pāṭidesanīyaṁ kattha paññattanti? Sāvatthiyaṁ paññattaṁ. Kaṁ ārabbhāti? Chabbaggiyā bhikkhuniyo ārabbha. Kismiṁ vatthusminti? Chabbaggiyā bhikkhuniyo macchaṁ viññāpetvā bhuñjiṁsu, tasmiṁ vatthusmiṁ. Ekā paññatti, ekā anupaññatti. Channaṁ āpattisamuṭṭhānānaṁ catūhi samuṭṭhānehi samuṭṭhāti…pe… . (5) </div>
</div>
<div class="q" id="p_5V_841"> <div class="p">
<span class="pN">841</span>Maṁsaṁ viññāpetvā bhuñjantiyā pāṭidesanīyaṁ kattha paññattanti? Sāvatthiyaṁ paññattaṁ. Kaṁ ārabbhāti? Chabbaggiyā bhikkhuniyo ārabbha. Kismiṁ vatthusminti? Chabbaggiyā bhikkhuniyo. Maṁsaṁ viññāpetvā bhuñjiṁsu, tasmiṁ vatthusmiṁ. Ekā paññatti, ekā anupaññatti. Channaṁ āpattisamuṭṭhānānaṁ catūhi samuṭṭhānehi samuṭṭhāti…pe… . (6) </div>
</div>
<div class="q" id="p_5V_842"> <div class="p">
<span class="pN">842</span>Khīraṁ viññāpetvā bhuñjantiyā pāṭidesanīyaṁ kattha paññattanti? Sāvatthiyaṁ paññattaṁ. Kaṁ ārabbhāti? Chabbaggiyā bhikkhuniyo ārabbha. Kismiṁ vatthusminti? Chabbaggiyā bhikkhuniyo khīraṁ viññāpetvā bhuñjiṁsu, tasmiṁ vatthusmiṁ. Ekā paññatti, ekā anupaññatti. Channaṁ āpattisamuṭṭhānānaṁ catūhi samuṭṭhānehi samuṭṭhāti…pe… . (7) </div>
</div>
<div class="q" id="p_5V_843"> <div class="p">
<span class="pN">843</span>Dadhiṁ viññāpetvā bhuñjantiyā pāṭidesanīyaṁ kattha paññattanti? Sāvatthiyaṁ paññattaṁ. Kaṁ ārabbhāti? Chabbaggiyā bhikkhuniyo ārabbha. Kismiṁ vatthusminti? Chabbaggiyā bhikkhuniyo dadhiṁ viññāpetvā bhuñjiṁsu, tasmiṁ vatthusmiṁ. Ekā paññatti, ekā anupaññatti. Channaṁ āpattisamuṭṭhānānaṁ catūhi samuṭṭhānehi samuṭṭhāti—  siyā kāyato samuṭṭhāti, na vācato na cittato; siyā kāyato ca vācato ca samuṭṭhāti, na cittato; siyā kāyato ca cittato ca samuṭṭhāti, na vācato; siyā kāyato ca vācato ca cittato ca samuṭṭhāti…pe… . (8) </div>
</div>
<div class="CENTER" id="p_5V_844">
<span class="pN">844</span>Aṭṭha pāṭidesanīyā niṭṭhitā.</div>
<div class="SUMMARY" id="p_5V_845">
<span class="pN">845</span><span class="firstLetter">T</span>assuddānaṁ</div>
<div class="q" id="p_5V_846"> <div class="p"> <table class="singleColumn"> <tr> <td> <div class="pN">846</div> <div class="G">Sappiṁ telaṁ madhuñceva,</div> </td> </tr> <tr> <td> <div class="G">phāṇitaṁ macchameva ca;</div> </td> </tr> <tr> <td> <div class="G">Maṁsaṁ khīraṁ dadhiñcāpi,</div> </td> </tr> <tr> <td> <div class="G">viññāpetvāna bhikkhunī;</div> </td> </tr> <tr> <td> <div class="G">Pāṭidesanīyā aṭṭha,</div> </td> </tr> <tr> <td> <div class="G">sayaṁ buddhena desitāti.</div> </td> </tr> </table> </div>
</div>
<div class="CENTER" id="p_5V_847">
<span class="pN">847</span>Ye sikkhāpadā bhikkhuvibhaṅge vitthāritā te saṁkhittā bhikkhunivibhaṅge.<br> Katthapaññattivāro niṭṭhito paṭhamo.</div>
</html>

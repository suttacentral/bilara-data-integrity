<html>
<div class="i">1.3.5 Musāvādasutta</div>
<div class="h">Ekakanipāta</div>
<div class="h">Tatiyavagga</div>
<div class="h">Musāvādasutta</div>
<div class="q" id="p_18It_142"> <div class="divNumber">25.</div> <div class="p">
<span class="pN">142</span>Vuttañhetaṁ bhagavatā vuttamarahatāti me sutaṁ— </div>
</div>
<div class="q" id="p_18It_143"> <div class="p">
<span class="pN">143</span>“Ekadhammaṁ atītassa, bhikkhave, purisapuggalassa nāhaṁ tassa kiñci pāpakammaṁ akaraṇīyanti vadāmi. Katamaṁ ekadhammaṁ? Yadidaṁ, bhikkhave, sampajānamusāvādo”ti. Etamatthaṁ bhagavā avoca. Tatthetaṁ iti vuccati— </div>
</div>
<div class="q" id="p_18It_144"> <div class="p"> <table class="singleColumn"> <tr> <td> <div class="pN">144</div> <div class="G">“Ekadhammaṁ atītassa,</div> </td> </tr> <tr> <td> <div class="G">musāvādissa jantuno;</div> </td> </tr> <tr> <td> <div class="G">Vitiṇṇaparalokassa,</div> </td> </tr> <tr> <td> <div class="G">natthi pāpaṁ akāriyan”ti.</div> </td> </tr> </table> </div>
</div>
<div class="q" id="p_18It_145"> <div class="p">
<span class="pN">145</span>Ayampi attho vutto bhagavatā, iti me sutanti. </div>
</div>
<div class="CENTER" id="p_18It_146">
<span class="pN">146</span>Pañcamaṁ.</div>
</html>

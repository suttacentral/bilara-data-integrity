<html>
<div class="i"> Atthi</div>
<div class="h">Ganthagocchaka</div>
<div class="h">Ganthaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Atthi</div>
<div class="q" id="p_38P2_1692"> <div class="divNumber">34.</div> <div class="p">
<span class="pN">1692</span>Gantho dhammo ganthassa dhammassa atthipaccayena paccayo…  ekaṁ. (Paṭiccasadisaṁ.) </div>
</div>
<div class="q" id="p_38P2_1693"> <div class="p">
<span class="pN">1693</span>Gantho dhammo noganthassa dhammassa atthipaccayena paccayo—  sahajātaṁ, pacchājātaṁ. <span class="bold">Sahajātā</span>—  ganthā sampayuttakānaṁ khandhānaṁ cittasamuṭṭhānānañca rūpānaṁ atthipaccayena paccayo. <span class="bold">Pacchājātā</span>—  ganthā purejātassa imassa kāyassa atthipaccayena paccayo. (2) </div>
</div>
<div class="q" id="p_38P2_1694"> <div class="p">
<span class="pN">1694</span>Gantho dhammo ganthassa ca noganthassa ca dhammassa atthipaccayena paccayo…  ekaṁ. (Paṭiccasadisaṁ.) (3) </div>
</div>
<div class="q" id="p_38P2_1695"> <div class="divNumber">35.</div> <div class="p">
<span class="pN">1695</span>Nogantho dhammo noganthassa dhammassa atthipaccayena paccayo—  sahajātaṁ, purejātaṁ, pacchājātaṁ, āhāraṁ, indriyaṁ. (Saṁkhittaṁ.) (1) </div>
</div>
<div class="q" id="p_38P2_1696"> <div class="p">
<span class="pN">1696</span>Nogantho dhammo ganthassa dhammassa atthipaccayena paccayo—  sahajātaṁ, purejātaṁ. <span class="bold">Sahajātā</span>—  noganthā khandhā ganthānaṁ atthipaccayena paccayo. <span class="bold">Purejātaṁ</span>—  cakkhuṁ…pe…  vatthuṁ assādeti abhinandati, taṁ ārabbha rāgo uppajjati, diṭṭhi uppajjati, domanassaṁ uppajjati, vatthu ganthānaṁ atthipaccayena paccayo. (2) </div>
</div>
<div class="q" id="p_38P2_1697"> <div class="p">
<span class="pN">1697</span>Nogantho dhammo ganthassa ca noganthassa ca dhammassa atthipaccayena paccayo—  sahajātaṁ, purejātaṁ. <span class="bold">Sahajāto</span>—  nogantho eko khandho tiṇṇannaṁ khandhānaṁ ganthānañca cittasamuṭṭhānānañca rūpānaṁ atthipaccayena paccayo…pe… . <span class="bold">Purejātaṁ</span>—  cakkhuṁ…pe…  vatthuṁ assādeti abhinandati, taṁ ārabbha ganthā ca sampayuttakā ca khandhā uppajjanti; vatthu ganthānaṁ sampayuttakānañca khandhānaṁ atthipaccayena paccayo. (3) </div>
</div>
<div class="q" id="p_38P2_1698"> <div class="divNumber">36.</div> <div class="p">
<span class="pN">1698</span>Gantho ca nogantho ca dhammā ganthassa dhammassa atthipaccayena paccayo—  sahajātaṁ, purejātaṁ. <span class="bold">Sahajāto</span>—  sīlabbataparāmāso kāyagantho ca sampayuttakā ca khandhā abhijjhākāyaganthassa atthipaccayena paccayo (cakkaṁ). <span class="bold">Sahajāto</span>—  sīlabbataparāmāso kāyagantho ca vatthu ca abhijjhākāyaganthassa atthipaccayena paccayo. (Cakkaṁ.) (1) </div>
</div>
<div class="q" id="p_38P2_1699"> <div class="p">
<span class="pN">1699</span>Gantho ca nogantho ca dhammā noganthassa dhammassa atthipaccayena paccayo—  sahajātaṁ, purejātaṁ, pacchājātaṁ, āhāraṁ, indriyaṁ. <span class="bold">Sahajāto</span>—  nogantho eko khandho ca gantho ca tiṇṇannaṁ khandhānaṁ cittasamuṭṭhānānañca rūpānaṁ atthipaccayena paccayo…pe…  dve khandhā ca…pe… . <span class="bold">Sahajātā</span>—  ganthā ca vatthu ca noganthānaṁ khandhānaṁ atthipaccayena paccayo. <span class="bold">Sahajātā</span>—  ganthā ca mahābhūtā ca cittasamuṭṭhānānañca rūpānaṁ atthipaccayena paccayo. <span class="bold">Pacchājātā</span>—  ganthā ca sampayuttakā ca khandhā purejātassa imassa kāyassa atthipaccayena paccayo. <span class="bold">Pacchājātā</span>—  ganthā ca kabaḷīkāro āhāro ca imassa kāyassa atthipaccayena paccayo. <span class="bold">Pacchājātā</span>—  ganthā ca rūpajīvitindriyañca kaṭattārūpānaṁ atthipaccayena paccayo. (2) </div>
</div>
<div class="q" id="p_38P2_1700"> <div class="p">
<span class="pN">1700</span>Gantho ca nogantho ca dhammā ganthassa ca noganthassa ca dhammassa atthipaccayena paccayo—  sahajātaṁ, purejātaṁ. <span class="bold">Sahajāto</span>—  nogantho eko khandho ca sīlabbataparāmāso kāyagantho ca tiṇṇannaṁ khandhānaṁ abhijjhākāyaganthassa ca cittasamuṭṭhānānañca rūpānaṁ atthipaccayena paccayo…pe… . <span class="bold">Sahajāto</span>—  sīlabbataparāmāso kāyagantho ca vatthu ca abhijjhākāyaganthassa ca sampayuttakānañca khandhānaṁ atthipaccayena paccayo. (Cakkaṁ.) (3) </div>
</div>
</html>

<html>
<div class="i">3.1.5 Ruṇṇasutta</div>
<div class="h">Tatiyapaṇṇāsaka</div>
<div class="h">Sambodhavagga</div>
<div class="h">Ruṇṇasutta</div>
<div class="q" id="p_15A3_880"> <div class="divNumber">108.</div> <div class="p">
<span class="pN">880</span>“Ruṇṇamidaṁ, bhikkhave, ariyassa vinaye yadidaṁ gītaṁ. Ummattakamidaṁ, bhikkhave, ariyassa vinaye yadidaṁ naccaṁ. Komārakamidaṁ, bhikkhave, ariyassa vinaye yadidaṁ ativelaṁ dantavidaṁsakahasitaṁ. Tasmātiha, bhikkhave, setughāto gīte, setughāto nacce, alaṁ vo dhammappamoditānaṁ sataṁ sitaṁ sitamattāyā”ti. </div>
</div>
<div class="CENTER" id="p_15A3_881">
<span class="pN">881</span>Pañcamaṁ.</div>
</html>

<html>
<div class="i">12.1.55 Viññāṇaappaccakkhakammasutta</div>
<div class="h">Vacchagottasaṁyutta</div>
<div class="h">Vacchagottavagga</div>
<div class="h">Viññāṇaappaccakkhakammasutta</div>
<div class="q" id="p_13S3_1274"> <div class="divNumber">661.</div> <div class="p">
<span class="pN">1274</span>Sāvatthinidānaṁ. “Viññāṇe kho, vaccha, appaccakkhakammā, viññāṇasamudaye appaccakkhakammā, viññāṇanirodhe appaccakkhakammā, viññāṇanirodhagāminiyā paṭipadāya appaccakkhakammā; evamimāni anekavihitāni diṭṭhigatāni loke uppajjanti—  sassato lokoti vā, asassato lokoti vā…pe…  neva hoti na na hoti tathāgato paraṁ maraṇāti vāti. Ayaṁ kho, vaccha, hetu, ayaṁ paccayo, yānimāni anekavihitāni diṭṭhigatāni loke uppajjanti—  sassato lokoti vā, asassato lokoti vā, antavā lokoti vā, anantavā lokoti vā, taṁ jīvaṁ taṁ sarīranti vā, aññaṁ jīvaṁ aññaṁ sarīranti vā, hoti tathāgato paraṁ maraṇāti vā, na hoti tathāgato paraṁ maraṇāti vā, hoti ca na ca hoti tathāgato paraṁ maraṇāti vā, neva hoti na na hoti tathāgato paraṁ maraṇāti vā”ti. </div>
</div>
<div class="CENTER" id="p_13S3_1275">
<span class="pN">1275</span>Pañcapaññāsamaṁ.</div>
<div class="CENTER" id="p_13S3_1276">
<span class="pN">1276</span>Vacchagottavaggo paṭhamo.</div>
<div class="SUMMARY" id="p_13S3_1277">
<span class="pN">1277</span><span class="firstLetter">T</span>assuddānaṁ</div>
<div class="q" id="p_13S3_1278"> <div class="p"> <table class="singleColumn"> <tr> <td> <div class="pN">1278</div> <div class="G">Aññāṇā adassanā ceva,</div> </td> </tr> <tr> <td> <div class="G">Anabhisamayā ananubodhā;</div> </td> </tr> <tr> <td> <div class="G">Appaṭivedhā asallakkhaṇā,</div> </td> </tr> <tr> <td> <div class="G">Anupalakkhaṇena appaccupalakkhaṇā;</div> </td> </tr> <tr> <td> <div class="G">Asamapekkhaṇā appaccupekkhaṇā,</div> </td> </tr> <tr> <td> <div class="G">Appaccakkhakammanti.</div> </td> </tr> </table> </div>
</div>
<div class="ENDH3" id="p_13S3_1279">
<span class="pN">1279</span>Vacchagottasaṁyuttaṁ samattaṁ.</div>
</html>

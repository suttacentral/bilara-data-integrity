<html>
<div class="i">22.2 Pānadhidāyakattheraapadāna</div>
<div class="h">Hatthivagga</div>
<div class="h">Pānadhidāyakattheraapadāna</div>
<div class="q" id="p_20Ap1_2829"> <div class="divNumber">6.</div> <div class="p"> <table class="singleColumn"> <tr> <td> <div class="pN">2829</div> <div class="G">“Āraññikassa isino,</div> </td> </tr> <tr> <td> <div class="G">cirarattatapassino;</div> </td> </tr> <tr> <td> <div class="G">Vuddhassa bhāvitattassa,</div> </td> </tr> <tr> <td> <div class="G">adāsiṁ pānadhiṁ ahaṁ.</div> </td> </tr> </table> </div>
</div>
<div class="q" id="p_20Ap1_2830"> <div class="divNumber">7.</div> <div class="p"> <table class="singleColumn"> <tr> <td> <div class="pN">2830</div> <div class="G">Tena kammena dvipadinda,</div> </td> </tr> <tr> <td> <div class="G">lokajeṭṭha narāsabha;</div> </td> </tr> <tr> <td> <div class="G">Dibbayānaṁ anubhomi,</div> </td> </tr> <tr> <td> <div class="G">pubbakammassidaṁ phalaṁ.</div> </td> </tr> </table> </div>
</div>
<div class="q" id="p_20Ap1_2831"> <div class="divNumber">8.</div> <div class="p"> <table class="singleColumn"> <tr> <td> <div class="pN">2831</div> <div class="G">Catunnavute ito kappe,</div> </td> </tr> <tr> <td> <div class="G">yaṁ kammamakariṁ tadā;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">pānadhissa idaṁ phalaṁ.</div> </td> </tr> </table> </div>
</div>
<div class="q" id="p_20Ap1_2832"> <div class="divNumber">9.</div> <div class="p"> <table class="singleColumn"> <tr> <td> <div class="pN">2832</div> <div class="G">Sattasattatito kappe,</div> </td> </tr> <tr> <td> <div class="G">aṭṭha āsiṁsu khattiyā;</div> </td> </tr> <tr> <td> <div class="G">Suyānā nāma nāmena,</div> </td> </tr> <tr> <td> <div class="G">cakkavattī mahabbalā.</div> </td> </tr> </table> </div>
</div>
<div class="q" id="p_20Ap1_2833"> <div class="divNumber">10.</div> <div class="p"> <table class="singleColumn"> <tr> <td> <div class="pN">2833</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_2834"> <div class="p">
<span class="pN">2834</span>Itthaṁ sudaṁ āyasmā pānadhidāyako thero imā gāthāyo abhāsitthāti. </div>
</div>
<div class="CENTER" id="p_20Ap1_2835">
<span class="pN">2835</span>Pānadhidāyakattherassāpadānaṁ dutiyaṁ.</div>
</html>

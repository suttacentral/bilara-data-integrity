<html>
<div class="i">1.7.4.1 Sakkaccasikkhāpada</div>
<div class="h">
Mahāvibhaṅga
</div>
<div class="h">
Sekhiyakaṇḍa
</div>
<div class="h">
Sakkaccavagga
</div>
<div class="h">
Sakkaccasikkhāpada
</div>
<div class="q" id="p_2V_1835">
<div class="divNumber">
606.
</div>
<div class="p">
<span class="pN">1835</span>Tena samayena buddho bhagavā sāvatthiyaṁ viharati jetavane anāthapiṇḍikassa ārāme. Tena kho pana samayena chabbaggiyā bhikkhū asakkaccaṁ piṇḍapātaṁ bhuñjanti abhuñjitukāmā viya…pe… .
</div>
</div>
<div class="q" id="p_2V_1836">
<div class="p">
<span class="pN">1836</span><span class="bold">“Sakkaccaṁ piṇḍapātaṁ bhuñjissāmīti sikkhā karaṇīyā”</span>ti. (<span class="italic">31</span>:<span class="bold">176</span>)
</div>
</div>
<div class="q" id="p_2V_1837">
<div class="p">
<span class="pN">1837</span>Sakkaccaṁ piṇḍapāto bhuñjitabbo. Yo anādariyaṁ paṭicca asakkaccaṁ piṇḍapātaṁ bhuñjati, āpatti dukkaṭassa.
</div>
</div>
<div class="q" id="p_2V_1838">
<div class="p">
<span class="pN">1838</span>Anāpatti— asañcicca, assatiyā, ajānantassa, gilānassa, āpadāsu, ummattakassa, ādikammikassāti.
</div>
</div>
<div class="CENTER" id="p_2V_1839">
<span class="pN">1839</span>Paṭhamasikkhāpadaṁ niṭṭhitaṁ.
</div>
</html>

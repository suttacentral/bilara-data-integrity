<html>
<div class="i">3.4.6 Pariyuṭṭhānaṁcittavippayuttantikathā</div>
<div class="h">Anusayapaṇṇāsaka</div>
<div class="h">Cuddasamavagga</div>
<div class="h">Pariyuṭṭhānaṁcittavippayuttantikathā</div>
<div class="q" id="p_32Kv_2251"> <div class="divNumber">702.</div> <div class="p">
<span class="pN">2251</span>๐Pariyuṭṭhānaṁ cittavippayuttanti? Āmantā. Rūpaṁ nibbānaṁ cakkhāyatanaṁ…pe… phoṭṭhabbāyatananti? Na hevaṁ vattabbe…pe… pariyuṭṭhānaṁ cittavippayuttanti? Āmantā. Natthi sarāgaṁ cittaṁ sadosaṁ cittaṁ samohaṁ cittaṁ…pe… akusalaṁ cittaṁ saṁkiliṭṭhaṁ cittanti? Na hevaṁ vattabbe…pe… nanu atthi sarāgaṁ cittaṁ sadosaṁ cittaṁ samohaṁ cittaṁ…pe… akusalaṁ cittaṁ saṁkiliṭṭhaṁ cittanti? Āmantā. Hañci atthi sarāgaṁ cittaṁ sadosaṁ cittaṁ samohaṁ cittaṁ…pe… akusalaṁ cittaṁ saṁkiliṭṭhaṁ cittaṁ, no ca vata re vattabbe— “pariyuṭṭhānaṁ cittavippayuttan”ti. </div>
</div>
<div class="CENTER" id="p_32Kv_2252">
<span class="pN">2252</span>Pariyuṭṭhānaṁ cittavippayuttantikathā niṭṭhitā.</div>
</html>

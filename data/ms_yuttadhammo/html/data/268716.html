<html>
<div class="i">2.3.4 Valliyattheragāthā</div>
<div class="h">Dukanipāta</div>
<div class="h">Tatiyavagga</div>
<div class="h">Valliyattheragāthā</div>
<div class="q" id="p_19Th1_347"> <div class="divNumber">167.</div> <div class="p"> <table class="singleColumn"> <tr> <td> <div class="pN">347</div> <div class="G">“Yaṁ kiccaṁ daḷhavīriyena,</div> </td> </tr> <tr> <td> <div class="G">yaṁ kiccaṁ boddhumicchatā;</div> </td> </tr> <tr> <td> <div class="G">Karissaṁ nāvarajjhissaṁ,</div> </td> </tr> <tr> <td> <div class="G">passa vīriyaṁ parakkamaṁ.</div> </td> </tr> </table> </div>
</div>
<div class="q" id="p_19Th1_348"> <div class="divNumber">168.</div> <div class="p"> <table class="singleColumn"> <tr> <td> <div class="pN">348</div> <div class="G">Tvañca me maggamakkhāhi,</div> </td> </tr> <tr> <td> <div class="G">añjasaṁ amatogadhaṁ;</div> </td> </tr> <tr> <td> <div class="G">Ahaṁ monena monissaṁ,</div> </td> </tr> <tr> <td> <div class="G">gaṅgāsotova sāgaran”ti.</div> </td> </tr> </table> </div>
</div>
<div class="CENTER" id="p_19Th1_349">
<span class="pN">349</span>… Valliyo thero….</div>
</html>

<html>
<div class="i"> Atthyādi</div>
<div class="h">Kilesagocchaka</div>
<div class="h">Saṁkiliṭṭhaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Atthyādi</div>
<div class="q" id="p_38P2_3983"> <div class="divNumber">65.</div> <div class="p">
<span class="pN">3983</span>Saṁkiliṭṭho dhammo saṁkiliṭṭhassa dhammassa atthipaccayena paccayo…  ekaṁ. (Paṭiccavārasadisaṁ.) Saṁkiliṭṭho dhammo asaṁkiliṭṭhassa dhammassa atthipaccayena paccayo—  sahajātaṁ, pacchājātaṁ. (Saṁkhittaṁ.) Saṁkiliṭṭho dhammo saṁkiliṭṭhassa ca asaṁkiliṭṭhassa ca dhammassa atthipaccayena paccayo. (Paṭiccasadisaṁ.) (3) </div>
</div>
<div class="q" id="p_38P2_3984"> <div class="p">
<span class="pN">3984</span>Asaṁkiliṭṭho dhammo asaṁkiliṭṭhassa dhammassa atthipaccayena paccayo—  sahajātaṁ, purejātaṁ, pacchājātaṁ, āhāraṁ, indriyaṁ. (Saṁkhittaṁ.) Asaṁkiliṭṭho dhammo saṁkiliṭṭhassa dhammassa atthipaccayena paccayo—  purejātaṁ. (Saṁkhittaṁ.) (2) </div>
</div>
<div class="q" id="p_38P2_3985"> <div class="divNumber">66.</div> <div class="p">
<span class="pN">3985</span>Saṁkiliṭṭho ca asaṁkiliṭṭho ca dhammā saṁkiliṭṭhassa dhammassa atthipaccayena paccayo—  sahajātaṁ, purejātaṁ. <span class="bold">Sahajāto</span>—  saṁkiliṭṭho eko khandho ca vatthu ca tiṇṇannaṁ khandhānaṁ atthipaccayena paccayo…pe…  dve khandhā ca…pe…  (Saṁkhittaṁ.) (1) </div>
</div>
<div class="q" id="p_38P2_3986"> <div class="p">
<span class="pN">3986</span>Saṁkiliṭṭho ca asaṁkiliṭṭho ca dhammā asaṁkiliṭṭhassa dhammassa atthipaccayena paccayo—  sahajātaṁ, pacchājātaṁ, āhāraṁ, indriyaṁ. <span class="bold">Sahajātā</span>—  saṁkiliṭṭhā khandhā ca mahābhūtā ca cittasamuṭṭhānānaṁ rūpānaṁ atthipaccayena paccayo. <span class="bold">Pacchājātā</span>—  saṁkiliṭṭhā khandhā ca kabaḷīkāro āhāro ca imassa kāyassa atthipaccayena paccayo. <span class="bold">Pacchājātā</span>—  saṁkiliṭṭhā khandhā ca rūpajīvitindriyañca kaṭattārūpānaṁ atthipaccayena paccayo. (2) </div>
</div>
<div class="q" id="p_38P2_3987"> <div class="p">
<span class="pN">3987</span>Natthipaccayena paccayo…  vigatapaccayena paccayo…  avigatapaccayena paccayo. </div>
</div>
</html>

<html>
<div class="i"> Āhāra</div>
<div class="h">Kusalattika</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Āhāra</div>
<div class="q" id="p_36P1_950"> <div class="divNumber">293.</div> <div class="p">
<span class="pN">950</span>Kusalo dhammo kusalassa dhammassa āhārapaccayena paccayo—  kusalā āhārā sampayuttakānaṁ khandhānaṁ āhārapaccayena paccayo. (1) </div>
</div>
<div class="q" id="p_36P1_951"> <div class="p">
<span class="pN">951</span>Kusalo dhammo abyākatassa dhammassa āhārapaccayena paccayo—  kusalā āhārā cittasamuṭṭhānānaṁ rūpānaṁ āhārapaccayena paccayo. (2) </div>
</div>
<div class="q" id="p_36P1_952"> <div class="p">
<span class="pN">952</span>Kusalo dhammo kusalassa ca abyākatassa ca dhammassa āhārapaccayena paccayo—  kusalā āhārā sampayuttakānaṁ khandhānaṁ cittasamuṭṭhānānañca rūpānaṁ āhārapaccayena paccayo. (3) </div>
</div>
<div class="q" id="p_36P1_953"> <div class="p">
<span class="pN">953</span>Akusalo dhammo akusalassa dhammassa āhārapaccayena paccayo—  akusalā āhārā sampayuttakānaṁ khandhānaṁ āhārapaccayena paccayo. (1) </div>
</div>
<div class="q" id="p_36P1_954"> <div class="p">
<span class="pN">954</span>Akusalo dhammo abyākatassa dhammassa āhārapaccayena paccayo—  akusalā āhārā cittasamuṭṭhānānaṁ rūpānaṁ āhārapaccayena paccayo. (2) </div>
</div>
<div class="q" id="p_36P1_955"> <div class="p">
<span class="pN">955</span>Akusalo dhammo akusalassa ca abyākatassa ca dhammassa āhārapaccayena paccayo—  akusalā āhārā sampayuttakānaṁ khandhānaṁ cittasamuṭṭhānānañca rūpānaṁ āhārapaccayena paccayo. (3) </div>
</div>
<div class="q" id="p_36P1_956"> <div class="p">
<span class="pN">956</span>Abyākato dhammo abyākatassa dhammassa āhārapaccayena paccayo—  vipākābyākatā kiriyābyākatā āhārā sampayuttakānaṁ khandhānaṁ cittasamuṭṭhānānañca rūpānaṁ āhārapaccayena paccayo. Paṭisandhikkhaṇe vipākābyākatā āhārā sampayuttakānaṁ khandhānaṁ kaṭattā ca rūpānaṁ āhārapaccayena paccayo. <span class="bold">Kabaḷīkāro āhāro</span>—  imassa kāyassa āhārapaccayena paccayo. (1) </div>
</div>
</html>

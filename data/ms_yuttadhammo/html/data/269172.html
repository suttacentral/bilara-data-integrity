<html>
<div class="i">3.3.9 Satapattajātaka</div>
<div class="h">Tikanipāta</div>
<div class="h">Udapānavagga</div>
<div class="h">Satapattajātaka</div>
<div class="q" id="p_22J_786"> <div class="divNumber">85.</div> <div class="p"> <table class="singleColumn"> <tr> <td> <div class="pN">786</div> <div class="G">“Yathā māṇavako panthe,</div> </td> </tr> <tr> <td> <div class="G">siṅgāliṁ vanagocariṁ;</div> </td> </tr> <tr> <td> <div class="G">Atthakāmaṁ pavedentiṁ,</div> </td> </tr> <tr> <td> <div class="G">anatthakāmāti maññati;</div> </td> </tr> <tr> <td> <div class="G">Anatthakāmaṁ satapattaṁ,</div> </td> </tr> <tr> <td> <div class="G">atthakāmoti maññati.</div> </td> </tr> </table> </div>
</div>
<div class="q" id="p_22J_787"> <div class="divNumber">86.</div> <div class="p"> <table class="singleColumn"> <tr> <td> <div class="pN">787</div> <div class="G">Evameva idhekacco,</div> </td> </tr> <tr> <td> <div class="G">puggalo hoti tādiso;</div> </td> </tr> <tr> <td> <div class="G">Hitehi vacanaṁ vutto,</div> </td> </tr> <tr> <td> <div class="G">paṭigaṇhāti vāmato.</div> </td> </tr> </table> </div>
</div>
<div class="q" id="p_22J_788"> <div class="divNumber">87.</div> <div class="p"> <table class="singleColumn"> <tr> <td> <div class="pN">788</div> <div class="G">Ye ca kho naṁ pasaṁsanti,</div> </td> </tr> <tr> <td> <div class="G">bhayā ukkaṁsayanti vā;</div> </td> </tr> <tr> <td> <div class="G">Tañhi so maññate mittaṁ,</div> </td> </tr> <tr> <td> <div class="G">satapattaṁva māṇavo”ti.</div> </td> </tr> </table> </div>
</div>
<div class="CENTER" id="p_22J_789">
<span class="pN">789</span>Satapattajātakaṁ navamaṁ.</div>
</html>

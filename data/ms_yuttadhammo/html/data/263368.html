<html>
<div class="i"> Indriya</div>
<div class="h">Sanidassanasappaṭighattika</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Indriya</div>
<div class="q" id="p_37P1_3037"> <div class="divNumber">46.</div> <div class="p">
<span class="pN">3037</span>Anidassanasappaṭigho dhammo anidassanaappaṭighassa dhammassa indriyapaccayena paccayo—  cakkhundriyaṁ cakkhuviññāṇassa…pe…  kāyindriyaṁ kāyaviññāṇassa indriyapaccayena paccayo. (1) </div>
</div>
<div class="q" id="p_37P1_3038"> <div class="p">
<span class="pN">3038</span>Anidassanaappaṭigho dhammo anidassanaappaṭighassa dhammassa indriyapaccayena paccayo—  anidassanaappaṭighā indriyā sampayuttakānaṁ khandhānaṁ anidassanaappaṭighānaṁ cittasamuṭṭhānānañca rūpānaṁ indriyapaccayena paccayo. Paṭisandhikkhaṇe anidassanaappaṭighā indriyā sampayuttakānaṁ khandhānaṁ anidassanaappaṭighānañca kaṭattārūpānaṁ indriyapaccayena paccayo. <span class="bold">Rūpajīvitindriyaṁ</span>—  anidassanaappaṭighānaṁ kaṭattārūpānaṁ indriyapaccayena paccayo. (1) </div>
</div>
<div class="q" id="p_37P1_3039"> <div class="p">
<span class="pN">3039</span>Anidassanaappaṭigho dhammo sanidassanasappaṭighassa dhammassa indriyapaccayena paccayo—  anidassanaappaṭighā indriyā sanidassanasappaṭighānaṁ cittasamuṭṭhānānaṁ rūpānaṁ indriyapaccayena paccayo. Paṭisandhikkhaṇe anidassanaappaṭighā indriyā sanidassanasappaṭighānaṁ kaṭattārūpānaṁ indriyapaccayena paccayo. <span class="bold">Rūpajīvitindriyaṁ</span>—  sanidassanasappaṭighānaṁ kaṭattārūpānaṁ indriyapaccayena paccayo. (2) </div>
</div>
<div class="q" id="p_37P1_3040"> <div class="p">
<span class="pN">3040</span>(Evaṁ pavattipaṭisandhi satta pañhā vibhajitabbā, rūpajīvitindriyañca ante ante.) (7) </div>
</div>
<div class="q" id="p_37P1_3041"> <div class="divNumber">47.</div> <div class="p">
<span class="pN">3041</span>Anidassanasappaṭigho ca anidassanaappaṭigho ca dhammā anidassanaappaṭighassa dhammassa indriyapaccayena paccayo—  cakkhundriyañca cakkhuviññāṇañca cakkhuviññāṇasahagatānaṁ khandhānaṁ indriyapaccayena paccayo…pe…  kāyindriyañca kāyaviññāṇañca kāyaviññāṇasahagatānaṁ khandhānaṁ indriyapaccayena paccayo. (1) </div>
</div>
</html>

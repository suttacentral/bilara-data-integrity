<html>
<div class="i">1.1.2.2 Ariyapuggalasaṁsandanaparihāni</div>
<div class="h">Mahāpaṇṇāsaka</div>
<div class="h">Paṭhamavagga</div>
<div class="h">Parihānikathā</div>
<div class="h">Ariyapuggalasaṁsandanaparihāni</div>
<div class="q" id="p_32Kv_392"> <div class="divNumber">240.</div> <div class="p">
<span class="pN">392</span>๐Parihāyati arahā arahattāti? Āmantā. Parihāyati sotāpanno sotāpattiphalāti? Na hevaṁ vattabbe…pe…. </div>
</div>
<div class="q" id="p_32Kv_393"> <div class="p">
<span class="pN">393</span>๐Parihāyati arahā arahattāti? Āmantā. Parihāyati sakadāgāmī sakadāgāmiphalāti? Na hevaṁ vattabbe…pe…. </div>
</div>
<div class="q" id="p_32Kv_394"> <div class="p">
<span class="pN">394</span>๐Parihāyati arahā arahattāti? Āmantā. Parihāyati anāgāmī anāgāmiphalāti? Na hevaṁ vattabbe…pe…. </div>
</div>
<div class="q" id="p_32Kv_395"> <div class="p">
<span class="pN">395</span>๐Parihāyati anāgāmī anāgāmiphalāti? Āmantā. Parihāyati sotāpanno sotāpattiphalāti? Na hevaṁ vattabbe…pe…. </div>
</div>
<div class="q" id="p_32Kv_396"> <div class="p">
<span class="pN">396</span>๐Parihāyati anāgāmī anāgāmiphalāti? Āmantā. Parihāyati sakadāgāmī sakadāgāmiphalāti? Na hevaṁ vattabbe…pe…. </div>
</div>
<div class="q" id="p_32Kv_397"> <div class="p">
<span class="pN">397</span>๐Parihāyati sakadāgāmī sakadāgāmiphalāti? Āmantā. Parihāyati sotāpanno sotāpattiphalāti? Na hevaṁ vattabbe…pe…. </div>
</div>
<div class="q" id="p_32Kv_398"> <div class="p">
<span class="pN">398</span>๐Na parihāyati sotāpanno sotāpattiphalāti? Āmantā. Na parihāyati arahā arahattāti? Na hevaṁ vattabbe…pe…. </div>
</div>
<div class="q" id="p_32Kv_399"> <div class="p">
<span class="pN">399</span>๐Na parihāyati sakadāgāmī sakadāgāmiphalāti? Āmantā. Na parihāyati arahā arahattāti? Na hevaṁ vattabbe…pe…. </div>
</div>
<div class="q" id="p_32Kv_400"> <div class="p">
<span class="pN">400</span>๐Na parihāyati anāgāmī anāgāmiphalāti? Āmantā. Na parihāyati arahā arahattāti? Na hevaṁ vattabbe…pe…. </div>
</div>
<div class="q" id="p_32Kv_401"> <div class="p">
<span class="pN">401</span>๐Na parihāyati sotāpanno sotāpattiphalāti? Āmantā. Na parihāyati anāgāmī anāgāmiphalāti? Na hevaṁ vattabbe…pe…. </div>
</div>
<div class="q" id="p_32Kv_402"> <div class="p">
<span class="pN">402</span>๐Na parihāyati sakadāgāmī sakadāgāmiphalāti? Āmantā. Na parihāyati anāgāmī anāgāmiphalāti? Na hevaṁ vattabbe…pe…. </div>
</div>
<div class="q" id="p_32Kv_403"> <div class="p">
<span class="pN">403</span>๐Na parihāyati sotāpanno sotāpattiphalāti? Āmantā. Na parihāyati sakadāgāmī sakadāgāmiphalāti? Na hevaṁ vattabbe…pe…. </div>
</div>
<div class="q" id="p_32Kv_404"> <div class="divNumber">241.</div> <div class="p">
<span class="pN">404</span>๐Parihāyati arahā arahattāti? Āmantā. Arahā arahattā parihāyamāno kattha saṇṭhātīti? Anāgāmiphaleti. Anāgāmī anāgāmiphalā parihāyamāno kattha saṇṭhātīti? Sakadāgāmiphaleti. Sakadāgāmī sakadāgāmiphalā parihāyamāno kattha saṇṭhātīti? Sotāpattiphaleti. Sotāpanno sotāpattiphalā parihāyamāno puthujjanabhūmiyaṁ saṇṭhātīti? Na hevaṁ vattabbe. </div>
</div>
<div class="q" id="p_32Kv_405"> <div class="p">
<span class="pN">405</span>Ājānāhi niggahaṁ. Hañci arahā arahattā parihāyamāno anāgāmiphale saṇṭhāti, anāgāmī anāgāmiphalā parihāyamāno sakadāgāmiphale saṇṭhāti, sakadāgāmī sakadāgāmiphalā parihāyamāno sotāpattiphale saṇṭhāti; tena vata re vattabbe— “sotāpanno sotāpattiphalā parihāyamāno puthujjanabhūmiyaṁ saṇṭhātī”ti. </div>
</div>
<div class="q" id="p_32Kv_406"> <div class="p">
<span class="pN">406</span>๐Arahā arahattā parihāyamāno sotāpattiphale saṇṭhātīti? Āmantā. Sotāpattiphalassa anantarā arahattaṁyeva sacchikarotīti? Na hevaṁ vattabbe…pe…. </div>
</div>
<div class="q" id="p_32Kv_407"> <div class="divNumber">242.</div> <div class="p">
<span class="pN">407</span>๐Parihāyati arahā arahattāti? Āmantā. Parihāyati sotāpanno sotāpattiphalāti? Na hevaṁ vattabbe…pe… kassa bahutarā kilesā pahīnā arahato vā sotāpannassa vāti? Arahato. Hañci arahato bahutarā kilesā pahīnā, parihāyati arahā arahattā; tena vata re vattabbe— “parihāyati sotāpanno sotāpattiphalā”ti. </div>
</div>
<div class="q" id="p_32Kv_408"> <div class="p">
<span class="pN">408</span>๐Parihāyati arahā arahattāti? Āmantā. Parihāyati sakadāgāmī sakadāgāmiphalāti? Na hevaṁ vattabbe…pe… kassa bahutarā kilesā pahīnā arahato vā sakadāgāmissa vāti? Arahato. Hañci arahato bahutarā kilesā pahīnā, parihāyati arahā arahattā; tena vata re vattabbe— “parihāyati sakadāgāmī sakadāgāmiphalā”ti. </div>
</div>
<div class="q" id="p_32Kv_409"> <div class="p">
<span class="pN">409</span>๐Parihāyati arahā arahattāti? Āmantā. Parihāyati anāgāmī anāgāmiphalāti? Na hevaṁ vattabbe…pe… kassa bahutarā kilesā pahīnā arahato vā anāgāmissa vāti? Arahato. Hañci arahato bahutarā kilesā pahīnā, parihāyati arahā arahattā; tena vata re vattabbe— “parihāyati anāgāmī anāgāmiphalā”ti. </div>
</div>
<div class="q" id="p_32Kv_410"> <div class="p">
<span class="pN">410</span>๐Parihāyati anāgāmī anāgāmiphalāti? Āmantā. Parihāyati sotāpanno sotāpattiphalāti? Na hevaṁ vattabbe…pe… kassa bahutarā kilesā pahīnā anāgāmissa vā sotāpannassa vāti? Anāgāmissa. Hañci anāgāmissa bahutarā kilesā pahīnā, parihāyati anāgāmī anāgāmiphalā; tena vata re vattabbe— “parihāyati sotāpanno sotāpattiphalā”ti. </div>
</div>
<div class="q" id="p_32Kv_411"> <div class="divNumber">243.</div> <div class="p">
<span class="pN">411</span>๐Parihāyati anāgāmī anāgāmiphalāti? Āmantā. Parihāyati sakadāgāmī sakadāgāmiphalāti? Na hevaṁ vattabbe…pe… kassa bahutarā kilesā pahīnā anāgāmissa vā sakadāgāmissa vāti? Anāgāmissa. Hañci anāgāmissa bahutarā kilesā pahīnā, parihāyati anāgāmī anāgāmiphalā; tena vata re vattabbe— “parihāyati sakadāgāmī sakadāgāmiphalā”ti. </div>
</div>
<div class="q" id="p_32Kv_412"> <div class="p">
<span class="pN">412</span>๐Parihāyati sakadāgāmī sakadāgāmiphalāti? Āmantā. Parihāyati sotāpanno sotāpattiphalāti? Na hevaṁ vattabbe…pe… kassa bahutarā kilesā pahīnā sakadāgāmissa vā sotāpannassa vāti? Sakadāgāmissa. Hañci sakadāgāmissa bahutarā kilesā pahīnā, parihāyati sakadāgāmī sakadāgāmiphalā; tena vata re vattabbe— “parihāyati sotāpanno sotāpattiphalā”ti. </div>
</div>
<div class="q" id="p_32Kv_413"> <div class="divNumber">244.</div> <div class="p">
<span class="pN">413</span>๐Parihāyati arahā arahattāti? Āmantā. Parihāyati sotāpanno sotāpattiphalāti? Na hevaṁ vattabbe…pe… kassa adhimattā maggabhāvanā arahato vā sotāpannassa vāti? Arahato. Hañci arahato adhimattā maggabhāvanā, parihāyati arahā arahattā; tena vata re vattabbe— “parihāyati sotāpanno sotāpattiphalā”ti. </div>
</div>
<div class="q" id="p_32Kv_414"> <div class="p">
<span class="pN">414</span>๐Parihāyati arahā arahattāti? Āmantā. Parihāyati sotāpanno sotāpattiphalāti? Na hevaṁ vattabbe…pe… kassa adhimattā satipaṭṭhānabhāvanā…pe… sammappadhānabhāvanā… iddhipādabhāvanā… indriyabhāvanā… balabhāvanā… bojjhaṅgabhāvanā arahato vā sotāpannassa vāti? Arahato. Hañci arahato adhimattā bojjhaṅgabhāvanā, parihāyati arahā arahattā; tena vata re vattabbe— “parihāyati sotāpanno sotāpattiphalā”ti. </div>
</div>
<div class="q" id="p_32Kv_415"> <div class="p">
<span class="pN">415</span>๐Parihāyati arahā arahattāti? Āmantā. Parihāyati sakadāgāmī sakadāgāmiphalāti? Na hevaṁ vattabbe…pe… kassa adhimattā maggabhāvanā…pe… bojjhaṅgabhāvanā arahato vā sakadāgāmissa vāti? Arahato. Hañci arahato adhimattā bojjhaṅgabhāvanā, parihāyati arahā arahattā; tena vata re vattabbe— “parihāyati sakadāgāmī sakadāgāmiphalā”ti. </div>
</div>
<div class="q" id="p_32Kv_416"> <div class="p">
<span class="pN">416</span>๐Parihāyati arahā arahattāti? Āmantā. Parihāyati anāgāmī anāgāmiphalāti? Na hevaṁ vattabbe…pe… kassa adhimattā maggabhāvanā…pe… bojjhaṅgabhāvanā arahato vā anāgāmissa vāti? Arahato. Hañci arahato adhimattā bojjhaṅgabhāvanā, parihāyati arahā arahattā; tena vata re vattabbe— “parihāyati anāgāmī anāgāmiphalā”ti. </div>
</div>
<div class="q" id="p_32Kv_417"> <div class="divNumber">245.</div> <div class="p">
<span class="pN">417</span>๐Parihāyati anāgāmī anāgāmiphalāti? Āmantā. Parihāyati sotāpanno sotāpattiphalāti? Na hevaṁ vattabbe…pe… kassa adhimattā maggabhāvanā…pe… bojjhaṅgabhāvanā anāgāmissa vā sotāpannassa vāti? Anāgāmissa. Hañci anāgāmissa adhimattā bojjhaṅgabhāvanā, parihāyati anāgāmī anāgāmiphalā; tena vata re vattabbe— “parihāyati sotāpanno sotāpattiphalā”ti. </div>
</div>
<div class="q" id="p_32Kv_418"> <div class="p">
<span class="pN">418</span>๐Parihāyati anāgāmī anāgāmiphalāti? Āmantā. Parihāyati sakadāgāmī sakadāgāmiphalāti? Na hevaṁ vattabbe…pe… kassa adhimattā maggabhāvanā…pe… bojjhaṅgabhāvanā anāgāmissa vā sakadāgāmissa vāti? Anāgāmissa. Hañci anāgāmissa adhimattā bojjhaṅgabhāvanā, parihāyati anāgāmī anāgāmiphalā; tena vata re vattabbe— “parihāyati sakadāgāmī sakadāgāmiphalā”ti. </div>
</div>
<div class="q" id="p_32Kv_419"> <div class="divNumber">246.</div> <div class="p">
<span class="pN">419</span>๐Parihāyati sakadāgāmī sakadāgāmiphalāti? Āmantā. Parihāyati sotāpanno sotāpattiphalāti? Na hevaṁ vattabbe…pe… kassa adhimattā maggabhāvanā…pe… bojjhaṅgabhāvanā sakadāgāmissa vā sotāpannassa vāti? Sakadāgāmissa. Hañci sakadāgāmissa adhimattā bojjhaṅgabhāvanā, parihāyati sakadāgāmī sakadāgāmiphalā; tena vata re vattabbe— “parihāyati sotāpanno sotāpattiphalā”ti…pe…. </div>
</div>
<div class="q" id="p_32Kv_420"> <div class="divNumber">247.</div> <div class="p">
<span class="pN">420</span>๐Arahatā dukkhaṁ diṭṭhaṁ, parihāyati arahā arahattāti? Āmantā. Sotāpannena dukkhaṁ diṭṭhaṁ, parihāyati sotāpanno sotāpattiphalāti? Na hevaṁ vattabbe…pe…. </div>
</div>
<div class="q" id="p_32Kv_421"> <div class="p">
<span class="pN">421</span>๐Arahatā samudayo diṭṭho, parihāyati arahā arahattāti? Āmantā. Sotāpannena samudayo diṭṭho, parihāyati sotāpanno sotāpattiphalāti? Na hevaṁ vattabbe…pe…. </div>
</div>
<div class="q" id="p_32Kv_422"> <div class="p">
<span class="pN">422</span>๐Arahatā nirodho diṭṭho, parihāyati arahā arahattāti? Āmantā. Sotāpannena nirodho diṭṭho, parihāyati sotāpanno sotāpattiphalāti? Na hevaṁ vattabbe…pe…. </div>
</div>
<div class="q" id="p_32Kv_423"> <div class="p">
<span class="pN">423</span>๐Arahatā maggo diṭṭho, parihāyati arahā arahattāti? Āmantā. Sotāpannena maggo diṭṭho, parihāyati sotāpanno sotāpattiphalāti? Na hevaṁ vattabbe…pe…. </div>
</div>
<div class="q" id="p_32Kv_424"> <div class="p">
<span class="pN">424</span>๐Arahatā cattāri saccāni diṭṭhāni, parihāyati arahā arahattāti? Āmantā. Sotāpannena cattāri saccāni diṭṭhāni, parihāyati sotāpanno sotāpattiphalāti? Na hevaṁ vattabbe…pe…. </div>
</div>
<div class="q" id="p_32Kv_425"> <div class="p">
<span class="pN">425</span>๐Arahatā dukkhaṁ diṭṭhaṁ, parihāyati arahā arahattāti? Āmantā. Sakadāgāminā dukkhaṁ diṭṭhaṁ, parihāyati sakadāgāmī sakadāgāmiphalāti? Na hevaṁ vattabbe…pe…. </div>
</div>
<div class="q" id="p_32Kv_426"> <div class="p">
<span class="pN">426</span>๐Arahatā samudayo diṭṭho…pe… nirodho diṭṭho…pe… maggo diṭṭho…pe… cattāri saccāni diṭṭhāni, parihāyati arahā arahattāti? Āmantā. Sakadāgāminā cattāri saccāni diṭṭhāni, parihāyati sakadāgāmī sakadāgāmiphalāti? Na hevaṁ vattabbe…pe…. </div>
</div>
<div class="q" id="p_32Kv_427"> <div class="p">
<span class="pN">427</span>๐Arahatā dukkhaṁ diṭṭhaṁ, parihāyati arahā arahattāti? Āmantā. Anāgāminā dukkhaṁ diṭṭhaṁ, parihāyati anāgāmī anāgāmiphalāti? Na hevaṁ vattabbe…pe…. </div>
</div>
<div class="q" id="p_32Kv_428"> <div class="p">
<span class="pN">428</span>๐Arahatā samudayo diṭṭho…pe… nirodho diṭṭho…pe… maggo diṭṭho…pe… cattāri saccāni diṭṭhāni, parihāyati arahā arahattāti? Āmantā. Anāgāminā cattāri saccāni diṭṭhāni, parihāyati anāgāmī anāgāmiphalāti? Na hevaṁ vattabbe…pe…. </div>
</div>
<div class="q" id="p_32Kv_429"> <div class="divNumber">248.</div> <div class="p">
<span class="pN">429</span>๐Anāgāminā dukkhaṁ diṭṭhaṁ, parihāyati anāgāmī anāgāmiphalāti? Āmantā. Sotāpannena dukkhaṁ diṭṭhaṁ, parihāyati sotāpanno sotāpattiphalāti? Na hevaṁ vattabbe…pe…. </div>
</div>
<div class="q" id="p_32Kv_430"> <div class="p">
<span class="pN">430</span>๐Anāgāminā samudayo diṭṭho…pe… nirodho diṭṭho…pe… maggo diṭṭho…pe… cattāri saccāni diṭṭhāni, parihāyati anāgāmī anāgāmiphalāti? Āmantā. Sotāpannena cattāri saccāni diṭṭhāni, parihāyati sotāpanno sotāpattiphalāti? Na hevaṁ vattabbe…pe…. </div>
</div>
<div class="q" id="p_32Kv_431"> <div class="p">
<span class="pN">431</span>๐Anāgāminā dukkhaṁ diṭṭhaṁ, parihāyati anāgāmī anāgāmiphalāti? Āmantā. Sakadāgāminā dukkhaṁ diṭṭhaṁ, parihāyati sakadāgāmī sakadāgāmiphalāti? Na hevaṁ vattabbe…pe…. </div>
</div>
<div class="q" id="p_32Kv_432"> <div class="p">
<span class="pN">432</span>๐Anāgāminā samudayo diṭṭho…pe… nirodho diṭṭho…pe… maggo diṭṭho…pe… cattāri saccāni diṭṭhāni, parihāyati anāgāmī anāgāmiphalāti? Āmantā. Sakadāgāminā cattāri saccāni diṭṭhāni, parihāyati sakadāgāmī sakadāgāmiphalāti? Na hevaṁ vattabbe…pe…. </div>
</div>
<div class="q" id="p_32Kv_433"> <div class="divNumber">249.</div> <div class="p">
<span class="pN">433</span>๐Sakadāgāminā dukkhaṁ diṭṭhaṁ, parihāyati sakadāgāmī sakadāgāmiphalāti? Āmantā. Sotāpannena dukkhaṁ diṭṭhaṁ, parihāyati sotāpanno sotāpattiphalāti? Na hevaṁ vattabbe…pe…. </div>
</div>
<div class="q" id="p_32Kv_434"> <div class="p">
<span class="pN">434</span>๐Sakadāgāminā samudayo diṭṭho…pe… nirodho diṭṭho…pe… maggo diṭṭho…pe… cattāri saccāni diṭṭhāni, parihāyati sakadāgāmī sakadāgāmiphalāti? Āmantā. Sotāpannena cattāri saccāni diṭṭhāni, parihāyati sotāpanno sotāpattiphalāti? Na hevaṁ vattabbe…pe…. </div>
</div>
<div class="q" id="p_32Kv_435"> <div class="divNumber">250.</div> <div class="p">
<span class="pN">435</span>๐Sotāpannena dukkhaṁ diṭṭhaṁ, na parihāyati sotāpanno sotāpattiphalāti? Āmantā. Arahatā dukkhaṁ diṭṭhaṁ, na parihāyati arahā arahattāti? Na hevaṁ vattabbe…pe…. </div>
</div>
<div class="q" id="p_32Kv_436"> <div class="p">
<span class="pN">436</span>๐Sotāpannena samudayo diṭṭho…pe… nirodho diṭṭho…pe… maggo diṭṭho…pe… cattāri saccāni diṭṭhāni, na parihāyati sotāpanno sotāpattiphalāti? Āmantā. Arahatā cattāri saccāni diṭṭhāni, na parihāyati arahā arahattāti? Na hevaṁ vattabbe…pe…. </div>
</div>
<div class="q" id="p_32Kv_437"> <div class="p">
<span class="pN">437</span>๐Sakadāgāminā dukkhaṁ diṭṭhaṁ…pe… cattāri saccāni diṭṭhāni, na parihāyati sakadāgāmī sakadāgāmiphalāti? Āmantā. Arahatā cattāri saccāni diṭṭhāni, na parihāyati arahā arahattāti? Na hevaṁ vattabbe…pe…. </div>
</div>
<div class="q" id="p_32Kv_438"> <div class="p">
<span class="pN">438</span>๐Anāgāminā dukkhaṁ diṭṭhaṁ…pe… cattāri saccāni diṭṭhāni, na parihāyati anāgāmī anāgāmiphalāti? Āmantā. Arahatā cattāri saccāni diṭṭhāni, na parihāyati arahā arahattāti? Na hevaṁ vattabbe…pe…. </div>
</div>
<div class="q" id="p_32Kv_439"> <div class="p">
<span class="pN">439</span>๐Sotāpannena dukkhaṁ diṭṭhaṁ…pe… cattāri saccāni diṭṭhāni, na parihāyati sotāpanno sotāpattiphalāti? Āmantā. </div>
</div>
<div class="q" id="p_32Kv_440"> <div class="p">
<span class="pN">440</span>๐Anāgāminā dukkhaṁ diṭṭhaṁ…pe… cattāri saccāni diṭṭhāni, na parihāyati anāgāmī anāgāmiphalāti? Na hevaṁ vattabbe…pe…. </div>
</div>
<div class="q" id="p_32Kv_441"> <div class="p">
<span class="pN">441</span>๐Sakadāgāminā dukkhaṁ diṭṭhaṁ…pe… cattāri saccāni diṭṭhāni, na parihāyati sakadāgāmī sakadāgāmiphalāti? Āmantā. Anāgāminā dukkhaṁ diṭṭhaṁ…pe… cattāri saccāni diṭṭhāni, na parihāyati anāgāmī anāgāmiphalāti? Na hevaṁ vattabbe…pe…. </div>
</div>
<div class="q" id="p_32Kv_442"> <div class="p">
<span class="pN">442</span>๐Sotāpannena dukkhaṁ diṭṭhaṁ…pe… cattāri saccāni diṭṭhāni, na parihāyati sotāpanno sotāpattiphalāti? Āmantā. Sakadāgāminā dukkhaṁ diṭṭhaṁ…pe… cattāri saccāni diṭṭhāni, na parihāyati sakadāgāmī sakadāgāmiphalāti? Na hevaṁ vattabbe…pe…. </div>
</div>
<div class="q" id="p_32Kv_443"> <div class="divNumber">251.</div> <div class="p">
<span class="pN">443</span>๐Arahato rāgo pahīno, parihāyati arahā arahattāti? Āmantā. Sotāpannassa sakkāyadiṭṭhi pahīnā, parihāyati sotāpanno sotāpattiphalāti? Na hevaṁ vattabbe…pe…. </div>
</div>
<div class="q" id="p_32Kv_444"> <div class="p">
<span class="pN">444</span>๐Arahato rāgo pahīno, parihāyati arahā arahattāti? Āmantā. Sotāpannassa vicikicchā pahīnā…pe… sīlabbataparāmāso pahīno…pe… apāyagamanīyo rāgo pahīno…pe… apāyagamanīyo doso pahīno…pe… apāyagamanīyo moho pahīno, parihāyati sotāpanno sotāpattiphalāti? Na hevaṁ vattabbe…pe…. </div>
</div>
<div class="q" id="p_32Kv_445"> <div class="p">
<span class="pN">445</span>๐Arahato doso pahīno…pe… moho pahīno… māno pahīno… diṭṭhi pahīnā… vicikicchā pahīnā… thinaṁ pahīnaṁ… uddhaccaṁ pahīnaṁ… ahirikaṁ pahīnaṁ…pe… anottappaṁ pahīnaṁ, parihāyati arahā arahattāti? Āmantā. Sotāpannassa sakkāyadiṭṭhi pahīnā, parihāyati sotāpanno sotāpattiphalāti? Na hevaṁ vattabbe…pe…. </div>
</div>
<div class="q" id="p_32Kv_446"> <div class="p">
<span class="pN">446</span>๐Arahato anottappaṁ pahīnaṁ, parihāyati arahā arahattāti? Āmantā. Sotāpannassa vicikicchā pahīnā…pe… sīlabbataparāmāso pahīno…pe… apāyagamanīyo rāgo pahīno…pe… apāyagamanīyo doso pahīno…pe… apāyagamanīyo moho pahīno, parihāyati sotāpanno sotāpattiphalāti? Na hevaṁ vattabbe…pe…. </div>
</div>
<div class="q" id="p_32Kv_447"> <div class="p">
<span class="pN">447</span>๐Arahato rāgo pahīno, parihāyati arahā arahattāti? Āmantā. Sakadāgāmissa sakkāyadiṭṭhi pahīnā, parihāyati sakadāgāmī sakadāgāmiphalāti? Na hevaṁ vattabbe. </div>
</div>
<div class="q" id="p_32Kv_448"> <div class="p">
<span class="pN">448</span>๐Arahato rāgo pahīno, parihāyati arahā arahattāti? Āmantā. Sakadāgāmissa vicikicchā pahīnā…pe… sīlabbataparāmāso pahīno…pe… oḷāriko kāmarāgo pahīno… oḷāriko byāpādo pahīno, parihāyati sakadāgāmī sakadāgāmiphalāti? Na hevaṁ vattabbe…pe…. </div>
</div>
<div class="q" id="p_32Kv_449"> <div class="p">
<span class="pN">449</span>๐Arahato doso pahīno…pe… anottappaṁ pahīnaṁ, parihāyati arahā arahattāti? Āmantā. Sakadāgāmissa sakkāyadiṭṭhi pahīnā…pe… oḷāriko byāpādo pahīno, parihāyati sakadāgāmī sakadāgāmiphalāti? Na hevaṁ vattabbe. </div>
</div>
<div class="q" id="p_32Kv_450"> <div class="p">
<span class="pN">450</span>๐Arahato rāgo pahīno, parihāyati arahā arahattāti? Āmantā. Anāgāmissa sakkāyadiṭṭhi pahīnā, parihāyati anāgāmī anāgāmiphalāti? Na hevaṁ vattabbe…pe…. </div>
</div>
<div class="q" id="p_32Kv_451"> <div class="p">
<span class="pN">451</span>๐Arahato rāgo pahīno, parihāyati arahā arahattāti? Āmantā. Anāgāmissa vicikicchā pahīnā…pe… sīlabbataparāmāso pahīno… aṇusahagato kāmarāgo pahīno… aṇusahagato byāpādo pahīno, parihāyati anāgāmī anāgāmiphalāti? Na hevaṁ vattabbe. </div>
</div>
<div class="q" id="p_32Kv_452"> <div class="p">
<span class="pN">452</span>๐Arahato doso pahīno…pe… anottappaṁ pahīnaṁ, parihāyati arahā arahattāti? Āmantā. Anāgāmissa sakkāyadiṭṭhi pahīnā…pe… aṇusahagato byāpādo pahīno, parihāyati anāgāmī anāgāmiphalāti? Na hevaṁ vattabbe. </div>
</div>
<div class="q" id="p_32Kv_453"> <div class="divNumber">252.</div> <div class="p">
<span class="pN">453</span>๐Anāgāmissa sakkāyadiṭṭhi pahīnā, parihāyati anāgāmī anāgāmiphalāti? Āmantā. Sotāpannassa sakkāyadiṭṭhi pahīnā, parihāyati sotāpanno sotāpattiphalāti? Na hevaṁ vattabbe. </div>
</div>
<div class="q" id="p_32Kv_454"> <div class="p">
<span class="pN">454</span>๐Anāgāmissa sakkāyadiṭṭhi pahīnā, parihāyati anāgāmī anāgāmiphalāti? Āmantā. Sotāpannassa vicikicchā pahīnā…pe… apāyagamanīyo moho pahīno, parihāyati sotāpanno sotāpattiphalāti? Na hevaṁ vattabbe. </div>
</div>
<div class="q" id="p_32Kv_455"> <div class="p">
<span class="pN">455</span>๐Anāgāmissa vicikicchā pahīnā…pe… aṇusahagato byāpādo pahīno, parihāyati anāgāmī anāgāmiphalāti? Āmantā. Sotāpannassa sakkāyadiṭṭhi pahīnā…pe… apāyagamanīyo moho pahīno, parihāyati sotāpanno sotāpattiphalāti? Na hevaṁ vattabbe. </div>
</div>
<div class="q" id="p_32Kv_456"> <div class="p">
<span class="pN">456</span>๐Anāgāmissa sakkāyadiṭṭhi pahīnā, parihāyati anāgāmī anāgāmiphalāti? Āmantā. Sakadāgāmissa sakkāyadiṭṭhi pahīnā, parihāyati sakadāgāmī sakadāgāmiphalāti? Na hevaṁ vattabbe. </div>
</div>
<div class="q" id="p_32Kv_457"> <div class="p">
<span class="pN">457</span>๐Anāgāmissa sakkāyadiṭṭhi pahīnā, parihāyati anāgāmī anāgāmiphalāti? Āmantā. Sakadāgāmissa vicikicchā pahīnā…pe… sīlabbataparāmāso pahīno… oḷāriko kāmarāgo pahīno… oḷāriko byāpādo pahīno, parihāyati sakadāgāmī sakadāgāmiphalāti? Na hevaṁ vattabbe. </div>
</div>
<div class="q" id="p_32Kv_458"> <div class="p">
<span class="pN">458</span>๐Anāgāmissa vicikicchā pahīnā…pe… aṇusahagato byāpādo pahīno, parihāyati anāgāmī anāgāmiphalāti? Āmantā. Sakadāgāmissa sakkāyadiṭṭhi pahīnā…pe… oḷāriko byāpādo pahīno, parihāyati sakadāgāmī sakadāgāmiphalāti? Na hevaṁ vattabbe. </div>
</div>
<div class="q" id="p_32Kv_459"> <div class="divNumber">253.</div> <div class="p">
<span class="pN">459</span>๐Sakadāgāmissa sakkāyadiṭṭhi pahīnā, parihāyati sakadāgāmī sakadāgāmiphalāti? Āmantā. Sotāpannassa sakkāyadiṭṭhi pahīnā, parihāyati sotāpanno sotāpattiphalāti? Na hevaṁ vattabbe. </div>
</div>
<div class="q" id="p_32Kv_460"> <div class="p">
<span class="pN">460</span>๐Sakadāgāmissa sakkāyadiṭṭhi pahīnā, parihāyati sakadāgāmī sakadāgāmiphalāti? Āmantā. Sotāpannassa vicikicchā pahīnā…pe… apāyagamanīyo moho pahīno, parihāyati sotāpanno sotāpattiphalāti? Na hevaṁ vattabbe. </div>
</div>
<div class="q" id="p_32Kv_461"> <div class="p">
<span class="pN">461</span>๐Sakadāgāmissa vicikicchā pahīnā…pe… oḷāriko kāmarāgo pahīno… oḷāriko byāpādo pahīno, parihāyati sakadāgāmī sakadāgāmiphalāti? Āmantā. Sotāpannassa sakkāyadiṭṭhi pahīnā…pe… apāyagamanīyo moho pahīno, parihāyati sotāpanno sotāpattiphalāti? Na hevaṁ vattabbe. </div>
</div>
<div class="q" id="p_32Kv_462"> <div class="divNumber">254.</div> <div class="p">
<span class="pN">462</span>๐Sotāpannassa sakkāyadiṭṭhi pahīnā, na parihāyati sotāpanno sotāpattiphalāti? Āmantā. Arahato rāgo pahīno, na parihāyati arahā arahattāti? Na hevaṁ vattabbe. </div>
</div>
<div class="q" id="p_32Kv_463"> <div class="p">
<span class="pN">463</span>๐Sotāpannassa sakkāyadiṭṭhi pahīnā, na parihāyati sotāpanno sotāpattiphalāti? Āmantā. Arahato doso pahīno…pe… anottappaṁ pahīnaṁ, na parihāyati arahā arahattāti? Na hevaṁ vattabbe. </div>
</div>
<div class="q" id="p_32Kv_464"> <div class="p">
<span class="pN">464</span>๐Sotāpannassa vicikicchā pahīnā…pe… apāyagamanīyo moho pahīno, na parihāyati sotāpanno sotāpattiphalāti? Āmantā. Arahato rāgo pahīno…pe… anottappaṁ pahīnaṁ, na parihāyati arahā arahattāti? Na hevaṁ vattabbe. </div>
</div>
<div class="q" id="p_32Kv_465"> <div class="divNumber">255.</div> <div class="p">
<span class="pN">465</span>๐Sakadāgāmissa sakkāyadiṭṭhi pahīnā, na parihāyati sakadāgāmī sakadāgāmiphalāti? Āmantā. Arahato rāgo pahīno…pe… anottappaṁ pahīnaṁ, na parihāyati arahā arahattāti? Na hevaṁ vattabbe. </div>
</div>
<div class="q" id="p_32Kv_466"> <div class="p">
<span class="pN">466</span>๐Sakadāgāmissa vicikicchā pahīnā…pe… oḷāriko byāpādo pahīno, na parihāyati sakadāgāmī sakadāgāmiphalāti? Āmantā. Arahato rāgo pahīno…pe… anottappaṁ pahīnaṁ, na parihāyati arahā arahattāti? Na hevaṁ vattabbe. </div>
</div>
<div class="q" id="p_32Kv_467"> <div class="divNumber">256.</div> <div class="p">
<span class="pN">467</span>๐Anāgāmissa sakkāyadiṭṭhi pahīnā, na parihāyati anāgāmī anāgāmiphalāti? Āmantā. Arahato rāgo pahīno…pe… anottappaṁ pahīnaṁ, na parihāyati arahā arahattāti? Na hevaṁ vattabbe. </div>
</div>
<div class="q" id="p_32Kv_468"> <div class="p">
<span class="pN">468</span>๐Anāgāmissa vicikicchā pahīnā…pe… aṇusahagato byāpādo pahīno, na parihāyati anāgāmī anāgāmiphalāti? Āmantā. Arahato rāgo pahīno…pe… anottappaṁ pahīnaṁ, na parihāyati arahā arahattāti? Na hevaṁ vattabbe. </div>
</div>
<div class="q" id="p_32Kv_469"> <div class="divNumber">257.</div> <div class="p">
<span class="pN">469</span>๐Sotāpannassa sakkāyadiṭṭhi pahīnā, na parihāyati sotāpanno sotāpattiphalāti? Āmantā. Anāgāmissa sakkāyadiṭṭhi pahīnā… aṇusahagato byāpādo pahīno, na parihāyati anāgāmī anāgāmiphalāti? Na hevaṁ vattabbe. </div>
</div>
<div class="q" id="p_32Kv_470"> <div class="p">
<span class="pN">470</span>๐Sotāpannassa vicikicchā pahīnā…pe… apāyagamanīyo moho pahīno, na parihāyati sotāpanno sotāpattiphalāti? Āmantā. Anāgāmissa sakkāyadiṭṭhi pahīnā…pe… aṇusahagato byāpādo pahīno, na parihāyati anāgāmī anāgāmiphalāti? Na hevaṁ vattabbe. </div>
</div>
<div class="q" id="p_32Kv_471"> <div class="divNumber">258.</div> <div class="p">
<span class="pN">471</span>๐Sakadāgāmissa sakkāyadiṭṭhi pahīnā, na parihāyati sakadāgāmī sakadāgāmiphalāti? Āmantā. Anāgāmissa sakkāyadiṭṭhi pahīnā…pe… aṇusahagato byāpādo pahīno, na parihāyati anāgāmī anāgāmiphalāti? Na hevaṁ vattabbe. </div>
</div>
<div class="q" id="p_32Kv_472"> <div class="p">
<span class="pN">472</span>๐Sakadāgāmissa vicikicchā pahīnā…pe… oḷāriko byāpādo pahīno, na parihāyati sakadāgāmī sakadāgāmiphalāti? Āmantā. Anāgāmissa sakkāyadiṭṭhi pahīnā…pe… aṇusahagato byāpādo pahīno, na parihāyati anāgāmī anāgāmiphalāti? Na hevaṁ vattabbe. </div>
</div>
<div class="q" id="p_32Kv_473"> <div class="divNumber">259.</div> <div class="p">
<span class="pN">473</span>๐Sotāpannassa sakkāyadiṭṭhi pahīnā, na parihāyati sotāpanno sotāpattiphalāti? Āmantā. Sakadāgāmissa sakkāyadiṭṭhi pahīnā…pe… oḷāriko byāpādo pahīno, na parihāyati sakadāgāmī sakadāgāmiphalāti? Na hevaṁ vattabbe. </div>
</div>
<div class="q" id="p_32Kv_474"> <div class="p">
<span class="pN">474</span>๐Sotāpannassa vicikicchā pahīnā…pe… apāyagamanīyo moho pahīno, na parihāyati sotāpanno sotāpattiphalāti? Āmantā. Sakadāgāmissa sakkāyadiṭṭhi pahīnā…pe… oḷāriko byāpādo pahīno, na parihāyati sakadāgāmī sakadāgāmiphalāti? Na hevaṁ vattabbe. </div>
</div>
<div class="q" id="p_32Kv_475"> <div class="divNumber">260.</div> <div class="p">
<span class="pN">475</span>๐Parihāyati arahā arahattāti? Āmantā. Nanu arahato rāgo pahīno ucchinnamūlo tālāvatthukato anabhāvaṁkato āyatiṁ anuppādadhammoti? Āmantā. Hañci arahato rāgo pahīno ucchinnamūlo tālāvatthukato anabhāvaṁkato āyatiṁ anuppādadhammo, no ca vata re vattabbe— “parihāyati arahā arahattā”ti. </div>
</div>
<div class="q" id="p_32Kv_476"> <div class="p">
<span class="pN">476</span>๐Parihāyati arahā arahattāti? Āmantā. Nanu arahato doso pahīno…pe… moho pahīno… māno pahīno… diṭṭhi pahīnā… vicikicchā pahīnā… thinaṁ pahīnaṁ… uddhaccaṁ pahīnaṁ… ahirikaṁ pahīnaṁ… anottappaṁ pahīnaṁ ucchinnamūlaṁ tālāvatthukataṁ anabhāvaṁkataṁ āyatiṁ anuppādadhammanti? Āmantā. Hañci arahato anottappaṁ pahīnaṁ ucchinnamūlaṁ tālāvatthukataṁ anabhāvaṁkataṁ āyatiṁ anuppādadhammaṁ, no ca vata re vattabbe— “parihāyati arahā arahattā”ti. </div>
</div>
<div class="q" id="p_32Kv_477"> <div class="p">
<span class="pN">477</span>๐Parihāyati arahā arahattāti? Āmantā. Nanu arahato rāgappahānāya maggo bhāvitoti? Āmantā. Hañci arahato rāgappahānāya maggo bhāvito, no ca vata re vattabbe— “parihāyati arahā arahattā”ti. </div>
</div>
<div class="q" id="p_32Kv_478"> <div class="p">
<span class="pN">478</span>๐Parihāyati arahā arahattāti? Āmantā. Nanu arahato rāgappahānāya satipaṭṭhānā bhāvitā…pe… sammappadhānā bhāvitā… iddhipādā bhāvitā… indriyā bhāvitā… balā bhāvitā… bojjhaṅgā bhāvitāti? Āmantā. Hañci arahato rāgappahānāya bojjhaṅgā bhāvitā, no ca vata re vattabbe— “parihāyati arahā arahattā”ti. </div>
</div>
<div class="q" id="p_32Kv_479"> <div class="p">
<span class="pN">479</span>๐Parihāyati arahā arahattāti? Āmantā. Nanu arahato dosappahānāya…pe… anottappapahānāya maggo bhāvito…pe… bojjhaṅgā bhāvitāti? Āmantā. Hañci arahato anottappapahānāya bojjhaṅgā bhāvitā, no ca vata re vattabbe— “parihāyati arahā arahattā”ti. </div>
</div>
<div class="q" id="p_32Kv_480"> <div class="divNumber">261.</div> <div class="p">
<span class="pN">480</span>๐Parihāyati arahā arahattāti? Āmantā. Nanu arahā vītarāgo vītadoso vītamoho katakaraṇīyo ohitabhāro anuppattasadattho parikkhīṇabhavasaṁyojano sammadaññāvimutto ukkhittapaligho saṁkiṇṇaparikho abbūḷhesiko niraggaḷo ariyo pannaddhajo pannabhāro visaññutto suvijitavijayo; dukkhaṁ tassa pariññātaṁ, samudayo pahīno, nirodho sacchikato, maggo bhāvito, abhiññeyyaṁ abhiññātaṁ, pariññeyyaṁ pariññātaṁ, pahātabbaṁ pahīnaṁ, bhāvetabbaṁ bhāvitaṁ, sacchikātabbaṁ sacchikatanti? Āmantā. Hañci arahā vītarāgo vītadoso vītamoho…pe… sacchikātabbaṁ sacchikataṁ, no ca vata re vattabbe— “parihāyati arahā arahattā”ti. </div>
</div>
<div class="q" id="p_32Kv_481"> <div class="divNumber">262.</div> <div class="p">
<span class="pN">481</span>๐Parihāyati arahā arahattāti? ( ) Samayavimutto arahā arahattā parihāyati, asamayavimutto arahā arahattā na parihāyatīti. Samayavimutto arahā arahattā parihāyatīti? Āmantā. Asamayavimutto arahā arahattā parihāyatīti? Na hevaṁ vattabbe. </div>
</div>
<div class="q" id="p_32Kv_482"> <div class="p">
<span class="pN">482</span>๐Asamayavimutto arahā arahattā na parihāyatīti? Āmantā. Samayavimutto arahā arahattā na parihāyatīti? Na hevaṁ vattabbe. </div>
</div>
<div class="q" id="p_32Kv_483"> <div class="p">
<span class="pN">483</span>๐Samayavimuttassa arahato rāgo pahīno, parihāyati samayavimutto arahā arahattāti? Āmantā. Asamayavimuttassa arahato rāgo pahīno, parihāyati asamayavimutto arahā arahattāti? Na hevaṁ vattabbe. </div>
</div>
<div class="q" id="p_32Kv_484"> <div class="p">
<span class="pN">484</span>๐Samayavimuttassa arahato doso pahīno…pe… anottappaṁ pahīnaṁ, parihāyati samayavimutto arahā arahattāti? Āmantā. Asamayavimuttassa arahato anottappaṁ pahīnaṁ, parihāyati asamayavimutto arahā arahattāti? Na hevaṁ vattabbe. </div>
</div>
<div class="q" id="p_32Kv_485"> <div class="p">
<span class="pN">485</span>๐Samayavimuttassa arahato rāgappahānāya maggo bhāvito, parihāyati samayavimutto arahā arahattāti? Āmantā. Asamayavimuttassa arahato rāgappahānāya maggo bhāvito, parihāyati asamayavimutto arahā arahattāti? Na hevaṁ vattabbe. </div>
</div>
<div class="q" id="p_32Kv_486"> <div class="p">
<span class="pN">486</span>๐Samayavimuttassa arahato rāgappahānāya satipaṭṭhānā bhāvitā…pe… sammappadhānā bhāvitā… iddhipādā bhāvitā… indriyā bhāvitā… balā bhāvitā… bojjhaṅgā bhāvitā, parihāyati samayavimutto arahā arahattāti? Āmantā. Asamayavimuttassa arahato rāgappahānāya satipaṭṭhānā bhāvitā…pe… bojjhaṅgā bhāvitā, parihāyati asamayavimutto arahā arahattāti? Na hevaṁ vattabbe. </div>
</div>
<div class="q" id="p_32Kv_487"> <div class="p">
<span class="pN">487</span>๐Samayavimuttassa arahato dosappahānāya…pe… anottappapahānāya maggo bhāvito…pe… bojjhaṅgā bhāvitā, parihāyati samayavimutto arahā arahattāti? Āmantā. Asamayavimuttassa arahato anottappaṁ pahānāya maggo bhāvito…pe… bojjhaṅgā bhāvitā, parihāyati asamayavimutto arahā arahattāti? Na hevaṁ vattabbe…pe…. </div>
</div>
<div class="q" id="p_32Kv_488"> <div class="p">
<span class="pN">488</span>๐Samayavimutto arahā vītarāgo vītadoso vītamoho katakaraṇīyo ohitabhāro anuppattasadattho parikkhīṇabhavasaṁyojano sammadaññāvimutto ukkhittapaligho saṁkiṇṇaparikho abbūḷhesiko niraggaḷo ariyo pannaddhajo pannabhāro visaññutto suvijitavijayo, dukkhaṁ tassa pariññātaṁ, samudayo pahīno, nirodho sacchikato, maggo bhāvito, abhiññeyyaṁ abhiññātaṁ, pariññeyyaṁ pariññātaṁ, pahātabbaṁ pahīnaṁ, bhāvetabbaṁ bhāvitaṁ, sacchikātabbaṁ sacchikataṁ, parihāyati samayavimutto arahā arahattāti? Āmantā. Asamayavimutto arahā vītarāgo vītadoso vītamoho…pe… sacchikātabbaṁ sacchikataṁ, parihāyati asamayavimutto arahā arahattāti? Na hevaṁ vattabbe. </div>
</div>
<div class="q" id="p_32Kv_489"> <div class="divNumber">263.</div> <div class="p">
<span class="pN">489</span>๐Asamayavimuttassa arahato rāgo pahīno, na parihāyati asamayavimutto arahā arahattāti? Āmantā. Samayavimuttassa arahato rāgo pahīno, na parihāyati samayavimutto arahā arahattāti? Na hevaṁ vattabbe. </div>
</div>
<div class="q" id="p_32Kv_490"> <div class="p">
<span class="pN">490</span>๐Asamayavimuttassa arahato doso pahīno…pe… anottappaṁ pahīnaṁ, na parihāyati asamayavimutto arahā arahattāti? Āmantā. Samayavimuttassa arahato anottappaṁ pahīnaṁ, na parihāyati samayavimutto arahā arahattāti? Na hevaṁ vattabbe. </div>
</div>
<div class="q" id="p_32Kv_491"> <div class="p">
<span class="pN">491</span>๐Asamayavimuttassa arahato rāgappahānāya maggo bhāvito…pe… bojjhaṅgā bhāvitā, na parihāyati asamayavimutto arahā arahattāti? Āmantā. Samayavimuttassa arahato rāgappahānāya maggo bhāvito…pe… bojjhaṅgā bhāvitā, na parihāyati samayavimutto arahā arahattāti? Na hevaṁ vattabbe. </div>
</div>
<div class="q" id="p_32Kv_492"> <div class="p">
<span class="pN">492</span>๐Asamayavimuttassa arahato dosappahānāya…pe… anottappapahānāya maggo bhāvito…pe… bojjhaṅgā bhāvitā, na parihāyati asamayavimutto arahā arahattāti? Āmantā. Samayavimuttassa arahato anottappapahānāya maggo bhāvito…pe… bojjhaṅgā bhāvitā, na parihāyati samayavimutto arahā arahattāti? Na hevaṁ vattabbe. </div>
</div>
<div class="q" id="p_32Kv_493"> <div class="p">
<span class="pN">493</span>๐Asamayavimutto arahā vītarāgo vītadoso vītamoho…pe… sacchikātabbaṁ sacchikataṁ, na parihāyati asamayavimutto arahā arahattāti? Āmantā. Samayavimutto arahā vītarāgo vītadoso vītamoho…pe… sacchikātabbaṁ sacchikataṁ, na parihāyati samayavimutto arahā arahattāti? Na hevaṁ vattabbe…pe…. </div>
</div>
<div class="q" id="p_32Kv_494"> <div class="divNumber">264.</div> <div class="p">
<span class="pN">494</span>๐Parihāyati arahā arahattāti? Āmantā. Sāriputto thero parihāyittha arahattāti? Na hevaṁ vattabbe. Mahāmoggallāno thero… mahākassapo thero… mahākaccāyano thero… mahākoṭṭhiko thero… mahāpanthako thero parihāyittha arahattāti? Na hevaṁ vattabbe. </div>
</div>
<div class="q" id="p_32Kv_495"> <div class="p">
<span class="pN">495</span>๐Sāriputto thero na parihāyittha arahattāti? Āmantā. Hañci sāriputto thero na parihāyittha arahattā, no ca vata re vattabbe— “parihāyati arahā arahattā”ti. </div>
</div>
<div class="q" id="p_32Kv_496"> <div class="p">
<span class="pN">496</span>๐Mahāmoggallāno thero… mahākassapo thero… mahākaccāyano thero… mahākoṭṭhiko thero… mahāpanthako thero na parihāyittha arahattāti? Āmantā. Hañci mahāpanthako thero na parihāyittha arahattā, no ca vata re vattabbe— “parihāyati arahā arahattā”ti. </div>
</div>
<div class="CENTER" id="p_32Kv_497">
<span class="pN">497</span>Ariyapuggalasaṁsandanaṁ.</div>
</html>

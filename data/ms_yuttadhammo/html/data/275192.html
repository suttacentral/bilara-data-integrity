<html>
<div class="i">1.3.3 </div>
<div class="h">Paṭhamapaṇṇāsaka</div>
<div class="h">Bālavagga</div>
<div class="h"></div>
<div class="q" id="p_15A2_57"> <div class="divNumber">24.</div> <div class="p">
<span class="pN">57</span>“Dveme, bhikkhave, tathāgataṁ abbhācikkhanti. Katame dve? Yo ca abhāsitaṁ alapitaṁ tathāgatena bhāsitaṁ lapitaṁ tathāgatenāti dīpeti, yo ca bhāsitaṁ lapitaṁ tathāgatena abhāsitaṁ alapitaṁ tathāgatenāti dīpeti. Ime kho, bhikkhave, dve tathāgataṁ abbhācikkhantīti. </div>
</div>
<div class="q" id="p_15A2_58"> <div class="p">
<span class="pN">58</span>Dveme, bhikkhave, tathāgataṁ nābbhācikkhanti. Katame dve? Yo ca abhāsitaṁ alapitaṁ tathāgatena abhāsitaṁ alapitaṁ tathāgatenāti dīpeti, yo ca bhāsitaṁ lapitaṁ tathāgatena bhāsitaṁ lapitaṁ tathāgatenāti dīpeti. Ime kho, bhikkhave, dve tathāgataṁ nābbhācikkhantī”ti. </div>
</div>
</html>

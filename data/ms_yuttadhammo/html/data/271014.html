<html>
<div class="i">2.6.6.10 Mahantaraduka</div>
<div class="h">Niddesa</div>
<div class="h">Chaṭṭhanaya Sampayogavippayogapadaniddesa</div>
<div class="h">Duka</div>
<div class="h">Mahantaraduka</div>
<div class="q" id="p_31Dht_366"> <div class="divNumber">289.</div> <div class="p">
<span class="pN">366</span>Sārammaṇā dhammā…pe… sampayuttāti? Natthi. Katihi vippayuttā? Ekena khandhena dasahāyatanehi dasahi dhātūhi vippayuttā; ekenāyatanena ekāya dhātuyā kehici vippayuttā. </div>
</div>
<div class="q" id="p_31Dht_367"> <div class="divNumber">290.</div> <div class="p">
<span class="pN">367</span>Anārammaṇā dhammā… cittavippayuttā dhammā… cittavisaṁsaṭṭhā dhammā… upādā dhammā…pe… sampayuttāti? Natthi. Katihi vippayuttā? Catūhi khandhehi ekenāyatanena sattahi dhātūhi vippayuttā; ekenāyatanena ekāya dhātuyā kehici vippayuttā. </div>
</div>
<div class="q" id="p_31Dht_368"> <div class="divNumber">291.</div> <div class="p">
<span class="pN">368</span>Cittā dhammā tīhi khandhehi sampayuttā; ekenāyatanena ekāya dhātuyā kehici sampayuttā. Katihi vippayuttā? Ekena khandhena dasahāyatanehi dasahi dhātūhi vippayuttā; ekenāyatanena ekāya dhātuyā kehici vippayuttā. </div>
</div>
<div class="q" id="p_31Dht_369"> <div class="divNumber">292.</div> <div class="p">
<span class="pN">369</span>Cetasikā dhammā… cittasampayuttā dhammā… cittasaṁsaṭṭhā dhammā… cittasaṁsaṭṭhasamuṭṭhānā dhammā… cittasaṁsaṭṭhasamuṭṭhānasahabhuno dhammā… cittasaṁsaṭṭhasamuṭṭhānānuparivattino dhammā ekena khandhena ekenāyatanena sattahi dhātūhi sampayuttā. Katihi vippayuttā? Ekena khandhena dasahāyatanehi dasahi dhātūhi vippayuttā; ekenāyatanena ekāya dhātuyā kehici vippayuttā. </div>
</div>
<div class="q" id="p_31Dht_370"> <div class="divNumber">293.</div> <div class="p">
<span class="pN">370</span>Anupādinnā dhammā…pe… sampayuttāti? Natthi. Katihi vippayuttā? Na kehici khandhehi na kehici āyatanehi pañcahi dhātūhi vippayuttā. </div>
</div>
</html>

<html>
<div class="i">1.10.8--12 Dutiyādisamuddaninnasutta</div>
<div class="h">Maggasaṁyutta</div>
<div class="h">Dutiyagaṅgāpeyyālavagga</div>
<div class="h">Dutiyādisamuddaninnasutta</div>
<div class="q" id="p_14S5_222"> <div class="divNumber">110.</div> <div class="p">
<span class="pN">222</span>“Seyyathāpi, bhikkhave, yamunā nadī samuddaninnā samuddapoṇā samuddapabbhārā; evameva kho, bhikkhave, bhikkhu…pe…  dutiyaṁ. </div>
</div>
<div class="q" id="p_14S5_223"> <div class="divNumber">111.</div> <div class="p">
<span class="pN">223</span>“Seyyathāpi, bhikkhave, aciravatī nadī samuddaninnā samuddapoṇā samuddapabbhārā; evameva kho, bhikkhave, bhikkhu…pe…  tatiyaṁ. </div>
</div>
<div class="q" id="p_14S5_224"> <div class="divNumber">112.</div> <div class="p">
<span class="pN">224</span>“Seyyathāpi, bhikkhave, sarabhū nadī samuddaninnā samuddapoṇā samuddapabbhārā; evameva kho, bhikkhave, bhikkhu…pe…  catutthaṁ. </div>
</div>
<div class="q" id="p_14S5_225"> <div class="divNumber">113.</div> <div class="p">
<span class="pN">225</span>“Seyyathāpi, bhikkhave, mahī nadī samuddaninnā samuddapoṇā samuddapabbhārā; evameva kho, bhikkhave, bhikkhu…pe…  pañcamaṁ. </div>
</div>
<div class="q" id="p_14S5_226"> <div class="divNumber">114.</div> <div class="p">
<span class="pN">226</span>“Seyyathāpi, bhikkhave, yā kācimā mahānadiyo, seyyathidaṁ—  gaṅgā, yamunā, aciravatī, sarabhū, mahī, sabbā tā samuddaninnā samuddapoṇā samuddapabbhārā; evameva kho, bhikkhave, bhikkhu ariyaṁ aṭṭhaṅgikaṁ maggaṁ bhāvento ariyaṁ aṭṭhaṅgikaṁ maggaṁ bahulīkaronto nibbānaninno hoti nibbānapoṇo nibbānapabbhāro. Kathañca, bhikkhave, bhikkhu ariyaṁ aṭṭhaṅgikaṁ maggaṁ bhāvento ariyaṁ aṭṭhaṅgikaṁ maggaṁ bahulīkaronto nibbānaninno hoti nibbānapoṇo nibbānapabbhāro? Idha, bhikkhave, bhikkhu sammādiṭṭhiṁ bhāveti rāgavinayapariyosānaṁ dosavinayapariyosānaṁ mohavinayapariyosānaṁ…pe…  sammāsamādhiṁ bhāveti rāgavinayapariyosānaṁ dosavinayapariyosānaṁ mohavinayapariyosānaṁ. Evaṁ kho, bhikkhave, bhikkhu ariyaṁ aṭṭhaṅgikaṁ maggaṁ bhāvento ariyaṁ aṭṭhaṅgikaṁ maggaṁ bahulīkaronto nibbānaninno hoti nibbānapoṇo nibbānapabbhāro”ti. </div>
</div>
<div class="CENTER" id="p_14S5_227">
<span class="pN">227</span>Chaṭṭhaṁ.</div>
<div class="CENTER" id="p_14S5_228">
<span class="pN">228</span>(Rāgavinayadvādasakī dutiyakī samuddaninnanti.)</div>
</html>

<html>
<div class="i">14.4 Pupphacchadaniyattheraapadāna</div>
<div class="h">Sobhitavagga</div>
<div class="h">Pupphacchadaniyattheraapadāna</div>
<div class="q" id="p_20Ap1_2213"> <div class="divNumber">26.</div> <div class="p"> <table class="singleColumn"> <tr> <td> <div class="pN">2213</div> <div class="G">“Sunando nāma nāmena,</div> </td> </tr> <tr> <td> <div class="G">brāhmaṇo mantapāragū;</div> </td> </tr> <tr> <td> <div class="G">Ajjhāyako yācayogo,</div> </td> </tr> <tr> <td> <div class="G">vājapeyyaṁ ayājayi.</div> </td> </tr> </table> </div>
</div>
<div class="q" id="p_20Ap1_2214"> <div class="divNumber">27.</div> <div class="p"> <table class="singleColumn"> <tr> <td> <div class="pN">2214</div> <div class="G">Padumuttaro lokavidū,</div> </td> </tr> <tr> <td> <div class="G">aggo kāruṇiko isi;</div> </td> </tr> <tr> <td> <div class="G">Janataṁ anukampanto,</div> </td> </tr> <tr> <td> <div class="G">ambare caṅkamī tadā.</div> </td> </tr> </table> </div>
</div>
<div class="q" id="p_20Ap1_2215"> <div class="divNumber">28.</div> <div class="p"> <table class="singleColumn"> <tr> <td> <div class="pN">2215</div> <div class="G">Caṅkamitvāna sambuddho,</div> </td> </tr> <tr> <td> <div class="G">sabbaññū lokanāyako;</div> </td> </tr> <tr> <td> <div class="G">Mettāya aphari satte,</div> </td> </tr> <tr> <td> <div class="G">appamāṇe nirūpadhi.</div> </td> </tr> </table> </div>
</div>
<div class="q" id="p_20Ap1_2216"> <div class="divNumber">29.</div> <div class="p"> <table class="singleColumn"> <tr> <td> <div class="pN">2216</div> <div class="G">Vaṇṭe chetvāna pupphāni,</div> </td> </tr> <tr> <td> <div class="G">brāhmaṇo mantapāragū;</div> </td> </tr> <tr> <td> <div class="G">Sabbe sisse samānetvā,</div> </td> </tr> <tr> <td> <div class="G">ākāse ukkhipāpayi.</div> </td> </tr> </table> </div>
</div>
<div class="q" id="p_20Ap1_2217"> <div class="divNumber">30.</div> <div class="p"> <table class="singleColumn"> <tr> <td> <div class="pN">2217</div> <div class="G">Yāvatā nagaraṁ āsi,</div> </td> </tr> <tr> <td> <div class="G">pupphānaṁ chadanaṁ tadā;</div> </td> </tr> <tr> <td> <div class="G">Buddhassa ānubhāvena,</div> </td> </tr> <tr> <td> <div class="G">sattāhaṁ na vigacchatha.</div> </td> </tr> </table> </div>
</div>
<div class="q" id="p_20Ap1_2218"> <div class="divNumber">31.</div> <div class="p"> <table class="singleColumn"> <tr> <td> <div class="pN">2218</div> <div class="G">Teneva sukkamūlena,</div> </td> </tr> <tr> <td> <div class="G">anubhotvāna sampadā;</div> </td> </tr> <tr> <td> <div class="G">Sabbāsave pariññāya,</div> </td> </tr> <tr> <td> <div class="G">tiṇṇo loke visattikaṁ.</div> </td> </tr> </table> </div>
</div>
<div class="q" id="p_20Ap1_2219"> <div class="divNumber">32.</div> <div class="p"> <table class="singleColumn"> <tr> <td> <div class="pN">2219</div> <div class="G">Ekārase kappasate,</div> </td> </tr> <tr> <td> <div class="G">pañcatiṁsāsu khattiyā;</div> </td> </tr> <tr> <td> <div class="G">Ambaraṁsasanāmā te,</div> </td> </tr> <tr> <td> <div class="G">cakkavattī mahabbalā.</div> </td> </tr> </table> </div>
</div>
<div class="q" id="p_20Ap1_2220"> <div class="divNumber">33.</div> <div class="p"> <table class="singleColumn"> <tr> <td> <div class="pN">2220</div> <div class="G">Paṭisambhidā catasso,</div> </td> </tr> <tr> <td> <div class="G">…pe…</div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_2221"> <div class="p">
<span class="pN">2221</span>Itthaṁ sudaṁ āyasmā pupphacchadaniyo thero imā gāthāyo abhāsitthāti. </div>
</div>
<div class="CENTER" id="p_20Ap1_2222">
<span class="pN">2222</span>Pupphacchadaniyattherassāpadānaṁ catutthaṁ.</div>
</html>

<html>
<div class="i"> Purejāta</div>
<div class="h">Saññojanagocchaka</div>
<div class="h">Saññojanasampayuttaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Purejāta</div>
<div class="q" id="p_38P2_1516"> <div class="divNumber">80.</div> <div class="p">
<span class="pN">1516</span>Saññojanavippayutto dhammo saññojanavippayuttassa dhammassa purejātapaccayena paccayo— ārammaṇapurejātaṁ, vatthupurejātaṁ. <span class="bold">Ārammaṇapurejātaṁ</span>— cakkhuṁ…pe… vatthuṁ aniccato…pe… vipassati, dibbena cakkhunā rūpaṁ passati, dibbāya sotadhātuyā saddaṁ suṇāti, rūpāyatanaṁ cakkhuviññāṇassa…pe… phoṭṭhabbāyatanaṁ kāyaviññāṇassa…pe…. <span class="bold">Vatthupurejātaṁ</span>— cakkhāyatanaṁ cakkhuviññāṇassa…pe… kāyāyatanaṁ kāyaviññāṇassa…pe… vatthu saññojanavippayuttānaṁ khandhānaṁ mohassa ca purejātapaccayena paccayo. (1) </div>
</div>
<div class="q" id="p_38P2_1517"> <div class="p">
<span class="pN">1517</span>Saññojanavippayutto dhammo saññojanasampayuttassa dhammassa purejātapaccayena paccayo— ārammaṇapurejātaṁ, vatthupurejātaṁ. <span class="bold">Ārammaṇapurejātaṁ</span>— cakkhuṁ…pe… vatthuṁ assādeti abhinandati, taṁ ārabbha rāgo uppajjati…pe… domanassaṁ uppajjati. <span class="bold">Vatthupurejātaṁ</span>— vatthu saññojanasampayuttakānaṁ khandhānaṁ purejātapaccayena paccayo. (2) </div>
</div>
<div class="q" id="p_38P2_1518"> <div class="p">
<span class="pN">1518</span>Saññojanavippayutto dhammo saññojanasampayuttassa ca saññojanavippayuttassa ca dhammassa purejātapaccayena paccayo— ārammaṇapurejātaṁ, vatthupurejātaṁ. <span class="bold">Ārammaṇapurejātaṁ</span>— cakkhuṁ…pe… vatthuṁ ārabbha uddhaccasahagatā khandhā ca moho ca uppajjanti. <span class="bold">Vatthupurejātaṁ</span>— vatthu uddhaccasahagatānaṁ khandhānaṁ mohassa ca purejātapaccayena paccayo. (3) </div>
</div>
</html>

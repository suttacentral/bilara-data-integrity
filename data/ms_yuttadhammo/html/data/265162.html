<html>
<div class="i"> Ārammaṇa</div>
<div class="h">Parāmāsagocchaka</div>
<div class="h">Parāmāsaparāmaṭṭhaduka</div>
<div class="h">Pañhāvāra</div>
<div class="h">Paccayānulomādi</div>
<div class="h">Vibhaṅgavāra</div>
<div class="h">Ārammaṇa</div>
<div class="q" id="p_38P2_2306"> <div class="divNumber">88.</div> <div class="p">
<span class="pN">2306</span>Parāmāso ceva parāmaṭṭho ca dhammo parāmāsassa ceva parāmaṭṭhassa ca dhammassa ārammaṇapaccayena paccayo… tīṇi. (Ārabbha kātabbāni parāmāsadukasadisaṁ.) </div>
</div>
<div class="q" id="p_38P2_2307"> <div class="divNumber">89.</div> <div class="p">
<span class="pN">2307</span>Parāmaṭṭho ceva no ca parāmāso dhammo parāmaṭṭhassa ceva no ca parāmāsassa dhammassa ārammaṇapaccayena paccayo— dānaṁ…pe… sīlaṁ…pe… uposathakammaṁ katvā taṁ paccavekkhati, assādeti abhinandati, taṁ ārabbha rāgo…pe… vicikicchā, uddhaccaṁ, domanassaṁ uppajjati, pubbe…pe… jhānā…pe… ariyā gotrabhuṁ paccavekkhanti, vodānaṁ paccavekkhanti, pahīne kilese…pe… vikkhambhite kilese…pe… pubbe…pe… cakkhuṁ…pe… vatthuṁ parāmaṭṭhe ceva no ca parāmāse khandhe aniccato…pe… domanassaṁ uppajjati. Dibbena cakkhunā rūpaṁ passati. (Yāva āvajjanā sabbaṁ kātabbaṁ.) (1) </div>
</div>
<div class="q" id="p_38P2_2308"> <div class="p">
<span class="pN">2308</span>Parāmaṭṭho ceva no ca parāmāso dhammo parāmāsassa ceva parāmaṭṭhassa ca dhammassa ārammaṇapaccayena paccayo— dānaṁ…pe… sīlaṁ…pe… uposathakammaṁ…pe… pubbe…pe… jhānā…pe… cakkhuṁ…pe… vatthuṁ parāmaṭṭhe ceva no ca parāmāse khandhe assādeti abhinandati, taṁ ārabbha diṭṭhi uppajjati. (2) </div>
</div>
<div class="q" id="p_38P2_2309"> <div class="p">
<span class="pN">2309</span>Parāmaṭṭho ceva no ca parāmāso dhammo parāmāsassa ceva parāmaṭṭhassa ca parāmaṭṭhassa ceva no ca parāmāsassa ca dhammassa ārammaṇapaccayena paccayo— dānaṁ…pe… sīlaṁ…pe… uposathakammaṁ…pe… pubbe…pe… jhānā…pe… cakkhuṁ…pe… vatthuṁ parāmaṭṭhe ceva no ca parāmāse khandhe assādeti abhinandati, taṁ ārabbha parāmāso ca sampayuttakā ca khandhā uppajjanti. (3) </div>
</div>
<div class="q" id="p_38P2_2310"> <div class="p">
<span class="pN">2310</span>(Evaṁ itarepi tīṇi ārabbha kātabbāni. Imaṁ dukaṁ parāmāsadukasadisaṁ. Lokuttaraṁ yahiṁ na labbhati tahiṁ na kātabbaṁ.) </div>
</div>
<div class="CENTER" id="p_38P2_2311">
<span class="pN">2311</span>Parāmāsaparāmaṭṭhadukaṁ niṭṭhitaṁ.</div>
</html>

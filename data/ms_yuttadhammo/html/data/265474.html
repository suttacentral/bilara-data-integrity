<html>
<div class="i"> Ārammaṇa</div>
<div class="h">Upādānagocchaka</div>
<div class="h">Upādānasampayuttaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Ārammaṇa</div>
<div class="q" id="p_38P2_3698"> <div class="divNumber">66.</div> <div class="p">
<span class="pN">3698</span>Upādānasampayutto dhammo upādānasampayuttassa dhammassa ārammaṇapaccayena paccayo—  upādānasampayutte khandhe ārabbha upādānasampayuttā khandhā uppajjanti. (Mūlaṁ kātabbaṁ.) Upādānasampayutte khandhe ārabbha upādānavippayuttā khandhā ca lobho ca uppajjanti. (Mūlaṁ kātabbaṁ.) Upādānasampayutte khandhe ārabbha diṭṭhigatavippayuttalobhasahagatā khandhā ca lobho ca uppajjanti. (3) </div>
</div>
<div class="q" id="p_38P2_3699"> <div class="divNumber">67.</div> <div class="p">
<span class="pN">3699</span>Upādānavippayutto dhammo upādānavippayuttassa dhammassa ārammaṇapaccayena paccayo—  dānaṁ…pe…  sīlaṁ…pe…  uposathakammaṁ…pe…  pubbe suciṇṇāni…pe…  jhānā vuṭṭhahitvā jhānaṁ paccavekkhati, assādeti abhinandati, taṁ ārabbha diṭṭhigatavippayutto rāgo…pe…  vicikicchā…pe…  uddhaccaṁ uppajjati, jhāne parihīne vippaṭisārissa domanassaṁ uppajjati. Ariyā maggā vuṭṭhahitvā maggaṁ paccavekkhanti, phalaṁ…pe…  nibbānaṁ paccavekkhanti. Nibbānaṁ gotrabhussa, vodānassa, maggassa, phalassa, āvajjanāya ārammaṇapaccayena paccayo. Ariyā upādānavippayutte pahīne kilese…pe…  vikkhambhite kilese…pe…  pubbe samudāciṇṇe kilese…pe…  cakkhuṁ…pe…  vatthuṁ upādānavippayutte khandhe ca lobhañca aniccato…pe…  vipassati, assādeti abhinandati, taṁ ārabbha diṭṭhigatavippayutto rāgo…pe…  vicikicchā…pe…  uddhaccaṁ…pe…  domanassaṁ uppajjati…pe…  (sabbaṁ paripuṇṇaṁ), dibbena cakkhunā…  (yāva kāyaviññāṇaṁ), upādānavippayuttā khandhā iddhividhañāṇassa, cetopariyañāṇassa, pubbenivāsānussatiñāṇassa, yathākammūpagañāṇassa, anāgataṁsañāṇassa, āvajjanāya ārammaṇapaccayena paccayo. (1) </div>
</div>
<div class="q" id="p_38P2_3700"> <div class="p">
<span class="pN">3700</span>Upādānavippayutto dhammo upādānasampayuttassa dhammassa ārammaṇapaccayena paccayo—  dānaṁ…pe…  jhānaṁ…pe…  cakkhuṁ…pe…  vatthuṁ upādānavippayutte khandhe ca lobhañca assādeti abhinandati, taṁ ārabbha rāgo uppajjati, diṭṭhi uppajjati. (2) </div>
</div>
<div class="q" id="p_38P2_3701"> <div class="p">
<span class="pN">3701</span>Upādānavippayutto dhammo upādānasampayuttassa ca upādānavippayuttassa ca dhammassa ārammaṇapaccayena paccayo—  cakkhuṁ…pe…  vatthuṁ upādānavippayutte khandhe ca lobhañca ārabbha diṭṭhigatavippayuttalobhasahagatā khandhā ca lobho ca uppajjanti. (3) </div>
</div>
<div class="q" id="p_38P2_3702"> <div class="divNumber">68.</div> <div class="p">
<span class="pN">3702</span>Upādānasampayutto ca upādānavippayutto ca dhammā upādānasampayuttassa dhammassa ārammaṇapaccayena paccayo—  diṭṭhigatavippayuttalobhasahagate khandhe ca lobhañca ārabbha upādānasampayuttā khandhā uppajjanti. (Mūlaṁ kātabbaṁ.) Diṭṭhigatavippayuttalobhasahagate khandhe ca lobhañca ārabbha upādānavippayuttā khandhā ca lobho ca uppajjanti. (Mūlaṁ kātabbaṁ.) Diṭṭhigatavippayuttalobhasahagate khandhe ca lobhañca ārabbha diṭṭhigatavippayuttalobhasahagatā khandhā ca lobho ca uppajjanti. (3) </div>
</div>
</html>

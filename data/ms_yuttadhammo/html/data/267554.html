<html>
<div class="i">42.10 Mañcadāyakattheraapadāna</div>
<div class="h">Bhaddālivagga</div>
<div class="h">Mañcadāyakattheraapadāna</div>
<div class="q" id="p_20Ap1_5451"> <div class="divNumber">184.</div> <div class="p"> <table class="singleColumn"> <tr> <td> <div class="pN">5451</div> <div class="G">“Parinibbute kāruṇike,</div> </td> </tr> <tr> <td> <div class="G">siddhatthe lokanāyake;</div> </td> </tr> <tr> <td> <div class="G">Vitthārike pāvacane,</div> </td> </tr> <tr> <td> <div class="G">devamānusasakkate.</div> </td> </tr> </table> </div>
</div>
<div class="q" id="p_20Ap1_5452"> <div class="divNumber">185.</div> <div class="p"> <table class="singleColumn"> <tr> <td> <div class="pN">5452</div> <div class="G">Caṇḍālo āsahaṁ tattha,</div> </td> </tr> <tr> <td> <div class="G">āsandipīṭhakārako;</div> </td> </tr> <tr> <td> <div class="G">Tena kammena jīvāmi,</div> </td> </tr> <tr> <td> <div class="G">tena posemi dārake.</div> </td> </tr> </table> </div>
</div>
<div class="q" id="p_20Ap1_5453"> <div class="divNumber">186.</div> <div class="p"> <table class="singleColumn"> <tr> <td> <div class="pN">5453</div> <div class="G">Āsandiṁ sukataṁ katvā,</div> </td> </tr> <tr> <td> <div class="G">pasanno sehi pāṇibhi;</div> </td> </tr> <tr> <td> <div class="G">Sayamevupagantvāna,</div> </td> </tr> <tr> <td> <div class="G">bhikkhusaṁghassadāsahaṁ.</div> </td> </tr> </table> </div>
</div>
<div class="q" id="p_20Ap1_5454"> <div class="divNumber">187.</div> <div class="p"> <table class="singleColumn"> <tr> <td> <div class="pN">5454</div> <div class="G">Tena kammena sukatena,</div> </td> </tr> <tr> <td> <div class="G">cetanāpaṇidhīhi ca;</div> </td> </tr> <tr> <td> <div class="G">Jahitvā mānusaṁ dehaṁ,</div> </td> </tr> <tr> <td> <div class="G">tāvatiṁsamagacchahaṁ.</div> </td> </tr> </table> </div>
</div>
<div class="q" id="p_20Ap1_5455"> <div class="divNumber">188.</div> <div class="p"> <table class="singleColumn"> <tr> <td> <div class="pN">5455</div> <div class="G">Devalokagato santo,</div> </td> </tr> <tr> <td> <div class="G">modāmi tidase gaṇe;</div> </td> </tr> <tr> <td> <div class="G">Sayanāni mahagghāni,</div> </td> </tr> <tr> <td> <div class="G">nibbattanti yadicchakaṁ.</div> </td> </tr> </table> </div>
</div>
<div class="q" id="p_20Ap1_5456"> <div class="divNumber">189.</div> <div class="p"> <table class="singleColumn"> <tr> <td> <div class="pN">5456</div> <div class="G">Paññāsakkhattuṁ devindo,</div> </td> </tr> <tr> <td> <div class="G">devarajjamakārayiṁ;</div> </td> </tr> <tr> <td> <div class="G">Asītikkhattuṁ rājā ca,</div> </td> </tr> <tr> <td> <div class="G">cakkavattī ahosahaṁ.</div> </td> </tr> </table> </div>
</div>
<div class="q" id="p_20Ap1_5457"> <div class="divNumber">190.</div> <div class="p"> <table class="singleColumn"> <tr> <td> <div class="pN">5457</div> <div class="G">Padesarajjaṁ vipulaṁ,</div> </td> </tr> <tr> <td> <div class="G">gaṇanāto asaṅkhiyaṁ;</div> </td> </tr> <tr> <td> <div class="G">Sukhito yasavā homi,</div> </td> </tr> <tr> <td> <div class="G">mañcadānassidaṁ phalaṁ.</div> </td> </tr> </table> </div>
</div>
<div class="q" id="p_20Ap1_5458"> <div class="divNumber">191.</div> <div class="p"> <table class="singleColumn"> <tr> <td> <div class="pN">5458</div> <div class="G">Devalokā cavitvāna,</div> </td> </tr> <tr> <td> <div class="G">emi ce mānusaṁ bhavaṁ;</div> </td> </tr> <tr> <td> <div class="G">Mahārahā susayanā,</div> </td> </tr> <tr> <td> <div class="G">sayameva bhavanti me.</div> </td> </tr> </table> </div>
</div>
<div class="q" id="p_20Ap1_5459"> <div class="divNumber">192.</div> <div class="p"> <table class="singleColumn"> <tr> <td> <div class="pN">5459</div> <div class="G">Ayaṁ pacchimako mayhaṁ,</div> </td> </tr> <tr> <td> <div class="G">carimo vattate bhavo;</div> </td> </tr> <tr> <td> <div class="G">Ajjāpi sayane kāle,</div> </td> </tr> <tr> <td> <div class="G">sayanaṁ upatiṭṭhati.</div> </td> </tr> </table> </div>
</div>
<div class="q" id="p_20Ap1_5460"> <div class="divNumber">193.</div> <div class="p"> <table class="singleColumn"> <tr> <td> <div class="pN">5460</div> <div class="G">Catunnavutito kappe,</div> </td> </tr> <tr> <td> <div class="G">yaṁ dānamadadiṁ tadā;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">mañcadānassidaṁ phalaṁ.</div> </td> </tr> </table> </div>
</div>
<div class="q" id="p_20Ap1_5461"> <div class="divNumber">194.</div> <div class="p"> <table class="singleColumn"> <tr> <td> <div class="pN">5461</div> <div class="G">Kilesā jhāpitā mayhaṁ,</div> </td> </tr> <tr> <td> <div class="G">…pe…</div> </td> </tr> <tr> <td> <div class="G">viharāmi anāsavo.</div> </td> </tr> </table> </div>
</div>
<div class="q" id="p_20Ap1_5462"> <div class="divNumber">195.</div> <div class="p"> <table class="singleColumn"> <tr> <td> <div class="pN">5462</div> <div class="G">Svāgataṁ vata me āsi,</div> </td> </tr> <tr> <td> <div class="G">…pe…</div> </td> </tr> <tr> <td> <div class="G">kataṁ buddhassa sāsanaṁ.</div> </td> </tr> </table> </div>
</div>
<div class="q" id="p_20Ap1_5463"> <div class="divNumber">196.</div> <div class="p"> <table class="singleColumn"> <tr> <td> <div class="pN">5463</div> <div class="G">Paṭisambhidā catasso,</div> </td> </tr> <tr> <td> <div class="G">…pe…</div> </td> </tr> <tr> <td> <div class="G">kataṁ buddhassa sāsanaṁ”. (4460)</div> </td> </tr> </table> </div>
</div>
<div class="q" id="p_20Ap1_5464"> <div class="p">
<span class="pN">5464</span>Itthaṁ sudaṁ āyasmā mañcadāyako thero imā gāthāyo abhāsitthāti. </div>
</div>
<div class="CENTER" id="p_20Ap1_5465">
<span class="pN">5465</span>Mañcadāyakattherassāpadānaṁ dasamaṁ.</div>
<div class="ENDH3" id="p_20Ap1_5466">
<span class="pN">5466</span>Bhaddālivaggo bācattālīsamo.</div>
<div class="SUMMARY" id="p_20Ap1_5467">
<span class="pN">5467</span><span class="firstLetter">T</span>assuddānaṁ</div>
<div class="q" id="p_20Ap1_5468"> <div class="p"> <table class="singleColumn"> <tr> <td> <div class="pN">5468</div> <div class="G">Bhaddālī ekachatto ca,</div> </td> </tr> <tr> <td> <div class="G">tiṇasūlo ca maṁsado;</div> </td> </tr> <tr> <td> <div class="G">Nāgapallaviko dīpī,</div> </td> </tr> <tr> <td> <div class="G">ucchaṅgi yāgudāyako.</div> </td> </tr> </table> </div>
</div>
<div class="q" id="p_20Ap1_5469"> <div class="p"> <table class="singleColumn"> <tr> <td> <div class="pN">5469</div> <div class="G">Patthodanī mañcadado,</div> </td> </tr> <tr> <td> <div class="G">gāthāyo gaṇitā ciha;</div> </td> </tr> <tr> <td> <div class="G">Dvesatāni ca gāthānaṁ,</div> </td> </tr> <tr> <td> <div class="G">gāthā cekā taduttari.</div> </td> </tr> </table> </div>
</div>
</html>

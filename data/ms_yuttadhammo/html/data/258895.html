<html>
<div class="i">3.5.2 Paccanīka</div>
<div class="h">Pariññāvāra</div>
<div class="h">Paccuppannānāgatavāra</div>
<div class="h">Paccanīka</div>
<div class="q" id="p_35Y10_4301"> <div class="divNumber">471.</div> <div class="p">
<span class="pN">4301</span>»  Yo cakkhundriyaṁ na parijānāti so domanassindriyaṁ nappajahissatīti? </div>
</div>
<div class="q" id="p_35Y10_4302"> <div class="p">
<span class="pN">4302</span>Pañca puggalā cakkhundriyaṁ na parijānanti, no ca domanassindriyaṁ nappajahissanti. Cattāro puggalā cakkhundriyañca na parijānanti domanassindriyañca nappajahissanti. </div>
</div>
<div class="q" id="p_35Y10_4303"> <div class="p">
<span class="pN">4303</span>«  Yo vā pana domanassindriyaṁ nappajahissati so cakkhundriyaṁ na parijānātīti? </div>
</div>
<div class="q" id="p_35Y10_4304"> <div class="p">
<span class="pN">4304</span>Aggamaggasamaṅgī domanassindriyaṁ nappajahissati, no ca cakkhundriyaṁ na parijānāti. Cattāro puggalā domanassindriyañca nappajahissanti cakkhundriyañca na parijānanti. </div>
</div>
<div class="q" id="p_35Y10_4305"> <div class="p">
<span class="pN">4305</span>»  Yo cakkhundriyaṁ na parijānāti so anaññātaññassāmītindriyaṁ na bhāvessatīti? </div>
</div>
<div class="q" id="p_35Y10_4306"> <div class="p">
<span class="pN">4306</span>Ye puthujjanā maggaṁ paṭilabhissanti te cakkhundriyaṁ na parijānanti, no ca anaññātaññassāmītindriyaṁ na bhāvessanti. Aṭṭha puggalā cakkhundriyañca na parijānanti anaññātaññassāmītindriyañca na bhāvessanti. </div>
</div>
<div class="q" id="p_35Y10_4307"> <div class="p">
<span class="pN">4307</span>«  Yo vā pana anaññātaññassāmītindriyaṁ na bhāvessati so cakkhundriyaṁ na parijānātīti? </div>
</div>
<div class="q" id="p_35Y10_4308"> <div class="p">
<span class="pN">4308</span>Aggamaggasamaṅgī anaññātaññassāmītindriyaṁ na bhāvessati, no ca cakkhundriyaṁ na parijānāti. Aṭṭha puggalā anaññātaññassāmītindriyañca na bhāvessanti cakkhundriyañca na parijānanti. </div>
</div>
<div class="q" id="p_35Y10_4309"> <div class="p">
<span class="pN">4309</span>»  Yo cakkhundriyaṁ na parijānāti so aññindriyaṁ na bhāvessatīti? </div>
</div>
<div class="q" id="p_35Y10_4310"> <div class="p">
<span class="pN">4310</span>Satta puggalā cakkhundriyaṁ na parijānanti, no ca aññindriyaṁ na bhāvessanti. Dve puggalā cakkhundriyañca na parijānanti aññindriyañca na bhāvessanti. </div>
</div>
<div class="q" id="p_35Y10_4311"> <div class="p">
<span class="pN">4311</span>«  Yo vā pana aññindriyaṁ na bhāvessati so cakkhundriyaṁ na parijānātīti? </div>
</div>
<div class="q" id="p_35Y10_4312"> <div class="p">
<span class="pN">4312</span>Aggamaggasamaṅgī aññindriyaṁ na bhāvessati, no ca cakkhundriyaṁ na parijānāti. Dve puggalā aññindriyañca na bhāvessanti cakkhundriyañca na parijānanti. </div>
</div>
<div class="q" id="p_35Y10_4313"> <div class="p">
<span class="pN">4313</span>»  Yo cakkhundriyaṁ na parijānāti so aññātāvindriyaṁ na sacchikarissatīti? </div>
</div>
<div class="q" id="p_35Y10_4314"> <div class="p">
<span class="pN">4314</span>Satta puggalā cakkhundriyaṁ na parijānanti, no ca aññātāvindriyaṁ na sacchikarissanti. Dve puggalā cakkhundriyañca na parijānanti aññātāvindriyañca na sacchikarissanti. </div>
</div>
<div class="q" id="p_35Y10_4315"> <div class="p">
<span class="pN">4315</span>«  Yo vā pana aññātāvindriyaṁ na sacchikarissati so cakkhundriyaṁ na parijānātīti? Āmantā. (Cakkhundriyamūlakaṁ.) </div>
</div>
<div class="q" id="p_35Y10_4316"> <div class="divNumber">472.</div> <div class="p">
<span class="pN">4316</span>»  Yo domanassindriyaṁ nappajahati so anaññātaññassāmītindriyaṁ na bhāvessatīti? </div>
</div>
<div class="q" id="p_35Y10_4317"> <div class="p">
<span class="pN">4317</span>Ye puthujjanā maggaṁ paṭilabhissanti te domanassindriyaṁ nappajahanti, no ca anaññātaññassāmītindriyaṁ na bhāvessanti. Aṭṭha puggalā domanassindriyañca nappajahanti anaññātaññassāmītindriyañca na bhāvessanti. </div>
</div>
<div class="q" id="p_35Y10_4318"> <div class="p">
<span class="pN">4318</span>«  Yo vā pana anaññātaññassāmītindriyaṁ na bhāvessati so domanassindriyaṁ nappajahatīti? </div>
</div>
<div class="q" id="p_35Y10_4319"> <div class="p">
<span class="pN">4319</span>Anāgāmimaggasamaṅgī anaññātaññassāmītindriyaṁ na bhāvessati, no ca domanassindriyaṁ nappajahati. Aṭṭha puggalā anaññātaññassāmītindriyañca na bhāvessanti domanassindriyañca nappajahanti. </div>
</div>
<div class="q" id="p_35Y10_4320"> <div class="p">
<span class="pN">4320</span>»  Yo domanassindriyaṁ nappajahati so aññindriyaṁ na bhāvessatīti? </div>
</div>
<div class="q" id="p_35Y10_4321"> <div class="p">
<span class="pN">4321</span>Cha puggalā domanassindriyaṁ nappajahanti, no ca aññindriyaṁ na bhāvessanti. Tayo puggalā domanassindriyañca nappajahanti aññindriyañca na bhāvessanti. </div>
</div>
<div class="q" id="p_35Y10_4322"> <div class="p">
<span class="pN">4322</span>«  Yo vā pana aññindriyaṁ na bhāvessati so domanassindriyaṁ nappajahatīti? Āmantā. </div>
</div>
<div class="q" id="p_35Y10_4323"> <div class="p">
<span class="pN">4323</span>»  Yo domanassindriyaṁ nappajahati so aññātāvindriyaṁ na sacchikarissatīti? </div>
</div>
<div class="q" id="p_35Y10_4324"> <div class="p">
<span class="pN">4324</span>Satta puggalā domanassindriyaṁ nappajahanti, no ca aññātāvindriyaṁ na sacchikarissanti. Dve puggalā domanassindriyañca nappajahanti aññātāvindriyañca na sacchikarissanti. </div>
</div>
<div class="q" id="p_35Y10_4325"> <div class="p">
<span class="pN">4325</span>«  Yo vā pana aññātāvindriyaṁ na sacchikarissati so domanassindriyaṁ nappajahatīti? Āmantā. (Domanassindriyamūlakaṁ.) </div>
</div>
<div class="q" id="p_35Y10_4326"> <div class="divNumber">473.</div> <div class="p">
<span class="pN">4326</span>»  Yo anaññātaññassāmītindriyaṁ na bhāveti so aññindriyaṁ na bhāvessatīti? </div>
</div>
<div class="q" id="p_35Y10_4327"> <div class="p">
<span class="pN">4327</span>Cha puggalā anaññātaññassāmītindriyaṁ na bhāventi, no ca aññindriyaṁ na bhāvessanti. Tayo puggalā anaññātaññassāmītindriyañca na bhāventi aññindriyañca na bhāvessanti. </div>
</div>
<div class="q" id="p_35Y10_4328"> <div class="p">
<span class="pN">4328</span>«  Yo vā pana aññindriyaṁ na bhāvessati so anaññātaññassāmītindriyaṁ na bhāvetīti? Āmantā. </div>
</div>
<div class="q" id="p_35Y10_4329"> <div class="p">
<span class="pN">4329</span>»  Yo anaññātaññassāmītindriyaṁ na bhāveti so aññātāvindriyaṁ na sacchikarissatīti? </div>
</div>
<div class="q" id="p_35Y10_4330"> <div class="p">
<span class="pN">4330</span>Satta puggalā anaññātaññassāmītindriyaṁ na bhāventi, no ca aññātāvindriyaṁ na sacchikarissanti. Dve puggalā anaññātaññassāmītindriyañca na bhāventi aññātāvindriyañca na sacchikarissanti. </div>
</div>
<div class="q" id="p_35Y10_4331"> <div class="p">
<span class="pN">4331</span>«  Yo vā pana aññātāvindriyaṁ na sacchikarissati so anaññātaññassāmītindriyaṁ na bhāvetīti? Āmantā. (Anaññātaññassāmītindriyamūlakaṁ.) </div>
</div>
<div class="q" id="p_35Y10_4332"> <div class="divNumber">474.</div> <div class="p">
<span class="pN">4332</span>»  Yo aññindriyaṁ na bhāveti so aññātāvindriyaṁ na sacchikarissatīti? </div>
</div>
<div class="q" id="p_35Y10_4333"> <div class="p">
<span class="pN">4333</span>Pañca puggalā aññindriyaṁ na bhāventi, no ca aññātāvindriyaṁ na sacchikarissanti. Dve puggalā aññindriyañca na bhāventi aññātāvindriyañca na sacchikarissanti. </div>
</div>
<div class="q" id="p_35Y10_4334"> <div class="p">
<span class="pN">4334</span>«  Yo vā pana aññātāvindriyaṁ na sacchikarissati so aññindriyaṁ na bhāvetīti? Āmantā. (Aññindriyamūlakaṁ.) </div>
</div>
</html>

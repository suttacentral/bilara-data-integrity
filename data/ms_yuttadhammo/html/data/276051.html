<html>
<div class="i">6.1.1 Upasampādetabbasutta</div>
<div class="h">Chaṭṭhapaṇṇāsaka</div>
<div class="h">Upasampadāvagga</div>
<div class="h">Upasampādetabbasutta</div>
<div class="q" id="p_16A5_1351"> <div class="divNumber">251.</div> <div class="p">
<span class="pN">1351</span>“Pañcahi, bhikkhave, dhammehi samannāgatena bhikkhunā upasampādetabbaṁ. Katamehi pañcahi? Idha, bhikkhave, bhikkhu asekhena sīlakkhandhena samannāgato hoti; asekhena samādhikkhandhena samannāgato hoti; asekhena paññākkhandhena samannāgato hoti; asekhena vimuttikkhandhena samannāgato hoti; asekhena vimuttiñāṇadassanakkhandhena samannāgato hoti. Imehi kho, bhikkhave, pañcahi dhammehi samannāgatena bhikkhunā upasampādetabban”ti. </div>
</div>
<div class="CENTER" id="p_16A5_1352">
<span class="pN">1352</span>Paṭhamaṁ.</div>
</html>

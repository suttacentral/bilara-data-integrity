<html>
<div class="i"> Kamma</div>
<div class="h">Vipākattika</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Kamma</div>
<div class="q" id="p_36P1_2359"> <div class="divNumber">108.</div> <div class="p">
<span class="pN">2359</span>Vipāko dhammo vipākassa dhammassa kammapaccayena paccayo— vipākā cetanā sampayuttakānaṁ khandhānaṁ kammapaccayena paccayo; paṭisandhikkhaṇe vipākā cetanā…pe…. (1) </div>
</div>
<div class="q" id="p_36P1_2360"> <div class="p">
<span class="pN">2360</span>Vipāko dhammo nevavipākanavipākadhammadhammassa kammapaccayena paccayo— vipākā cetanā cittasamuṭṭhānānaṁ rūpānaṁ kammapaccayena paccayo; paṭisandhikkhaṇe vipākā cetanā kaṭattārūpānaṁ…pe… cetanā vatthussa kammapaccayena paccayo. (2) </div>
</div>
<div class="q" id="p_36P1_2361"> <div class="p">
<span class="pN">2361</span>Vipāko dhammo vipākassa ca nevavipākanavipākadhammadhammassa ca dhammassa kammapaccayena paccayo— vipākā cetanā sampayuttakānaṁ khandhānaṁ cittasamuṭṭhānānañca rūpānaṁ kammapaccayena paccayo; paṭisandhikkhaṇe vipākā cetanā sampayuttakānaṁ khandhānaṁ kaṭattā ca rūpānaṁ kammapaccayena paccayo. (3) </div>
</div>
<div class="q" id="p_36P1_2362"> <div class="p">
<span class="pN">2362</span>Vipākadhammadhammo vipākadhammadhammassa kammapaccayena paccayo— vipākadhammadhammā cetanā sampayuttakānaṁ khandhānaṁ kammapaccayena paccayo. (1) </div>
</div>
<div class="q" id="p_36P1_2363"> <div class="p">
<span class="pN">2363</span>Vipākadhammadhammo vipākassa dhammassa kammapaccayena paccayo. <span class="bold">Nānākkhaṇikā</span>— vipākadhammadhammā cetanā vipākānaṁ khandhānaṁ kammapaccayena paccayo. (2) </div>
</div>
<div class="q" id="p_36P1_2364"> <div class="p">
<span class="pN">2364</span>Vipākadhammadhammo nevavipākanavipākadhammadhammassa kammapaccayena paccayo— sahajātā, nānākkhaṇikā. <span class="bold">Sahajātā</span>— vipākadhammadhammā cetanā cittasamuṭṭhānānaṁ rūpānaṁ kammapaccayena paccayo. <span class="bold">Nānākkhaṇikā</span>— vipākadhammadhammā cetanā kaṭattārūpānaṁ kammapaccayena paccayo. (3) </div>
</div>
<div class="q" id="p_36P1_2365"> <div class="p">
<span class="pN">2365</span>Vipākadhammadhammo vipākassa ca nevavipākanavipākadhammadhammassa ca dhammassa kammapaccayena paccayo. <span class="bold">Nānākkhaṇikā</span>— vipākadhammadhammā cetanā vipākānaṁ khandhānaṁ kaṭattā ca rūpānaṁ kammapaccayena paccayo. (4) </div>
</div>
<div class="q" id="p_36P1_2366"> <div class="p">
<span class="pN">2366</span>Vipākadhammadhammo vipākadhammadhammassa ca nevavipākanavipākadhammadhammassa ca dhammassa kammapaccayena paccayo— vipākadhammadhammā cetanā sampayuttakānaṁ khandhānaṁ cittasamuṭṭhānānañca rūpānaṁ kammapaccayena paccayo. (5) </div>
</div>
<div class="q" id="p_36P1_2367"> <div class="p">
<span class="pN">2367</span>Nevavipākanavipākadhammadhammo nevavipākanavipākadhammadhammassa kammapaccayena paccayo— nevavipākanavipākadhammadhammā cetanā sampayuttakānaṁ khandhānaṁ cittasamuṭṭhānānañca rūpānaṁ kammapaccayena paccayo. (1) </div>
</div>
</html>

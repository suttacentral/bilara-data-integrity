<html>
<div class="i"> Hetu</div>
<div class="h">Āsavagocchaka, Kusalattika</div>
<div class="h">Āsavasampayuttaduka, Kusalattika</div>
<div class="h">Akusalapada</div>
<div class="h">Hetu</div>
<div class="q" id="p_39P3_1629"> <div class="divNumber">22.</div> <div class="p">
<span class="pN">1629</span>Āsavasampayuttaṁ akusalaṁ dhammaṁ paṭicca āsavasampayutto akusalo dhammo uppajjati hetupaccayā… tīṇi. </div>
</div>
<div class="q" id="p_39P3_1630"> <div class="p">
<span class="pN">1630</span>Āsavavippayuttaṁ akusalaṁ dhammaṁ paṭicca āsavasampayutto akusalo dhammo uppajjati hetupaccayā. (1) </div>
</div>
<div class="q" id="p_39P3_1631"> <div class="p">
<span class="pN">1631</span>Āsavasampayuttaṁ akusalañca āsavavippayuttaṁ akusalañca dhammaṁ paṭicca āsavasampayutto akusalo dhammo uppajjati hetupaccayā. (1) (Saṁkhittaṁ.) </div>
</div>
<div class="q" id="p_39P3_1632"> <div class="divNumber">23.</div> <div class="p">
<span class="pN">1632</span>Hetuyā pañca, ārammaṇe pañca…pe… avigate pañca. (Saṁkhittaṁ. Sahajātavārepi…pe… sampayuttavārepi sabbattha pañca.) </div>
</div>
<div class="q" id="p_39P3_1633"> <div class="p">
<span class="pN">1633</span>Nahetuyā ekaṁ, naadhipatiyā pañca, napurejāte pañca…pe… nakamme tīṇi, navipāke pañca, navippayutte pañca. (Saṁkhittaṁ.) </div>
</div>
<div class="q" id="p_39P3_1634"> <div class="divNumber">24.</div> <div class="p">
<span class="pN">1634</span>Āsavasampayutto akusalo dhammo āsavasampayuttassa akusalassa dhammassa hetupaccayena paccayo… tīṇi. </div>
</div>
<div class="q" id="p_39P3_1635"> <div class="p">
<span class="pN">1635</span>Āsavavippayutto akusalo dhammo āsavasampayuttassa akusalassa dhammassa hetupaccayena paccayo. (1) </div>
</div>
<div class="q" id="p_39P3_1636"> <div class="p">
<span class="pN">1636</span>Āsavasampayutto akusalo ca āsavavippayutto akusalo ca dhammā āsavasampayuttassa akusalassa dhammassa hetupaccayena paccayo. (1) (Saṁkhittaṁ.) </div>
</div>
<div class="q" id="p_39P3_1637"> <div class="divNumber">25.</div> <div class="p">
<span class="pN">1637</span>Hetuyā pañca, ārammaṇe nava, adhipatiyā ekaṁ, anantare samanantare nava, sahajāte aññamaññe nissaye pañca, upanissaye āsevane nava, kamme āhāre indriye jhāne magge tīṇi, sampayutte pañca…pe… avigate pañca. (Saṁkhittaṁ.) </div>
</div>
<div class="q" id="p_39P3_1638"> <div class="p">
<span class="pN">1638</span>(Yathā kusalattike pañhāvārassa anulomampi paccanīyampi anulomapaccanīyampi paccanīyānulomampi gaṇitaṁ, evaṁ gaṇetabbaṁ.) </div>
</div>
</html>

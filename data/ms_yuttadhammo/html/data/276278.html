<html>
<div class="i">2.3.8 Catutthavinayadharasobhanasutta</div>
<div class="h">Dutiyapaṇṇāsaka</div>
<div class="h">Vinayavagga</div>
<div class="h">Catutthavinayadharasobhanasutta</div>
<div class="q" id="p_16A7_622"> <div class="divNumber">82.</div> <div class="p">
<span class="pN">622</span>“Sattahi, bhikkhave, dhammehi samannāgato vinayadharo sobhati. Katamehi sattahi? Āpattiṁ jānāti, anāpattiṁ jānāti, lahukaṁ āpattiṁ jānāti, garukaṁ āpattiṁ jānāti, anekavihitaṁ pubbenivāsaṁ anussarati, seyyathidaṁ—  ekampi jātiṁ, dvepi jātiyo…pe…  iti sākāraṁ sauddesaṁ anekavihitaṁ pubbenivāsaṁ anussarati, dibbena cakkhunā visuddhena atikkantamānusakena…pe…  āsavānaṁ khayā…pe…  sacchikatvā upasampajja viharati. Imehi kho, bhikkhave, sattahi dhammehi samannāgato vinayadharo sobhatī”ti. </div>
</div>
<div class="CENTER" id="p_16A7_623">
<span class="pN">623</span>Aṭṭhamaṁ.</div>
</html>

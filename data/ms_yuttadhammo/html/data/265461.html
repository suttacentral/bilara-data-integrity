<html>
<div class="i"> Hetu</div>
<div class="h">Upādānagocchaka</div>
<div class="h">Upādānasampayuttaduka</div>
<div class="h">Paṭiccavāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Hetu</div>
<div class="q" id="p_38P2_3637"> <div class="divNumber">45.</div> <div class="p">
<span class="pN">3637</span>Upādānasampayuttaṁ dhammaṁ paṭicca upādānasampayutto dhammo uppajjati hetupaccayā—  upādānasampayuttaṁ ekaṁ khandhaṁ paṭicca tayo khandhā…pe…  dve khandhe…pe… . (1) </div>
</div>
<div class="q" id="p_38P2_3638"> <div class="p">
<span class="pN">3638</span>Upādānasampayuttaṁ dhammaṁ paṭicca upādānavippayutto dhammo uppajjati hetupaccayā—  upādānasampayutte khandhe paṭicca cittasamuṭṭhānaṁ rūpaṁ, diṭṭhigatavippayuttalobhasahagate khandhe paṭicca lobho cittasamuṭṭhānañca rūpaṁ. (2) </div>
</div>
<div class="q" id="p_38P2_3639"> <div class="p">
<span class="pN">3639</span>Upādānasampayuttaṁ dhammaṁ paṭicca upādānasampayutto ca upādānavippayutto ca dhammā uppajjanti hetupaccayā—  upādānasampayuttaṁ ekaṁ khandhaṁ paṭicca tayo khandhā cittasamuṭṭhānañca rūpaṁ…pe…  dve khandhe…pe…  diṭṭhigatavippayuttalobhasahagataṁ ekaṁ khandhaṁ paṭicca tayo khandhā lobho ca cittasamuṭṭhānañca rūpaṁ…pe…  dve khandhe…pe… . (3) </div>
</div>
<div class="q" id="p_38P2_3640"> <div class="divNumber">46.</div> <div class="p">
<span class="pN">3640</span>Upādānavippayuttaṁ dhammaṁ paṭicca upādānavippayutto dhammo uppajjati hetupaccayā—  upādānavippayuttaṁ ekaṁ khandhaṁ paṭicca tayo khandhā cittasamuṭṭhānañca rūpaṁ…pe…  dve khandhe…pe…  diṭṭhigatavippayuttaṁ lobhaṁ paṭicca cittasamuṭṭhānaṁ rūpaṁ; paṭisandhikkhaṇe upādānavippayuttaṁ ekaṁ khandhaṁ paṭicca tayo khandhā kaṭattā ca rūpaṁ…pe…  dve khandhe…pe…  khandhe paṭicca vatthu, vatthuṁ paṭicca khandhā, ekaṁ mahābhūtaṁ…pe… . (1) </div>
</div>
<div class="q" id="p_38P2_3641"> <div class="p">
<span class="pN">3641</span>Upādānavippayuttaṁ dhammaṁ paṭicca upādānasampayutto dhammo uppajjati hetupaccayā—  diṭṭhigatavippayuttaṁ lobhaṁ paṭicca sampayuttakā khandhā. (2) </div>
</div>
<div class="q" id="p_38P2_3642"> <div class="p">
<span class="pN">3642</span>Upādānavippayuttaṁ dhammaṁ paṭicca upādānasampayutto ca upādānavippayutto ca dhammā uppajjanti hetupaccayā—  diṭṭhigatavippayuttaṁ lobhaṁ paṭicca sampayuttakā khandhā cittasamuṭṭhānañca rūpaṁ. (3) </div>
</div>
<div class="q" id="p_38P2_3643"> <div class="divNumber">47.</div> <div class="p">
<span class="pN">3643</span>Upādānasampayuttañca upādānavippayuttañca dhammaṁ paṭicca upādānasampayutto dhammo uppajjati hetupaccayā—  diṭṭhigatavippayuttalobhasahagataṁ ekaṁ khandhañca lobhañca paṭicca tayo khandhā…pe…  dve khandhe ca…pe… . (1) </div>
</div>
<div class="q" id="p_38P2_3644"> <div class="p">
<span class="pN">3644</span>Upādānasampayuttañca upādānavippayuttañca dhammaṁ paṭicca upādānavippayutto dhammo uppajjati hetupaccayā—  upādānasampayutte khandhe ca mahābhūte ca paṭicca cittasamuṭṭhānaṁ rūpaṁ, diṭṭhigatavippayuttalobhasahagate khandhe ca lobhañca paṭicca cittasamuṭṭhānaṁ rūpaṁ. (2) </div>
</div>
<div class="q" id="p_38P2_3645"> <div class="p">
<span class="pN">3645</span>Upādānasampayuttañca upādānavippayuttañca dhammaṁ paṭicca upādānasampayutto ca upādānavippayutto ca dhammā uppajjanti hetupaccayā—  diṭṭhigatavippayuttalobhasahagataṁ ekaṁ khandhañca lobhañca paṭicca tayo khandhā cittasamuṭṭhānañca rūpaṁ…pe…  dve khandhe ca…pe… . (3) </div>
</div>
</html>

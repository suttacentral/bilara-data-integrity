<html>
<div class="i">2.3.3.6 Paccanīkapuggalokāsa</div>
<div class="h">Pavattivāra</div>
<div class="h">Uppādanirodhavāra</div>
<div class="h">Anāgatavāra</div>
<div class="h">Paccanīkapuggalokāsa</div>
<div class="q" id="p_35Y9_829"> <div class="divNumber">197.</div> <div class="p">
<span class="pN">829</span>»  Yassa yattha kusalā dhammā na uppajjissanti tassa tattha akusalā dhammā na nirujjhissantīti? Āmantā. </div>
</div>
<div class="q" id="p_35Y9_830"> <div class="p">
<span class="pN">830</span>«  Yassa vā pana yattha akusalā dhammā na nirujjhissanti tassa tattha kusalā dhammā na uppajjissantīti? </div>
</div>
<div class="q" id="p_35Y9_831"> <div class="p">
<span class="pN">831</span>Yassa cittassa anantarā aggamaggaṁ paṭilabhissanti tesaṁ tattha akusalā dhammā na nirujjhissanti, no ca tesaṁ tattha kusalā dhammā na uppajjissanti. Aggamaggasamaṅgīnaṁ arahantānaṁ asaññasattānaṁ tesaṁ tattha akusalā ca dhammā na nirujjhissanti kusalā ca dhammā na uppajjissanti. </div>
</div>
<div class="q" id="p_35Y9_832"> <div class="p">
<span class="pN">832</span>»  Yassa yattha kusalā dhammā na uppajjissanti tassa tattha abyākatā dhammā na nirujjhissantīti? </div>
</div>
<div class="q" id="p_35Y9_833"> <div class="p">
<span class="pN">833</span>Aggamaggasamaṅgīnaṁ arahantānaṁ asaññasattānaṁ tesaṁ tattha kusalā dhammā na uppajjissanti, no ca tesaṁ tattha abyākatā dhammā na nirujjhissanti. Pacchimacittassa bhaṅgakkhaṇe tesaṁ tattha kusalā ca dhammā na uppajjissanti abyākatā ca dhammā na nirujjhissanti. </div>
</div>
<div class="q" id="p_35Y9_834"> <div class="p">
<span class="pN">834</span>«  Yassa vā pana yattha abyākatā dhammā na nirujjhissanti tassa tattha kusalā dhammā na uppajjissantīti? Āmantā. </div>
</div>
<div class="q" id="p_35Y9_835"> <div class="divNumber">198.</div> <div class="p">
<span class="pN">835</span>»  Yassa yattha akusalā dhammā na uppajjissanti tassa tattha abyākatā dhammā na nirujjhissantīti? </div>
</div>
<div class="q" id="p_35Y9_836"> <div class="p">
<span class="pN">836</span>Aggamaggasamaṅgīnaṁ arahantānaṁ yassa cittassa anantarā aggamaggaṁ paṭilabhissanti asaññasattānaṁ tesaṁ tattha akusalā dhammā na uppajjissanti, no ca tesaṁ tattha abyākatā dhammā na nirujjhissanti. Pacchimacittassa bhaṅgakkhaṇe tesaṁ tattha akusalā ca dhammā na uppajjissanti abyākatā ca dhammā na nirujjhissanti. </div>
</div>
<div class="q" id="p_35Y9_837"> <div class="p">
<span class="pN">837</span>«  Yassa vā pana yattha abyākatā dhammā na nirujjhissanti tassa tattha akusalā dhammā na uppajjissantīti? Āmantā. </div>
</div>
</html>

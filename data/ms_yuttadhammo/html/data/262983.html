<html>
<div class="i"> Purejāta</div>
<div class="h">Dassanenapahātabbahetukattika</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Purejāta</div>
<div class="q" id="p_37P1_1336"> <div class="divNumber">93.</div> <div class="p">
<span class="pN">1336</span>Nevadassanena nabhāvanāya pahātabbahetuko dhammo nevadassanena nabhāvanāya pahātabbahetukassa dhammassa purejātapaccayena paccayo— ārammaṇapurejātaṁ, vatthupurejātaṁ. <span class="bold">Ārammaṇapurejātaṁ</span>— cakkhuṁ aniccato…pe… vipassati, sotaṁ…pe… vatthuṁ aniccato…pe… vipassati; dibbena cakkhunā rūpaṁ passati, dibbāya sotadhātuyā saddaṁ suṇāti, rūpāyatanaṁ cakkhuviññāṇassa…pe… phoṭṭhabbāyatanaṁ kāyaviññāṇassa purejātapaccayena paccayo. <span class="bold">Vatthupurejātaṁ</span>— cakkhāyatanaṁ cakkhuviññāṇassa…pe… kāyāyatanaṁ kāyaviññāṇassa…pe… vatthu nevadassanena nabhāvanāya pahātabbahetukānaṁ khandhānaṁ mohassa ca purejātapaccayena paccayo. (1) </div>
</div>
<div class="q" id="p_37P1_1337"> <div class="p">
<span class="pN">1337</span>Nevadassanena nabhāvanāya pahātabbahetuko dhammo dassanena pahātabbahetukassa dhammassa purejātapaccayena paccayo— ārammaṇapurejātaṁ, vatthupurejātaṁ. <span class="bold">Ārammaṇapurejātaṁ</span>— cakkhuṁ…pe… vatthuṁ assādeti abhinandati; taṁ ārabbha dassanena pahātabbahetuko rāgo…pe… diṭṭhi…pe… vicikicchā…pe… dassanena pahātabbahetukaṁ domanassaṁ uppajjati. <span class="bold">Vatthupurejātaṁ</span>— vatthu dassanena pahātabbahetukānaṁ khandhānaṁ purejātapaccayena paccayo. (2) </div>
</div>
<div class="q" id="p_37P1_1338"> <div class="p">
<span class="pN">1338</span>Nevadassanena nabhāvanāya pahātabbahetuko dhammo bhāvanāya pahātabbahetukassa dhammassa purejātapaccayena paccayo— ārammaṇapurejātaṁ, vatthupurejātaṁ. <span class="bold">Ārammaṇapurejātaṁ</span>— cakkhuṁ…pe… vatthuṁ assādeti abhinandati; taṁ ārabbha bhāvanāya pahātabbahetuko rāgo uppajjati, uddhaccaṁ uppajjati, bhāvanāya pahātabbahetukaṁ domanassaṁ uppajjati. <span class="bold">Vatthupurejātaṁ</span>— vatthu bhāvanāya pahātabbahetukānaṁ khandhānaṁ purejātapaccayena paccayo. (3) </div>
</div>
<div class="q" id="p_37P1_1339"> <div class="p">
<span class="pN">1339</span>Nevadassanena nabhāvanāya pahātabbahetuko dhammo dassanena pahātabbahetukassa ca nevadassanena nabhāvanāya pahātabbahetukassa ca dhammassa purejātapaccayena paccayo— ārammaṇapurejātaṁ, vatthupurejātaṁ. <span class="bold">Ārammaṇapurejātaṁ</span>— cakkhuṁ…pe… vatthuṁ ārabbha vicikicchāsahagatā khandhā ca moho ca uppajjanti. <span class="bold">Vatthupurejātaṁ</span>— vatthu vicikicchāsahagatānaṁ khandhānaṁ mohassa ca purejātapaccayena paccayo. (4) </div>
</div>
<div class="q" id="p_37P1_1340"> <div class="p">
<span class="pN">1340</span>Nevadassanena nabhāvanāya pahātabbahetuko dhammo bhāvanāya pahātabbahetukassa ca nevadassanena nabhāvanāya pahātabbahetukassa ca dhammassa purejātapaccayena paccayo— ārammaṇapurejātaṁ, vatthupurejātaṁ. <span class="bold">Ārammaṇapurejātaṁ</span>— cakkhuṁ…pe… vatthuṁ ārabbha uddhaccasahagatā khandhā ca moho ca uppajjanti. <span class="bold">Vatthupurejātaṁ</span>— vatthu uddhaccasahagatānaṁ khandhānaṁ mohassa ca purejātapaccayena paccayo. (5) </div>
</div>
</html>

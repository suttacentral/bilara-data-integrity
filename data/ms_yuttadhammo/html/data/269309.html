<html>
<div class="i">7.2.11 Parantapajātaka</div>
<div class="h">Sattakanipāta</div>
<div class="h">Gandhāravagga</div>
<div class="h">Parantapajātaka</div>
<div class="q" id="p_22J_1660"> <div class="divNumber">154.</div> <div class="p"> <table class="singleColumn"> <tr> <td> <div class="pN">1660</div> <div class="G">“Āgamissati me pāpaṁ,</div> </td> </tr> <tr> <td> <div class="G">āgamissati me bhayaṁ;</div> </td> </tr> <tr> <td> <div class="G">Tadā hi calitā sākhā,</div> </td> </tr> <tr> <td> <div class="G">manussena migena vā”.</div> </td> </tr> </table> </div>
</div>
<div class="q" id="p_22J_1661"> <div class="divNumber">155.</div> <div class="p"> <table class="singleColumn"> <tr> <td> <div class="pN">1661</div> <div class="G">“Bhīruyā nūna me kāmo,</div> </td> </tr> <tr> <td> <div class="G">avidūre vasantiyā;</div> </td> </tr> <tr> <td> <div class="G">Karissati kisaṁ paṇḍuṁ,</div> </td> </tr> <tr> <td> <div class="G">sāva sākhā parantapaṁ.</div> </td> </tr> </table> </div>
</div>
<div class="q" id="p_22J_1662"> <div class="divNumber">156.</div> <div class="p"> <table class="singleColumn"> <tr> <td> <div class="pN">1662</div> <div class="G">Socayissati maṁ kantā,</div> </td> </tr> <tr> <td> <div class="G">gāme vasamaninditā;</div> </td> </tr> <tr> <td> <div class="G">Karissati kisaṁ paṇḍuṁ,</div> </td> </tr> <tr> <td> <div class="G">sāva sākhā parantapaṁ.</div> </td> </tr> </table> </div>
</div>
<div class="q" id="p_22J_1663"> <div class="divNumber">157.</div> <div class="p"> <table class="singleColumn"> <tr> <td> <div class="pN">1663</div> <div class="G">Tayā maṁ asitāpaṅgi,</div> </td> </tr> <tr> <td> <div class="G">sitāni bhaṇitāni ca;</div> </td> </tr> <tr> <td> <div class="G">Kisaṁ paṇḍuṁ karissanti,</div> </td> </tr> <tr> <td> <div class="G">sāva sākhā parantapaṁ”.</div> </td> </tr> </table> </div>
</div>
<div class="q" id="p_22J_1664"> <div class="divNumber">158.</div> <div class="p"> <table class="singleColumn"> <tr> <td> <div class="pN">1664</div> <div class="G">“Agamā nūna so saddo,</div> </td> </tr> <tr> <td> <div class="G">asaṁsi nūna so tava;</div> </td> </tr> <tr> <td> <div class="G">Akkhātaṁ nūna taṁ tena,</div> </td> </tr> <tr> <td> <div class="G">yo taṁ sākhamakampayi.</div> </td> </tr> </table> </div>
</div>
<div class="q" id="p_22J_1665"> <div class="divNumber">159.</div> <div class="p"> <table class="singleColumn"> <tr> <td> <div class="pN">1665</div> <div class="G">Idaṁ kho taṁ samāgamma,</div> </td> </tr> <tr> <td> <div class="G">mama bālassa cintitaṁ;</div> </td> </tr> <tr> <td> <div class="G">Tadā hi calitā sākhā,</div> </td> </tr> <tr> <td> <div class="G">manussena migena vā”.</div> </td> </tr> </table> </div>
</div>
<div class="q" id="p_22J_1666"> <div class="divNumber">160.</div> <div class="p"> <table class="singleColumn"> <tr> <td> <div class="pN">1666</div> <div class="G">“Tatheva tvaṁ avedesi,</div> </td> </tr> <tr> <td> <div class="G">Avañci pitaraṁ mama;</div> </td> </tr> <tr> <td> <div class="G">Hantvā sākhāhi chādento,</div> </td> </tr> <tr> <td> <div class="G">Āgamissati me bhayan”ti. (1140)</div> </td> </tr> </table> </div>
</div>
<div class="CENTER" id="p_22J_1667">
<span class="pN">1667</span>Parantapajātakaṁ ekādasamaṁ.<br> Gandhāravaggo dutiyo.</div>
<div class="SUMMARY" id="p_22J_1668">
<span class="pN">1668</span><span class="firstLetter">T</span>assuddānaṁ</div>
<div class="q" id="p_22J_1669"> <div class="p"> <table class="singleColumn"> <tr> <td> <div class="pN">1669</div> <div class="G">Varagāma mahākapi bhaggava ca,</div> </td> </tr> <tr> <td> <div class="G">Daḷhadhamma sakuñjara kesavaro;</div> </td> </tr> <tr> <td> <div class="G">Urago vidhuro puna jāgarataṁ,</div> </td> </tr> <tr> <td> <div class="G">Atha kosalādhipa parantapa cāti.</div> </td> </tr> </table> </div>
</div>
<div class="SUMMARY" id="p_22J_1670">
<span class="pN">1670</span><span class="firstLetter">A</span>tha <span class="firstLetter">v</span>agguddānaṁ</div>
<div class="q" id="p_22J_1671"> <div class="p"> <table class="singleColumn"> <tr> <td> <div class="pN">1671</div> <div class="G">Atha sattanipātamhi,</div> </td> </tr> <tr> <td> <div class="G">vaggaṁ me bhaṇato suṇa;</div> </td> </tr> <tr> <td> <div class="G">Kukku ca puna gandhāro,</div> </td> </tr> <tr> <td> <div class="G">dveva vuttā mahesināti.</div> </td> </tr> </table> </div>
</div>
<div class="ENDH3" id="p_22J_1672">
<span class="pN">1672</span>Sattakanipātaṁ niṭṭhitaṁ.</div>
</html>

<html>
<div class="i">13.3.1 Tika</div>
<div class="h">Appamaññāvibhaṅga</div>
<div class="h">Pañhāpucchaka</div>
<div class="h">Tika</div>
<div class="q" id="p_30Vbh_2032"> <div class="divNumber">701.</div> <div class="p">
<span class="pN">2032</span>Siyā kusalā, siyā abyākatā. (1) </div>
</div>
<div class="q" id="p_30Vbh_2033"> <div class="p">
<span class="pN">2033</span>Tisso appamaññāyo sukhāya vedanāya sampayuttā, upekkhā adukkhamasukhāya vedanāya sampayuttā. (2) </div>
</div>
<div class="q" id="p_30Vbh_2034"> <div class="p">
<span class="pN">2034</span>Siyā vipākā, siyā vipākadhammadhammā, siyā nevavipākanavipākadhammadhammā. (3) </div>
</div>
<div class="q" id="p_30Vbh_2035"> <div class="p">
<span class="pN">2035</span>Siyā upādinnupādāniyā, siyā anupādinnupādāniyā. (4) </div>
</div>
<div class="q" id="p_30Vbh_2036"> <div class="p">
<span class="pN">2036</span>Asaṁkiliṭṭhasaṁkilesikā. (5) </div>
</div>
<div class="q" id="p_30Vbh_2037"> <div class="p">
<span class="pN">2037</span>Tisso appamaññāyo siyā savitakkasavicārā, siyā avitakkavicāramattā, siyā avitakkaavicārā; upekkhā avitakkaavicārā. (6) </div>
</div>
<div class="q" id="p_30Vbh_2038"> <div class="p">
<span class="pN">2038</span>Tisso appamaññāyo siyā pītisahagatā, siyā sukhasahagatā, na upekkhāsahagatā, siyā na vattabbā pītisahagatāti; upekkhā upekkhāsahagatā. (7) </div>
</div>
<div class="q" id="p_30Vbh_2039"> <div class="p">
<span class="pN">2039</span>Neva dassanena na bhāvanāya pahātabbā. (8) </div>
</div>
<div class="q" id="p_30Vbh_2040"> <div class="p">
<span class="pN">2040</span>Neva dassanena na bhāvanāya pahātabbahetukā. (9) </div>
</div>
<div class="q" id="p_30Vbh_2041"> <div class="p">
<span class="pN">2041</span>Siyā ācayagāmino, siyā nevācayagāmināpacayagāmino. (10) </div>
</div>
<div class="q" id="p_30Vbh_2042"> <div class="p">
<span class="pN">2042</span>Nevasekkhanāsekkhā. (11) </div>
</div>
<div class="q" id="p_30Vbh_2043"> <div class="p">
<span class="pN">2043</span>Mahaggatā. (12) </div>
</div>
<div class="q" id="p_30Vbh_2044"> <div class="p">
<span class="pN">2044</span>Na vattabbā “parittārammaṇā”tipi, “mahaggatārammaṇā”tipi, “appamāṇārammaṇā”tipi. (13) </div>
</div>
<div class="q" id="p_30Vbh_2045"> <div class="p">
<span class="pN">2045</span>Majjhimā. (14) </div>
</div>
<div class="q" id="p_30Vbh_2046"> <div class="p">
<span class="pN">2046</span>Aniyatā. (15) </div>
</div>
<div class="q" id="p_30Vbh_2047"> <div class="p">
<span class="pN">2047</span>Na vattabbā “maggārammaṇā”tipi, “maggahetukā”tipi, “maggādhipatino”tipi. (16) </div>
</div>
<div class="q" id="p_30Vbh_2048"> <div class="p">
<span class="pN">2048</span>Siyā uppannā, siyā anuppannā, siyā uppādino. (17) </div>
</div>
<div class="q" id="p_30Vbh_2049"> <div class="p">
<span class="pN">2049</span>Siyā atītā, siyā anāgatā, siyā paccuppannā. (18) </div>
</div>
<div class="q" id="p_30Vbh_2050"> <div class="p">
<span class="pN">2050</span>Na vattabbā “atītārammaṇā”tipi, “anāgatārammaṇā”tipi, “paccuppannārammaṇā”tipi. (19) </div>
</div>
<div class="q" id="p_30Vbh_2051"> <div class="p">
<span class="pN">2051</span>Siyā ajjhattā, siyā bahiddhā, siyā ajjhattabahiddhā. (20) </div>
</div>
<div class="q" id="p_30Vbh_2052"> <div class="p">
<span class="pN">2052</span>Bahiddhārammaṇā. (21) </div>
</div>
<div class="q" id="p_30Vbh_2053"> <div class="p">
<span class="pN">2053</span>Anidassanaappaṭighā. (22) </div>
</div>
</html>

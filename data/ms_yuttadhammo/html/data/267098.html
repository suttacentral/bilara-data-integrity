<html>
<div class="i">5.2 Vimalātherīgāthā</div>
<div class="h">Pañcakanipāta</div>
<div class="h">Vimalātherīgāthā</div>
<div class="q" id="p_19Th2_115"> <div class="divNumber">72.</div> <div class="p"> <table class="singleColumn"> <tr> <td> <div class="pN">115</div> <div class="G">“Mattā vaṇṇena rūpena,</div> </td> </tr> <tr> <td> <div class="G">sobhaggena yasena ca;</div> </td> </tr> <tr> <td> <div class="G">Yobbanena cupatthaddhā,</div> </td> </tr> <tr> <td> <div class="G">aññāsamatimaññihaṁ.</div> </td> </tr> </table> </div>
</div>
<div class="q" id="p_19Th2_116"> <div class="divNumber">73.</div> <div class="p"> <table class="singleColumn"> <tr> <td> <div class="pN">116</div> <div class="G">Vibhūsetvā imaṁ kāyaṁ,</div> </td> </tr> <tr> <td> <div class="G">sucittaṁ bālalāpanaṁ;</div> </td> </tr> <tr> <td> <div class="G">Aṭṭhāsiṁ vesidvāramhi,</div> </td> </tr> <tr> <td> <div class="G">luddo pāsamivoḍḍiya.</div> </td> </tr> </table> </div>
</div>
<div class="q" id="p_19Th2_117"> <div class="divNumber">74.</div> <div class="p"> <table class="singleColumn"> <tr> <td> <div class="pN">117</div> <div class="G">Piḷandhanaṁ vidaṁsentī,</div> </td> </tr> <tr> <td> <div class="G">guyhaṁ pakāsikaṁ bahuṁ;</div> </td> </tr> <tr> <td> <div class="G">Akāsiṁ vividhaṁ māyaṁ,</div> </td> </tr> <tr> <td> <div class="G">ujjagghantī bahuṁ janaṁ.</div> </td> </tr> </table> </div>
</div>
<div class="q" id="p_19Th2_118"> <div class="divNumber">75.</div> <div class="p"> <table class="singleColumn"> <tr> <td> <div class="pN">118</div> <div class="G">Sājja piṇḍaṁ caritvāna,</div> </td> </tr> <tr> <td> <div class="G">muṇḍā saṅghāṭipārutā;</div> </td> </tr> <tr> <td> <div class="G">Nisinnā rukkhamūlamhi,</div> </td> </tr> <tr> <td> <div class="G">avitakkassa lābhinī.</div> </td> </tr> </table> </div>
</div>
<div class="q" id="p_19Th2_119"> <div class="divNumber">76.</div> <div class="p"> <table class="singleColumn"> <tr> <td> <div class="pN">119</div> <div class="G">Sabbe yogā samucchinnā,</div> </td> </tr> <tr> <td> <div class="G">ye dibbā ye ca mānusā;</div> </td> </tr> <tr> <td> <div class="G">Khepetvā āsave sabbe,</div> </td> </tr> <tr> <td> <div class="G">sītibhūtāmhi nibbutā”ti.</div> </td> </tr> </table> </div>
</div>
<div class="CENTER" id="p_19Th2_120">
<span class="pN">120</span>…  Vimalā purāṇagaṇikā therī… .</div>
</html>

<html>
<div class="i">4.2.2 Kassapamandiyajātaka</div>
<div class="h">Catukkanipāta</div>
<div class="h">Pucimandavagga</div>
<div class="h">Kassapamandiyajātaka</div>
<div class="q" id="p_22J_940"> <div class="divNumber">45.</div> <div class="p"> <table class="singleColumn"> <tr> <td> <div class="pN">940</div> <div class="G">“Api kassapa mandiyā,</div> </td> </tr> <tr> <td> <div class="G">yuvā sapati hanti vā;</div> </td> </tr> <tr> <td> <div class="G">Sabbaṁ taṁ khamate dhīro,</div> </td> </tr> <tr> <td> <div class="G">paṇḍito taṁ titikkhati.</div> </td> </tr> </table> </div>
</div>
<div class="q" id="p_22J_941"> <div class="divNumber">46.</div> <div class="p"> <table class="singleColumn"> <tr> <td> <div class="pN">941</div> <div class="G">Sacepi santo vivadanti,</div> </td> </tr> <tr> <td> <div class="G">khippaṁ sandhīyare puna;</div> </td> </tr> <tr> <td> <div class="G">Bālā pattāva bhijjanti,</div> </td> </tr> <tr> <td> <div class="G">na te samathamajjhagū.</div> </td> </tr> </table> </div>
</div>
<div class="q" id="p_22J_942"> <div class="divNumber">47.</div> <div class="p"> <table class="singleColumn"> <tr> <td> <div class="pN">942</div> <div class="G">Ete bhiyyo samāyanti,</div> </td> </tr> <tr> <td> <div class="G">sandhi tesaṁ na jīrati;</div> </td> </tr> <tr> <td> <div class="G">Yo cādhipannaṁ jānāti,</div> </td> </tr> <tr> <td> <div class="G">yo ca jānāti desanaṁ.</div> </td> </tr> </table> </div>
</div>
<div class="q" id="p_22J_943"> <div class="divNumber">48.</div> <div class="p"> <table class="singleColumn"> <tr> <td> <div class="pN">943</div> <div class="G">Eso hi uttaritaro,</div> </td> </tr> <tr> <td> <div class="G">Bhāravaho dhuraddharo;</div> </td> </tr> <tr> <td> <div class="G">Yo paresādhipannānaṁ,</div> </td> </tr> <tr> <td> <div class="G">Sayaṁ sandhātumarahatī”ti.</div> </td> </tr> </table> </div>
</div>
<div class="CENTER" id="p_22J_944">
<span class="pN">944</span>Kassapamandiyajātakaṁ dutiyaṁ.</div>
</html>

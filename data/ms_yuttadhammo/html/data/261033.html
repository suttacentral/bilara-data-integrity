<html>
<div class="i"> Hetu</div>
<div class="h">Āsavagocchaka</div>
<div class="h">Sāsavaduka</div>
<div class="h">Paṭiccādivāra</div>
<div class="h">Hetu</div>
<div class="q" id="p_38P2_1088"> <div class="divNumber">47.</div> <div class="p">
<span class="pN">1088</span>Sāsavaṁ dhammaṁ paṭicca sāsavo dhammo uppajjati hetupaccayā— sāsavaṁ ekaṁ khandhaṁ paṭicca tayo khandhā cittasamuṭṭhānañca rūpaṁ…pe… dve khandhe…pe… paṭisandhikkhaṇe…pe… khandhe paṭicca vatthu, vatthuṁ paṭicca khandhā, ekaṁ mahābhūtaṁ…pe… mahābhūte paṭicca cittasamuṭṭhānaṁ rūpaṁ kaṭattārūpaṁ upādārūpaṁ. (1) </div>
</div>
<div class="q" id="p_38P2_1089"> <div class="p">
<span class="pN">1089</span>Anāsavaṁ dhammaṁ paṭicca anāsavo dhammo uppajjati hetupaccayā— anāsavaṁ ekaṁ khandhaṁ paṭicca tayo khandhā…pe… dve khandhe…pe…. (1) </div>
</div>
<div class="q" id="p_38P2_1090"> <div class="p">
<span class="pN">1090</span>Anāsavaṁ dhammaṁ paṭicca sāsavo dhammo uppajjati hetupaccayā— anāsave khandhe paṭicca cittasamuṭṭhānaṁ rūpaṁ. (2) </div>
</div>
<div class="q" id="p_38P2_1091"> <div class="p">
<span class="pN">1091</span>Anāsavaṁ dhammaṁ paṭicca sāsavo ca anāsavo ca dhammā uppajjanti hetupaccayā— anāsavaṁ ekaṁ khandhaṁ paṭicca tayo khandhā cittasamuṭṭhānañca rūpaṁ…pe… dve khandhe…pe…. (3) </div>
</div>
<div class="q" id="p_38P2_1092"> <div class="p">
<span class="pN">1092</span>Sāsavañca anāsavañca dhammaṁ paṭicca sāsavo dhammo uppajjati hetupaccayā— anāsave khandhe ca mahābhūte ca paṭicca cittasamuṭṭhānaṁ rūpaṁ. (1) </div>
</div>
<div class="q" id="p_38P2_1093"> <div class="p">
<span class="pN">1093</span>(Yathā cūḷantaraduke lokiyadukaṁ, evaṁ kātabbaṁ, ninnānākaraṇaṁ.) </div>
</div>
<div class="CENTER" id="p_38P2_1094">
<span class="pN">1094</span>Sāsavadukaṁ niṭṭhitaṁ.</div>
</html>

<html>
<div class="i">1.45 Apalāḷanavatthu</div>
<div class="h">Mahākhandhaka</div>
<div class="h">Apalāḷanavatthu</div>
<div class="q" id="p_3V_480"> <div class="p">
<span class="pN">480</span>Tena kho pana samayena chabbaggiyā bhikkhū therānaṁ bhikkhūnaṁ sāmaṇere apalāḷenti. Therā sāmaṁ dantakaṭṭhampi mukhodakampi gaṇhantā kilamanti. Bhagavato etamatthaṁ ārocesuṁ. “Na, bhikkhave, aññassa parisā apalāḷetabbā. Yo apalāḷeyya, āpatti dukkaṭassā”ti. </div>
</div>
</html>

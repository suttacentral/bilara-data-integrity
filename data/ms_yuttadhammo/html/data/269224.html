<html>
<div class="i">4.4.1 Kokilajātaka</div>
<div class="h">Catukkanipāta</div>
<div class="h">Kokilavagga</div>
<div class="h">Kokilajātaka</div>
<div class="q" id="p_22J_1039"> <div class="divNumber">121.</div> <div class="p"> <table class="singleColumn"> <tr> <td> <div class="pN">1039</div> <div class="G">“Yo ve kāle asampatte,</div> </td> </tr> <tr> <td> <div class="G">ativelaṁ pabhāsati;</div> </td> </tr> <tr> <td> <div class="G">Evaṁ so nihato seti,</div> </td> </tr> <tr> <td> <div class="G">kokilāyiva atrajo.</div> </td> </tr> </table> </div>
</div>
<div class="q" id="p_22J_1040"> <div class="divNumber">122.</div> <div class="p"> <table class="singleColumn"> <tr> <td> <div class="pN">1040</div> <div class="G">Na hi satthaṁ sunisitaṁ,</div> </td> </tr> <tr> <td> <div class="G">visaṁ halāhalāmiva;</div> </td> </tr> <tr> <td> <div class="G">Evaṁ nikaṭṭhe pāteti,</div> </td> </tr> <tr> <td> <div class="G">vācā dubbhāsitā yathā.</div> </td> </tr> </table> </div>
</div>
<div class="q" id="p_22J_1041"> <div class="divNumber">123.</div> <div class="p"> <table class="singleColumn"> <tr> <td> <div class="pN">1041</div> <div class="G">Tasmā kāle akāle vā,</div> </td> </tr> <tr> <td> <div class="G">vācaṁ rakkheyya paṇḍito;</div> </td> </tr> <tr> <td> <div class="G">Nātivelaṁ pabhāseyya,</div> </td> </tr> <tr> <td> <div class="G">api attasamamhi vā.</div> </td> </tr> </table> </div>
</div>
<div class="q" id="p_22J_1042"> <div class="divNumber">124.</div> <div class="p"> <table class="singleColumn"> <tr> <td> <div class="pN">1042</div> <div class="G">Yo ca kāle mitaṁ bhāse,</div> </td> </tr> <tr> <td> <div class="G">matipubbo vicakkhaṇo;</div> </td> </tr> <tr> <td> <div class="G">Sabbe amitte ādeti,</div> </td> </tr> <tr> <td> <div class="G">supaṇṇo uragāmivā”ti.</div> </td> </tr> </table> </div>
</div>
<div class="CENTER" id="p_22J_1043">
<span class="pN">1043</span>Kokilajātakaṁ paṭhamaṁ.</div>
</html>

<html>
<div class="i"> Ārammaṇa</div>
<div class="h">Ganthagocchaka</div>
<div class="h">Ganthaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Ārammaṇa</div>
<div class="q" id="p_38P2_1658"> <div class="divNumber">21.</div> <div class="p">
<span class="pN">1658</span>Gantho dhammo ganthassa dhammassa ārammaṇapaccayena paccayo—  ganthe ārabbha ganthā uppajjanti. (Mūlaṁ kātabbaṁ.) Ganthe ārabbha noganthā khandhā uppajjanti. (Mūlaṁ kātabbaṁ.) Ganthe ārabbha ganthā ca sampayuttakā ca khandhā uppajjanti. (3) </div>
</div>
<div class="q" id="p_38P2_1659"> <div class="divNumber">22.</div> <div class="p">
<span class="pN">1659</span>Nogantho dhammo noganthassa dhammassa ārammaṇapaccayena paccayo—  dānaṁ datvā sīlaṁ…pe…  uposathakammaṁ katvā taṁ paccavekkhati, pubbe suciṇṇāni…pe…  jhānā…pe…  ariyā maggā vuṭṭhahitvā maggaṁ paccavekkhanti, phalaṁ paccavekkhanti, nibbānaṁ paccavekkhanti. Nibbānaṁ gotrabhussa, vodānassa, maggassa, phalassa, āvajjanāya ārammaṇapaccayena paccayo; ariyā noganthe pahīne kilese…pe…  vikkhambhite kilese paccavekkhanti, pubbe…pe…  cakkhuṁ…pe…  vatthuṁ noganthe khandhe aniccato…pe…  domanassaṁ uppajjati; dibbena cakkhunā rūpaṁ passati, dibbāya sotadhātuyā saddaṁ suṇāti. Cetopariyañāṇena noganthacittasamaṅgissa cittaṁ jānāti, ākāsānañcāyatanaṁ viññāṇañcāyatanassa…pe…  ākiñcaññāyatanaṁ nevasaññānāsaññāyatanassa…pe…  rūpāyatanaṁ cakkhuviññāṇassa…pe…  phoṭṭhabbāyatanaṁ kāyaviññāṇassa…pe…  noganthā khandhā iddhividhañāṇassa, cetopariyañāṇassa, pubbenivāsānussatiñāṇassa, yathākammūpagañāṇassa, anāgataṁsañāṇassa, āvajjanāya ārammaṇapaccayena paccayo. (1) </div>
</div>
<div class="q" id="p_38P2_1660"> <div class="p">
<span class="pN">1660</span>Nogantho dhammo ganthassa dhammassa ārammaṇapaccayena paccayo—  dānaṁ datvā sīlaṁ…pe…  uposathakammaṁ katvā taṁ assādeti abhinandati, taṁ ārabbha rāgo uppajjati, diṭṭhi uppajjati, domanassaṁ uppajjati; pubbe suciṇṇāni…pe…  jhānā…pe…  cakkhuṁ…pe…  vatthuṁ noganthe khandhe assādeti abhinandati, taṁ ārabbha rāgo uppajjati…pe…  domanassaṁ uppajjati. (2) </div>
</div>
<div class="q" id="p_38P2_1661"> <div class="p">
<span class="pN">1661</span>Nogantho dhammo ganthassa ca noganthassa ca dhammassa ārammaṇapaccayena paccayo—  dānaṁ datvā sīlaṁ…pe…  uposathakammaṁ katvā taṁ assādeti abhinandati, taṁ ārabbha ganthā ca sampayuttakā ca khandhā uppajjanti, pubbe suciṇṇāni…pe…  jhānā…pe…  cakkhuṁ…pe…  vatthuṁ noganthe khandhe assādeti abhinandati, taṁ ārabbha ganthā ca sampayuttakā ca khandhā uppajjanti. (3) </div>
</div>
<div class="q" id="p_38P2_1662"> <div class="p">
<span class="pN">1662</span>Gantho ca nogantho ca dhammā ganthassa dhammassa ārammaṇapaccayena paccayo…  tīṇi. (Ārabbha kātabbā.) </div>
</div>
</html>

<html>
<div class="i">23.4 Ārakkhadāyakattheraapadāna</div>
<div class="h">Ālambaṇadāyakavagga</div>
<div class="h">Ārakkhadāyakattheraapadāna</div>
<div class="q" id="p_20Ap1_2923"> <div class="divNumber">19.</div> <div class="p"> <table class="singleColumn"> <tr> <td> <div class="pN">2923</div> <div class="G">“Siddhatthassa bhagavato,</div> </td> </tr> <tr> <td> <div class="G">vedi kārāpitā mayā;</div> </td> </tr> <tr> <td> <div class="G">Ārakkho ca mayā dinno,</div> </td> </tr> <tr> <td> <div class="G">sugatassa mahesino.</div> </td> </tr> </table> </div>
</div>
<div class="q" id="p_20Ap1_2924"> <div class="divNumber">20.</div> <div class="p"> <table class="singleColumn"> <tr> <td> <div class="pN">2924</div> <div class="G">Tena kammavisesena,</div> </td> </tr> <tr> <td> <div class="G">na passiṁ bhayabheravaṁ;</div> </td> </tr> <tr> <td> <div class="G">Kuhiñci upapannassa,</div> </td> </tr> <tr> <td> <div class="G">tāso mayhaṁ na vijjati.</div> </td> </tr> </table> </div>
</div>
<div class="q" id="p_20Ap1_2925"> <div class="divNumber">21.</div> <div class="p"> <table class="singleColumn"> <tr> <td> <div class="pN">2925</div> <div class="G">Catunnavutito kappe,</div> </td> </tr> <tr> <td> <div class="G">yaṁ vediṁ kārayiṁ pure;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">vedikāya idaṁ phalaṁ.</div> </td> </tr> </table> </div>
</div>
<div class="q" id="p_20Ap1_2926"> <div class="divNumber">22.</div> <div class="p"> <table class="singleColumn"> <tr> <td> <div class="pN">2926</div> <div class="G">Ito chaṭṭhamhi kappamhi,</div> </td> </tr> <tr> <td> <div class="G">apassenasanāmako;</div> </td> </tr> <tr> <td> <div class="G">Sattaratanasampanno,</div> </td> </tr> <tr> <td> <div class="G">cakkavattī mahabbalo.</div> </td> </tr> </table> </div>
</div>
<div class="q" id="p_20Ap1_2927"> <div class="divNumber">23.</div> <div class="p"> <table class="singleColumn"> <tr> <td> <div class="pN">2927</div> <div class="G">Paṭisambhidā catasso,</div> </td> </tr> <tr> <td> <div class="G">…pe…</div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_2928"> <div class="p">
<span class="pN">2928</span>Itthaṁ sudaṁ āyasmā ārakkhadāyako thero imā gāthāyo abhāsitthāti. </div>
</div>
<div class="CENTER" id="p_20Ap1_2929">
<span class="pN">2929</span>Ārakkhadāyakattherassāpadānaṁ catutthaṁ.</div>
</html>

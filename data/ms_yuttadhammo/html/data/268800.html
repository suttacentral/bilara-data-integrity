<html>
<div class="i">7.1.5 Sarabhaṅgattheragāthā</div>
<div class="h">Sattakanipāta</div>
<div class="h">Paṭhamavagga</div>
<div class="h">Sarabhaṅgattheragāthā</div>
<div class="q" id="p_19Th1_776"> <div class="divNumber">487.</div> <div class="p"> <table class="singleColumn"> <tr> <td> <div class="pN">776</div> <div class="G">“Sare hatthehi bhañjitvā,</div> </td> </tr> <tr> <td> <div class="G">katvāna kuṭimacchisaṁ;</div> </td> </tr> <tr> <td> <div class="G">Tena me sarabhaṅgoti,</div> </td> </tr> <tr> <td> <div class="G">nāmaṁ sammutiyā ahu.</div> </td> </tr> </table> </div>
</div>
<div class="q" id="p_19Th1_777"> <div class="divNumber">488.</div> <div class="p"> <table class="singleColumn"> <tr> <td> <div class="pN">777</div> <div class="G">Na mayhaṁ kappate ajja,</div> </td> </tr> <tr> <td> <div class="G">sare hatthehi bhañjituṁ;</div> </td> </tr> <tr> <td> <div class="G">Sikkhāpadā no paññattā,</div> </td> </tr> <tr> <td> <div class="G">gotamena yasassinā.</div> </td> </tr> </table> </div>
</div>
<div class="q" id="p_19Th1_778"> <div class="divNumber">489.</div> <div class="p"> <table class="singleColumn"> <tr> <td> <div class="pN">778</div> <div class="G">Sakalaṁ samattaṁ rogaṁ,</div> </td> </tr> <tr> <td> <div class="G">Sarabhaṅgo nāddasaṁ pubbe;</div> </td> </tr> <tr> <td> <div class="G">Soyaṁ rogo diṭṭho,</div> </td> </tr> <tr> <td> <div class="G">Vacanakarenātidevassa.</div> </td> </tr> </table> </div>
</div>
<div class="q" id="p_19Th1_779"> <div class="divNumber">490.</div> <div class="p"> <table class="singleColumn"> <tr> <td> <div class="pN">779</div> <div class="G">Yeneva maggena gato vipassī,</div> </td> </tr> <tr> <td> <div class="G">Yeneva maggena sikhī ca vessabhū;</div> </td> </tr> <tr> <td> <div class="G">Kakusandhakoṇāgamano ca kassapo,</div> </td> </tr> <tr> <td> <div class="G">Tenañjasena agamāsi gotamo.</div> </td> </tr> </table> </div>
</div>
<div class="q" id="p_19Th1_780"> <div class="divNumber">491.</div> <div class="p"> <table class="singleColumn"> <tr> <td> <div class="pN">780</div> <div class="G">Vītataṇhā anādānā,</div> </td> </tr> <tr> <td> <div class="G">satta buddhā khayogadhā;</div> </td> </tr> <tr> <td> <div class="G">Yehāyaṁ desito dhammo,</div> </td> </tr> <tr> <td> <div class="G">dhammabhūtehi tādibhi.</div> </td> </tr> </table> </div>
</div>
<div class="q" id="p_19Th1_781"> <div class="divNumber">492.</div> <div class="p"> <table class="singleColumn"> <tr> <td> <div class="pN">781</div> <div class="G">Cattāri ariyasaccāni,</div> </td> </tr> <tr> <td> <div class="G">anukampāya pāṇinaṁ;</div> </td> </tr> <tr> <td> <div class="G">Dukkhaṁ samudayo maggo,</div> </td> </tr> <tr> <td> <div class="G">nirodho dukkhasaṅkhayo.</div> </td> </tr> </table> </div>
</div>
<div class="q" id="p_19Th1_782"> <div class="divNumber">493.</div> <div class="p"> <table class="singleColumn"> <tr> <td> <div class="pN">782</div> <div class="G">Yasmiṁ nivattate dukkhaṁ,</div> </td> </tr> <tr> <td> <div class="G">saṁsārasmiṁ anantakaṁ;</div> </td> </tr> <tr> <td> <div class="G">Bhedā imassa kāyassa,</div> </td> </tr> <tr> <td> <div class="G">jīvitassa ca saṅkhayā;</div> </td> </tr> <tr> <td> <div class="G">Añño punabbhavo natthi,</div> </td> </tr> <tr> <td> <div class="G">suvimuttomhi sabbadhī”ti.</div> </td> </tr> </table> </div>
</div>
<div class="CENTER" id="p_19Th1_783">
<span class="pN">783</span>…  Sarabhaṅgo thero… .</div>
<div class="ENDH3" id="p_19Th1_784">
<span class="pN">784</span>Sattakanipāto niṭṭhito.</div>
<div class="SUMMARY" id="p_19Th1_785">
<span class="pN">785</span><span class="firstLetter">T</span>atruddānaṁ</div>
<div class="q" id="p_19Th1_786"> <div class="p"> <table class="singleColumn"> <tr> <td> <div class="pN">786</div> <div class="G">Sundarasamuddo thero,</div> </td> </tr> <tr> <td> <div class="G">thero lakuṇḍabhaddiyo;</div> </td> </tr> <tr> <td> <div class="G">Bhaddo thero ca sopāko,</div> </td> </tr> <tr> <td> <div class="G">sarabhaṅgo mahāisi;</div> </td> </tr> <tr> <td> <div class="G">Sattake pañcakā therā,</div> </td> </tr> <tr> <td> <div class="G">gāthāyo pañcatiṁsatīti.</div> </td> </tr> </table> </div>
</div>
</html>

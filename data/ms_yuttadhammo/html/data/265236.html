<html>
<div class="i"> Upanissaya</div>
<div class="h">Mahantaraduka</div>
<div class="h">Cetasikaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Upanissaya</div>
<div class="q" id="p_38P2_2626"> <div class="divNumber">127.</div> <div class="p">
<span class="pN">2626</span>Cetasiko dhammo cetasikassa dhammassa upanissayapaccayena paccayo— ārammaṇūpanissayo, anantarūpanissayo, pakatūpanissayo…pe…. <span class="bold">Pakatūpanissayo</span>— cetasikā khandhā cetasikānaṁ khandhānaṁ upanissayapaccayena paccayo. (Mūlaṁ pucchitabbaṁ, tīṇi upanissayā.) Cetasikā khandhā cittassa upanissayapaccayena paccayo. (Mūlaṁ pucchitabbaṁ, tīṇi upanissayā.) Cetasikā khandhā cetasikānaṁ khandhānaṁ cittassa ca upanissayapaccayena paccayo. (3) </div>
</div>
<div class="q" id="p_38P2_2627"> <div class="divNumber">128.</div> <div class="p">
<span class="pN">2627</span>Acetasiko dhammo acetasikassa dhammassa upanissayapaccayena paccayo— ārammaṇūpanissayo, anantarūpanissayo, pakatūpanissayo…pe…. <span class="bold">Pakatūpanissayo</span>— utuṁ… bhojanaṁ… senāsanaṁ cittaṁ upanissāya dānaṁ deti…pe… saṁghaṁ bhindati; utuṁ… bhojanaṁ… senāsanaṁ cittaṁ saddhāya…pe… paññāya… rāgassa…pe… patthanāya kāyikassa sukhassa, kāyikassa dukkhassa, maggassa, phalasamāpattiyā upanissayapaccayena paccayo. (1) </div>
</div>
<div class="q" id="p_38P2_2628"> <div class="p">
<span class="pN">2628</span>Acetasiko dhammo cetasikassa dhammassa upanissayapaccayena paccayo— ārammaṇūpanissayo, anantarūpanissayo pakatūpanissayo…pe…. <span class="bold">Pakatūpanissayo</span>— utuṁ… bhojanaṁ… senāsanaṁ cittaṁ upanissāya dānaṁ deti…pe…. (Tīṇi, paṭhamagamanasadisaṁ ninnānākaraṇaṁ.) </div>
</div>
<div class="q" id="p_38P2_2629"> <div class="p">
<span class="pN">2629</span>Cetasiko ca acetasiko ca dhammā cetasikassa dhammassa upanissayapaccayena paccayo… tīṇi. </div>
</div>
</html>

<html>
<div class="i"> Hetu</div>
<div class="h">Āsavagocchaka</div>
<div class="h">Āsavaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Hetu</div>
<div class="q" id="p_38P2_1009"> <div class="divNumber">16.</div> <div class="p">
<span class="pN">1009</span>Āsavo dhammo āsavassa dhammassa hetupaccayena paccayo— kāmāsavo diṭṭhāsavassa avijjāsavassa hetupaccayena paccayo; bhavāsavo avijjāsavassa hetupaccayena paccayo. (Cakkaṁ.) (1) </div>
</div>
<div class="q" id="p_38P2_1010"> <div class="p">
<span class="pN">1010</span>Āsavo dhammo noāsavassa dhammassa hetupaccayena paccayo— āsavā hetū sampayuttakānaṁ khandhānaṁ cittasamuṭṭhānānañca rūpānaṁ hetupaccayena paccayo. (2) </div>
</div>
<div class="q" id="p_38P2_1011"> <div class="p">
<span class="pN">1011</span>Āsavo dhammo āsavassa ca noāsavassa ca dhammassa hetupaccayena paccayo— kāmāsavo diṭṭhāsavassa avijjāsavassa sampayuttakānañca khandhānaṁ cittasamuṭṭhānānañca rūpānaṁ hetupaccayena paccayo. (3) </div>
</div>
<div class="q" id="p_38P2_1012"> <div class="divNumber">17.</div> <div class="p">
<span class="pN">1012</span>Noāsavo dhammo noāsavassa dhammassa hetupaccayena paccayo— noāsavā hetū sampayuttakānaṁ khandhānaṁ cittasamuṭṭhānānañca rūpānaṁ hetupaccayena paccayo; paṭisandhikkhaṇe…pe…. (1) </div>
</div>
<div class="q" id="p_38P2_1013"> <div class="p">
<span class="pN">1013</span>Noāsavo dhammo āsavassa dhammassa hetupaccayena paccayo— noāsavā hetū sampayuttakānaṁ āsavānaṁ hetupaccayena paccayo. (2) </div>
</div>
<div class="q" id="p_38P2_1014"> <div class="p">
<span class="pN">1014</span>Noāsavo dhammo āsavassa ca noāsavassa ca dhammassa hetupaccayena paccayo— noāsavā hetū sampayuttakānaṁ khandhānaṁ āsavānaṁ cittasamuṭṭhānānañca rūpānaṁ hetupaccayena paccayo. (3) </div>
</div>
<div class="q" id="p_38P2_1015"> <div class="p">
<span class="pN">1015</span>Āsavo ca noāsavo ca dhammā noāsavassa dhammassa hetupaccayena paccayo— āsavā ca noāsavā ca hetū sampayuttakānaṁ khandhānaṁ cittasamuṭṭhānānañca rūpānaṁ hetupaccayena paccayo. (1) </div>
</div>
</html>

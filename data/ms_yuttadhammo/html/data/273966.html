<html>
<div class="i">2.1.7 Samuddasutta</div>
<div class="h">Abhisamayasaṁyutta</div>
<div class="h">Abhisamayavagga</div>
<div class="h">Samuddasutta</div>
<div class="q" id="p_12S2_623"> <div class="divNumber">80.</div> <div class="p">
<span class="pN">623</span>Sāvatthiyaṁ viharati. “Seyyathāpi, bhikkhave, puriso mahāsamuddato dve vā tīṇi vā udakaphusitāni uddhareyya. Taṁ kiṁ maññatha, bhikkhave, katamaṁ nu kho bahutaraṁ, yāni vā dve vā tīṇi vā udakaphusitāni ubbhatāni yaṁ vā mahāsamudde udakan”ti? </div>
</div>
<div class="q" id="p_12S2_624"> <div class="p">
<span class="pN">624</span>“Etadeva, bhante, bahutaraṁ, yadidaṁ mahāsamudde udakaṁ; appamattakāni dve vā tīṇi vā udakaphusitāni ubbhatāni. Neva satimaṁ kalaṁ upenti na sahassimaṁ kalaṁ upenti na satasahassimaṁ kalaṁ upenti mahāsamudde udakaṁ upanidhāya dve vā tīṇi vā udakaphusitāni ubbhatānī”ti. “Evameva kho, bhikkhave…pe… dhammacakkhupaṭilābho”ti. </div>
</div>
<div class="CENTER" id="p_12S2_625">
<span class="pN">625</span>Sattamaṁ.</div>
</html>

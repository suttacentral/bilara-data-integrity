<html>
<div class="i"> Āhāra</div>
<div class="h">Kusalattika</div>
<div class="h">Paṭiccavāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Āhāra</div>
<div class="q" id="p_36P1_155"> <div class="divNumber">13.</div> <div class="p">
<span class="pN">155</span>Kusalaṁ dhammaṁ paṭicca kusalo dhammo uppajjati āhārapaccayā— kusalaṁ ekaṁ khandhaṁ paṭicca… tīṇi. </div>
</div>
<div class="q" id="p_36P1_156"> <div class="p">
<span class="pN">156</span>Akusalaṁ dhammaṁ paṭicca akusalo dhammo uppajjati āhārapaccayā— akusalaṁ ekaṁ khandhaṁ paṭicca… tīṇi. </div>
</div>
<div class="q" id="p_36P1_157"> <div class="p">
<span class="pN">157</span>Abyākataṁ dhammaṁ paṭicca abyākato dhammo uppajjati āhārapaccayā— vipākābyākataṁ kiriyābyākataṁ ekaṁ khandhaṁ paṭicca…pe… paṭisandhikkhaṇe…pe… ekaṁ mahābhūtaṁ paṭicca tayo mahābhūtā…pe… mahābhūte paṭicca cittasamuṭṭhānaṁ rūpaṁ kaṭattārūpaṁ upādārūpaṁ; āhārasamuṭṭhānaṁ ekaṁ mahābhūtaṁ paṭicca…pe… mahābhūte paṭicca upādārūpaṁ. </div>
</div>
<div class="q" id="p_36P1_158"> <div class="p">
<span class="pN">158</span>Kusalañca abyākatañca dhammaṁ paṭicca…pe…. </div>
</div>
<div class="q" id="p_36P1_159"> <div class="p">
<span class="pN">159</span>Akusalañca abyākatañca dhammaṁ paṭicca abyākato dhammo uppajjati āhārapaccayā— akusale khandhe ca mahābhūte ca paṭicca cittasamuṭṭhānaṁ rūpaṁ. </div>
</div>
</html>

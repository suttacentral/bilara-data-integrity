<html>
<div class="i">4.4.5 Uppādetabbadhammasutta</div>
<div class="h">Catutthapaṇṇāsaka</div>
<div class="h">Ariyamaggavagga</div>
<div class="h">Uppādetabbadhammasutta</div>
<div class="q" id="p_17A10_1367"> <div class="divNumber">193.</div> <div class="p">
<span class="pN">1367</span>“Uppādetabbañca vo, bhikkhave, dhammaṁ desessāmi na uppādetabbañca. Taṁ suṇātha…pe… katamo ca, bhikkhave, na uppādetabbo dhammo? Pāṇātipāto…pe… micchādiṭṭhi— ayaṁ vuccati, bhikkhave, na uppādetabbo dhammo. </div>
</div>
<div class="q" id="p_17A10_1368"> <div class="p">
<span class="pN">1368</span>Katamo ca, bhikkhave, uppādetabbo dhammo? Pāṇātipātā veramaṇī…pe… sammādiṭṭhi— ayaṁ vuccati, bhikkhave, uppādetabbo dhammo”ti. </div>
</div>
<div class="CENTER" id="p_17A10_1369">
<span class="pN">1369</span>Pañcamaṁ.</div>
</html>

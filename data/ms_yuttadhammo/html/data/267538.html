<html>
<div class="i">41.4 Dhotakattheraapadāna</div> <div class="h">Metteyyavagga</div>
<div class="h">Dhotakattheraapadāna</div>
<div class="q" id="p_20Ap1_4924"> <div class="divNumber">72.</div> <div class="p"> <table class="singleColumn"> <tr> <td> <div class="pN">4924</div> <div class="G">“Gaṅgā bhāgīrathī nāma,</div> </td> </tr> <tr> <td> <div class="G">himavantā pabhāvitā;</div> </td> </tr> <tr> <td> <div class="G">Haṁsavatiyā dvārena,</div> </td> </tr> <tr> <td> <div class="G">anusandati tāvade.</div> </td> </tr> </table> </div>
</div>
<div class="h">Metteyyavagga</div>
<div class="h">Dhotakattheraapadāna</div>
<div class="q" id="p_20Ap1_4925"> <div class="divNumber">73.</div> <div class="p"> <table class="singleColumn"> <tr> <td> <div class="pN">4925</div> <div class="G">Sobhito nāma ārāmo,</div> </td> </tr> <tr> <td> <div class="G">gaṅgākūle sumāpito;</div> </td> </tr> <tr> <td> <div class="G">Tattha padumuttaro buddho,</div> </td> </tr> <tr> <td> <div class="G">vasate lokanāyako.</div> </td> </tr> </table> </div>
</div>
<div class="h">Metteyyavagga</div>
<div class="h">Dhotakattheraapadāna</div>
<div class="q" id="p_20Ap1_4926"> <div class="divNumber">74.</div> <div class="p"> <table class="singleColumn"> <tr> <td> <div class="pN">4926</div> <div class="G">Tidasehi yathā indo,</div> </td> </tr> <tr> <td> <div class="G">manujehi purakkhato;</div> </td> </tr> <tr> <td> <div class="G">Nisīdi tattha bhagavā,</div> </td> </tr> <tr> <td> <div class="G">asambhītova kesarī.</div> </td> </tr> </table> </div>
</div>
<div class="h">Metteyyavagga</div>
<div class="h">Dhotakattheraapadāna</div>
<div class="q" id="p_20Ap1_4927"> <div class="divNumber">75.</div> <div class="p"> <table class="singleColumn"> <tr> <td> <div class="pN">4927</div> <div class="G">Nagare haṁsavatiyā,</div> </td> </tr> <tr> <td> <div class="G">vasāmi brāhmaṇo ahaṁ;</div> </td> </tr> <tr> <td> <div class="G">Chaḷaṅgo nāma nāmena,</div> </td> </tr> <tr> <td> <div class="G">evaṁnāmo mahāmuni.</div> </td> </tr> </table> </div>
</div>
<div class="h">Metteyyavagga</div>
<div class="h">Dhotakattheraapadāna</div>
<div class="q" id="p_20Ap1_4928"> <div class="divNumber">76.</div> <div class="p"> <table class="singleColumn"> <tr> <td> <div class="pN">4928</div> <div class="G">Aṭṭhārasa sissasatā,</div> </td> </tr> <tr> <td> <div class="G">parivārenti maṁ tadā;</div> </td> </tr> <tr> <td> <div class="G">Tehi sissehi samito,</div> </td> </tr> <tr> <td> <div class="G">gaṅgātīraṁ upāgamiṁ.</div> </td> </tr> </table> </div>
</div>
<div class="h">Metteyyavagga</div>
<div class="h">Dhotakattheraapadāna</div>
<div class="q" id="p_20Ap1_4929"> <div class="divNumber">77.</div> <div class="p"> <table class="singleColumn"> <tr> <td> <div class="pN">4929</div> <div class="G">Tatthaddasāsiṁ samaṇe,</div> </td> </tr> <tr> <td> <div class="G">nikkuhe dhotapāpake;</div> </td> </tr> <tr> <td> <div class="G">Bhāgīrathiṁ tarantehaṁ,</div> </td> </tr> <tr> <td> <div class="G">evaṁ cintesi tāvade.</div> </td> </tr> </table> </div>
</div>
<div class="h">Metteyyavagga</div>
<div class="h">Dhotakattheraapadāna</div>
<div class="q" id="p_20Ap1_4930"> <div class="divNumber">78.</div> <div class="p"> <table class="singleColumn"> <tr> <td> <div class="pN">4930</div> <div class="G">‘Sāyaṁ pātaṁ tarantāme,</div> </td> </tr> <tr> <td> <div class="G">buddhaputtā mahāyasā;</div> </td> </tr> <tr> <td> <div class="G">Vihesayanti attānaṁ,</div> </td> </tr> <tr> <td> <div class="G">tesaṁ attā vihaññati.</div> </td> </tr> </table> </div>
</div>
<div class="h">Metteyyavagga</div>
<div class="h">Dhotakattheraapadāna</div>
<div class="q" id="p_20Ap1_4931"> <div class="divNumber">79.</div> <div class="p"> <table class="singleColumn"> <tr> <td> <div class="pN">4931</div> <div class="G">Sadevakassa lokassa,</div> </td> </tr> <tr> <td> <div class="G">buddho aggo pavuccati;</div> </td> </tr> <tr> <td> <div class="G">Natthi me dakkhiṇe kāraṁ,</div> </td> </tr> <tr> <td> <div class="G">gatimaggavisodhanaṁ.</div> </td> </tr> </table> </div>
</div>
<div class="h">Metteyyavagga</div>
<div class="h">Dhotakattheraapadāna</div>
<div class="q" id="p_20Ap1_4932"> <div class="divNumber">80.</div> <div class="p"> <table class="singleColumn"> <tr> <td> <div class="pN">4932</div> <div class="G">Yannūna buddhaseṭṭhassa,</div> </td> </tr> <tr> <td> <div class="G">setuṁ gaṅgāya kāraye;</div> </td> </tr> <tr> <td> <div class="G">Kārāpetvā imaṁ kammaṁ,</div> </td> </tr> <tr> <td> <div class="G">santarāmi imaṁ bhavaṁ’.</div> </td> </tr> </table> </div>
</div>
<div class="h">Metteyyavagga</div>
<div class="h">Dhotakattheraapadāna</div>
<div class="q" id="p_20Ap1_4933"> <div class="divNumber">81.</div> <div class="p"> <table class="singleColumn"> <tr> <td> <div class="pN">4933</div> <div class="G">Satasahassaṁ datvāna,</div> </td> </tr> <tr> <td> <div class="G">setuṁ kārāpayiṁ ahaṁ;</div> </td> </tr> <tr> <td> <div class="G">Saddahanto kataṁ kāraṁ,</div> </td> </tr> <tr> <td> <div class="G">vipulaṁ me bhavissati.</div> </td> </tr> </table> </div>
</div>
<div class="h">Metteyyavagga</div>
<div class="h">Dhotakattheraapadāna</div>
<div class="q" id="p_20Ap1_4934"> <div class="divNumber">82.</div> <div class="p"> <table class="singleColumn"> <tr> <td> <div class="pN">4934</div> <div class="G">Kārāpetvāna taṁ setuṁ,</div> </td> </tr> <tr> <td> <div class="G">upesiṁ lokanāyakaṁ;</div> </td> </tr> <tr> <td> <div class="G">Sirasi añjaliṁ katvā,</div> </td> </tr> <tr> <td> <div class="G">imaṁ vacanamabraviṁ.</div> </td> </tr> </table> </div>
</div>
<div class="h">Metteyyavagga</div>
<div class="h">Dhotakattheraapadāna</div>
<div class="q" id="p_20Ap1_4935"> <div class="divNumber">83.</div> <div class="p"> <table class="singleColumn"> <tr> <td> <div class="pN">4935</div> <div class="G">‘Satasahassassa vayaṁ,</div> </td> </tr> <tr> <td> <div class="G">datvā kārāpito mayā;</div> </td> </tr> <tr> <td> <div class="G">Tavatthāya mahāsetu,</div> </td> </tr> <tr> <td> <div class="G">paṭiggaṇha mahāmune’.</div> </td> </tr> </table> </div>
</div>
<div class="h">Metteyyavagga</div>
<div class="h">Dhotakattheraapadāna</div>
<div class="q" id="p_20Ap1_4936"> <div class="divNumber">84.</div> <div class="p"> <table class="singleColumn"> <tr> <td> <div class="pN">4936</div> <div class="G">Padumuttaro lokavidū,</div> </td> </tr> <tr> <td> <div class="G">āhutīnaṁ paṭiggaho;</div> </td> </tr> <tr> <td> <div class="G">Bhikkhusaṁghe nisīditvā,</div> </td> </tr> <tr> <td> <div class="G">imā gāthā abhāsatha.</div> </td> </tr> </table> </div>
</div>
<div class="h">Metteyyavagga</div>
<div class="h">Dhotakattheraapadāna</div>
<div class="q" id="p_20Ap1_4937"> <div class="divNumber">85.</div> <div class="p"> <table class="singleColumn"> <tr> <td> <div class="pN">4937</div> <div class="G">‘Yo me setuṁ akāresi,</div> </td> </tr> <tr> <td> <div class="G">pasanno sehi pāṇibhi;</div> </td> </tr> <tr> <td> <div class="G">Tamahaṁ kittayissāmi,</div> </td> </tr> <tr> <td> <div class="G">suṇātha mama bhāsato.</div> </td> </tr> </table> </div>
</div>
</html>

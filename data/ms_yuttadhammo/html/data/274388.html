<html>
<div class="i">3.1.14 Pañcaverasutta</div>
<div class="h">Mātugāmasaṁyutta</div>
<div class="h">Paṭhamapeyyālavagga</div>
<div class="h">Pañcaverasutta</div>
<div class="q" id="p_13S4_1267"> <div class="divNumber">293.</div> <div class="p">
<span class="pN">1267</span>“Pañcahi, anuruddha, dhammehi samannāgato mātugāmo…pe…  nirayaṁ upapajjati. Katamehi pañcahi? Pāṇātipātī ca hoti, adinnādāyī ca hoti, kāmesumicchācārī ca hoti, musāvādī ca hoti, surāmerayamajjappamādaṭṭhāyī ca hoti—  imehi kho, anuruddha, pañcahi dhammehi samannāgato mātugāmo kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjatī”ti. </div>
</div>
<div class="CENTER" id="p_13S4_1268">
<span class="pN">1268</span>Cuddasamaṁ.</div>
<div class="CENTER" id="p_13S4_1269">
<span class="pN">1269</span>Paṭhamapeyyālavaggo.</div>
<div class="SUMMARY" id="p_13S4_1270">
<span class="pN">1270</span><span class="firstLetter">T</span>assuddānaṁ</div>
<div class="q" id="p_13S4_1271"> <div class="p"> <table class="singleColumn"> <tr> <td> <div class="pN">1271</div> <div class="G">Mātugāmo puriso ca,</div> </td> </tr> <tr> <td> <div class="G">āveṇikā tidhammo ca;</div> </td> </tr> <tr> <td> <div class="G">Kodhano upanāhī ca,</div> </td> </tr> <tr> <td> <div class="G">issukī maccharena ca;</div> </td> </tr> <tr> <td> <div class="G">Aticārī ca dussīlo,</div> </td> </tr> <tr> <td> <div class="G">appassuto ca kusīto;</div> </td> </tr> <tr> <td> <div class="G">Muṭṭhassati pañcaveraṁ,</div> </td> </tr> <tr> <td> <div class="G">kaṇhapakkhe pakāsito.</div> </td> </tr> </table> </div>
</div>
</html>

<html>
<div class="i">1.7.3.4 Dutiyaoguṇṭhitasikkhāpada</div>
<div class="h">
Mahāvibhaṅga
</div>
<div class="h">
Sekhiyakaṇḍa
</div>
<div class="h">
Khambhakatavagga
</div>
<div class="h">
Dutiyaoguṇṭhitasikkhāpada
</div>
<div class="q" id="p_2V_1800">
<div class="divNumber">
599.
</div>
<div class="p">
<span class="pN">1800</span>Tena samayena buddho bhagavā sāvatthiyaṁ viharati jetavane anāthapiṇḍikassa ārāme. Tena kho pana samayena chabbaggiyā bhikkhū sasīsaṁ pārupitvā antaraghare nisīdanti…pe… .
</div>
</div>
<div class="q" id="p_2V_1801">
<div class="p">
<span class="pN">1801</span><span class="bold">“Na oguṇṭhito antaraghare nisīdissāmīti sikkhā karaṇīyā”</span>ti. (<span class="italic">24</span>:<span class="bold">169</span>)
</div>
</div>
<div class="q" id="p_2V_1802">
<div class="p">
<span class="pN">1802</span>Na oguṇṭhitena antaraghare nisīditabbaṁ. Yo anādariyaṁ paṭicca sasīsaṁ pārupitvā antaraghare nisīdati, āpatti dukkaṭassa.
</div>
</div>
<div class="q" id="p_2V_1803">
<div class="p">
<span class="pN">1803</span>Anāpatti—  asañcicca, assatiyā, ajānantassa, gilānassa, vāsūpagatassa, āpadāsu, ummattakassa, ādikammikassāti.
</div>
</div>
<div class="CENTER" id="p_2V_1804">
<span class="pN">1804</span>Catutthasikkhāpadaṁ niṭṭhitaṁ.
</div>
</html>

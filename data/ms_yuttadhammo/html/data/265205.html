<html>
<div class="i"> Ārammaṇa</div>
<div class="h">Mahantaraduka</div>
<div class="h">Cittaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Ārammaṇa</div>
<div class="q" id="p_38P2_2486"> <div class="divNumber">71.</div> <div class="p">
<span class="pN">2486</span>Citto dhammo cittassa dhammassa ārammaṇapaccayena paccayo—  cittaṁ ārabbha cittaṁ uppajjati. (Mūlaṁ kātabbaṁ.) Cittaṁ ārabbha nocittā khandhā uppajjanti. (Mūlaṁ kātabbaṁ.) Cittaṁ ārabbha cittañca sampayuttakā ca khandhā uppajjanti. (3) </div>
</div>
<div class="q" id="p_38P2_2487"> <div class="divNumber">72.</div> <div class="p">
<span class="pN">2487</span>Nocitto dhammo nocittassa dhammassa ārammaṇapaccayena paccayo—  dānaṁ datvā sīlaṁ…pe…  uposathakammaṁ katvā taṁ paccavekkhati assādeti abhinandati, taṁ ārabbha rāgo uppajjati…pe…  domanassaṁ uppajjati, pubbe suciṇṇāni…pe…  jhānā vuṭṭhahitvā jhānaṁ…pe…  ariyā maggā vuṭṭhahitvā maggaṁ paccavekkhanti, phalaṁ paccavekkhanti, nibbānaṁ paccavekkhanti. Nibbānaṁ gotrabhussa, vodānassa, maggassa, phalassa, āvajjanāya ārammaṇapaccayena paccayo; ariyā nocitte pahīne kilese paccavekkhanti, vikkhambhite kilese paccavekkhanti, pubbe samudāciṇṇe kilese jānanti, cakkhuṁ…pe…  vatthuṁ nocitte khandhe aniccato…pe…  domanassaṁ uppajjati; dibbena cakkhunā rūpaṁ passati, dibbāya sotadhātuyā saddaṁ suṇāti. Cetopariyañāṇena nocittasamaṅgissa cittaṁ jānāti, ākāsānañcāyatanaṁ…pe…  ākiñcaññāyatanaṁ…pe…  rūpāyatanaṁ cakkhuviññāṇasahagatānaṁ khandhānaṁ…pe…  phoṭṭhabbāyatanaṁ kāyaviññāṇasahagatānaṁ khandhānaṁ…pe…  nocittā khandhā iddhividhañāṇassa, cetopariyañāṇassa, pubbenivāsānussatiñāṇassa, yathākammūpagañāṇassa, anāgataṁsañāṇassa, āvajjanāya ārammaṇapaccayena paccayo. (1) </div>
</div>
<div class="q" id="p_38P2_2488"> <div class="p">
<span class="pN">2488</span>Nocitto dhammo cittassa dhammassa ārammaṇapaccayena paccayo—  dānaṁ datvā…pe…  (paṭhamagamanasadisaṁ ninnānākaraṇaṁ, imaṁ nānaṁ) rūpāyatanaṁ cakkhuviññāṇassa…pe…  phoṭṭhabbāyatanaṁ kāyaviññāṇassa…pe…  nocittā khandhā iddhividhañāṇassa…pe…  āvajjanāya ārammaṇapaccayena paccayo. (2) </div>
</div>
<div class="q" id="p_38P2_2489"> <div class="p">
<span class="pN">2489</span>Nocitto dhammo cittassa ca nocittassa ca dhammassa ārammaṇapaccayena paccayo—  dānaṁ datvā…pe…  (paṭhamagamanasadisaṁ ninnānākaraṇaṁ, imaṁ nānaṁ), rūpāyatanaṁ cakkhuviññāṇassa sampayuttakānañca khandhānaṁ…pe…  phoṭṭhabbāyatanaṁ kāyaviññāṇassa sampayuttakānañca khandhānaṁ…pe…  nocittā khandhā iddhividhañāṇassa…pe…  āvajjanāya ārammaṇapaccayena paccayo. (3) </div>
</div>
<div class="q" id="p_38P2_2490"> <div class="p">
<span class="pN">2490</span>Citto ca nocitto ca dhammā cittassa dhammassa ārammaṇapaccayena paccayo—  cittañca sampayuttake ca khandhe ārabbha cittaṁ uppajjati…  tīṇi. </div>
</div>
</html>

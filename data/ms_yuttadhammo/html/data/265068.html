<html>
<div class="i"> Adhipati</div>
<div class="h">Nīvaraṇagocchaka</div>
<div class="h">Nīvaraṇaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Adhipati</div>
<div class="q" id="p_38P2_1948"> <div class="divNumber">28.</div> <div class="p">
<span class="pN">1948</span>Nīvaraṇo dhammo nīvaraṇassa dhammassa adhipatipaccayena paccayo. <span class="bold">Ārammaṇādhipati</span>—  nīvaraṇe garuṁ katvā nīvaraṇā uppajjanti…  tīṇi. (Ārammaṇasadisaṁ.) (3) </div>
</div>
<div class="q" id="p_38P2_1949"> <div class="divNumber">29.</div> <div class="p">
<span class="pN">1949</span>Nonīvaraṇo dhammo nonīvaraṇassa dhammassa adhipatipaccayena paccayo—  ārammaṇādhipati, sahajātādhipati. <span class="bold">Ārammaṇādhipati</span>—  dānaṁ…pe…  sīlaṁ…pe…  uposathakammaṁ katvā taṁ garuṁ katvā paccavekkhati, pubbe suciṇṇāni…pe…  jhānā…pe…  ariyā maggā vuṭṭhahitvā maggaṁ…pe…  phalaṁ…pe…  nibbānaṁ…pe…  nibbānaṁ gotrabhussa, vodānassa, maggassa, phalassa adhipatipaccayena paccayo; cakkhuṁ…pe…  vatthuṁ nonīvaraṇe khandhe garuṁ katvā assādeti abhinandati, taṁ garuṁ katvā rāgo uppajjati, diṭṭhi uppajjati. <span class="bold">Sahajātādhipati</span>—  nonīvaraṇādhipati sampayuttakānaṁ khandhānaṁ cittasamuṭṭhānānañca rūpānaṁ adhipatipaccayena paccayo. (1) </div>
</div>
<div class="q" id="p_38P2_1950"> <div class="p">
<span class="pN">1950</span>Nonīvaraṇo dhammo nīvaraṇassa dhammassa adhipatipaccayena paccayo—  ārammaṇādhipati, sahajātādhipati. <span class="bold">Ārammaṇādhipati</span>—  dānaṁ…pe…  sīlaṁ…pe…  uposathakammaṁ…pe…  pubbe…pe…  jhānā…pe…  cakkhuṁ…pe…  vatthuṁ nonīvaraṇe khandhe garuṁ katvā assādeti abhinandati, taṁ garuṁ katvā rāgo uppajjati, diṭṭhi uppajjati. <span class="bold">Sahajātādhipati</span>—  nonīvaraṇādhipati sampayuttakānaṁ nīvaraṇānaṁ adhipatipaccayena paccayo. (2) </div>
</div>
<div class="q" id="p_38P2_1951"> <div class="p">
<span class="pN">1951</span>Nonīvaraṇo dhammo nīvaraṇassa ca nonīvaraṇassa ca dhammassa adhipatipaccayena paccayo—  ārammaṇādhipati, sahajātādhipati. <span class="bold">Ārammaṇādhipati</span>—  dānaṁ…pe…  sīlaṁ…pe…  uposathakammaṁ…pe…  pubbe…pe…  jhānā…pe…  cakkhuṁ…pe…  vatthuṁ nonīvaraṇe khandhe garuṁ katvā assādeti abhinandati, taṁ garuṁ katvā nīvaraṇā ca sampayuttakā ca khandhā uppajjanti. <span class="bold">Sahajātādhipati</span>—  nonīvaraṇādhipati sampayuttakānaṁ khandhānaṁ nīvaraṇānañca cittasamuṭṭhānānañca rūpānaṁ adhipatipaccayena paccayo. (3) </div>
</div>
<div class="q" id="p_38P2_1952"> <div class="p">
<span class="pN">1952</span>Nīvaraṇo ca nonīvaraṇo ca dhammā nīvaraṇassa dhammassa adhipatipaccayena paccayo—  ārammaṇādhipati…  tīṇi. (Ārammaṇādhipatiyeva.) </div>
</div>
</html>

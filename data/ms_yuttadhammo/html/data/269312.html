<html>
<div class="i">8.1.3 Sulasājātaka</div>
<div class="h">Aṭṭhakanipāta</div>
<div class="h">Kaccānivagga</div>
<div class="h">Sulasājātaka</div>
<div class="q" id="p_22J_1692"> <div class="divNumber">18.</div> <div class="p"> <table class="singleColumn"> <tr> <td> <div class="pN">1692</div> <div class="G">“Idaṁ suvaṇṇakāyūraṁ,</div> </td> </tr> <tr> <td> <div class="G">muttā veḷuriyā bahū;</div> </td> </tr> <tr> <td> <div class="G">Sabbaṁ harassu bhaddante,</div> </td> </tr> <tr> <td> <div class="G">mañca dāsīti sāvaya”.</div> </td> </tr> </table> </div>
</div>
<div class="q" id="p_22J_1693"> <div class="divNumber">19.</div> <div class="p"> <table class="singleColumn"> <tr> <td> <div class="pN">1693</div> <div class="G">“Oropayassu kalyāṇi,</div> </td> </tr> <tr> <td> <div class="G">mā bāḷhaṁ paridevasi;</div> </td> </tr> <tr> <td> <div class="G">Na cāhaṁ abhijānāmi,</div> </td> </tr> <tr> <td> <div class="G">ahantvā dhanamābhataṁ”.</div> </td> </tr> </table> </div>
</div>
<div class="q" id="p_22J_1694"> <div class="divNumber">20.</div> <div class="p"> <table class="singleColumn"> <tr> <td> <div class="pN">1694</div> <div class="G">“Yato sarāmi attānaṁ,</div> </td> </tr> <tr> <td> <div class="G">yato pattāsmi viññutaṁ;</div> </td> </tr> <tr> <td> <div class="G">Na cāhaṁ abhijānāmi,</div> </td> </tr> <tr> <td> <div class="G">aññaṁ piyataraṁ tayā.</div> </td> </tr> </table> </div>
</div>
<div class="q" id="p_22J_1695"> <div class="divNumber">21.</div> <div class="p"> <table class="singleColumn"> <tr> <td> <div class="pN">1695</div> <div class="G">Ehi taṁ upagūhissaṁ,</div> </td> </tr> <tr> <td> <div class="G">karissañca padakkhiṇaṁ;</div> </td> </tr> <tr> <td> <div class="G">Na hi dāni puna atthi,</div> </td> </tr> <tr> <td> <div class="G">mama tuyhañca saṅgamo”.</div> </td> </tr> </table> </div>
</div>
<div class="q" id="p_22J_1696"> <div class="divNumber">22.</div> <div class="p"> <table class="singleColumn"> <tr> <td> <div class="pN">1696</div> <div class="G">“Na hi sabbesu ṭhānesu,</div> </td> </tr> <tr> <td> <div class="G">puriso hoti paṇḍito;</div> </td> </tr> <tr> <td> <div class="G">Itthīpi paṇḍitā hoti,</div> </td> </tr> <tr> <td> <div class="G">tattha tattha vicakkhaṇā.</div> </td> </tr> </table> </div>
</div>
<div class="q" id="p_22J_1697"> <div class="divNumber">23.</div> <div class="p"> <table class="singleColumn"> <tr> <td> <div class="pN">1697</div> <div class="G">Na hi sabbesu ṭhānesu,</div> </td> </tr> <tr> <td> <div class="G">puriso hoti paṇḍito;</div> </td> </tr> <tr> <td> <div class="G">Itthīpi paṇḍitā hoti,</div> </td> </tr> <tr> <td> <div class="G">lahuṁ atthaṁ vicintikā.</div> </td> </tr> </table> </div>
</div>
<div class="q" id="p_22J_1698"> <div class="divNumber">24.</div> <div class="p"> <table class="singleColumn"> <tr> <td> <div class="pN">1698</div> <div class="G">Lahuñca vata khippañca,</div> </td> </tr> <tr> <td> <div class="G">nikaṭṭhe samacetayi;</div> </td> </tr> <tr> <td> <div class="G">Migaṁ puṇṇāyateneva,</div> </td> </tr> <tr> <td> <div class="G">sulasā sattukaṁ vadhi.</div> </td> </tr> </table> </div>
</div>
<div class="q" id="p_22J_1699"> <div class="divNumber">25.</div> <div class="p"> <table class="singleColumn"> <tr> <td> <div class="pN">1699</div> <div class="G">Yodha uppatitaṁ atthaṁ,</div> </td> </tr> <tr> <td> <div class="G">na khippamanubujjhati;</div> </td> </tr> <tr> <td> <div class="G">So haññati mandamati,</div> </td> </tr> <tr> <td> <div class="G">corova girigabbhare.</div> </td> </tr> </table> </div>
</div>
<div class="q" id="p_22J_1700"> <div class="divNumber">26.</div> <div class="p"> <table class="singleColumn"> <tr> <td> <div class="pN">1700</div> <div class="G">Yo ca uppatitaṁ atthaṁ,</div> </td> </tr> <tr> <td> <div class="G">khippameva nibodhati;</div> </td> </tr> <tr> <td> <div class="G">Muccate sattusambādhā,</div> </td> </tr> <tr> <td> <div class="G">sulasā sattukāmivā”ti.</div> </td> </tr> </table> </div>
</div>
<div class="CENTER" id="p_22J_1701">
<span class="pN">1701</span>Sulasājātakaṁ tatiyaṁ.</div>
</html>

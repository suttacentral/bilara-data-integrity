<html>
<div class="i">22.8 Akkantasaññakattheraapadāna</div>
<div class="h">Hatthivagga</div>
<div class="h">Akkantasaññakattheraapadāna</div>
<div class="q" id="p_20Ap1_2872"> <div class="divNumber">37.</div> <div class="p"> <table class="singleColumn"> <tr> <td> <div class="pN">2872</div> <div class="G">“Kusāṭakaṁ gahetvāna,</div> </td> </tr> <tr> <td> <div class="G">upajjhāyassahaṁ pure;</div> </td> </tr> <tr> <td> <div class="G">Mantañca anusikkhāmi,</div> </td> </tr> <tr> <td> <div class="G">ganthādosassa pattiyā.</div> </td> </tr> </table> </div>
</div>
<div class="q" id="p_20Ap1_2873"> <div class="divNumber">38.</div> <div class="p"> <table class="singleColumn"> <tr> <td> <div class="pN">2873</div> <div class="G">Addasaṁ virajaṁ buddhaṁ,</div> </td> </tr> <tr> <td> <div class="G">Āhutīnaṁ paṭiggahaṁ;</div> </td> </tr> <tr> <td> <div class="G">Usabhaṁ pavaraṁ aggaṁ,</div> </td> </tr> <tr> <td> <div class="G">Tissaṁ buddhaṁ gaṇuttamaṁ.</div> </td> </tr> </table> </div>
</div>
<div class="q" id="p_20Ap1_2874"> <div class="divNumber">39.</div> <div class="p"> <table class="singleColumn"> <tr> <td> <div class="pN">2874</div> <div class="G">Kusāṭakaṁ pattharitaṁ,</div> </td> </tr> <tr> <td> <div class="G">akkamantaṁ naruttamaṁ;</div> </td> </tr> <tr> <td> <div class="G">Samuggataṁ mahāvīraṁ,</div> </td> </tr> <tr> <td> <div class="G">lokajeṭṭhaṁ narāsabhaṁ.</div> </td> </tr> </table> </div>
</div>
<div class="q" id="p_20Ap1_2875"> <div class="divNumber">40.</div> <div class="p"> <table class="singleColumn"> <tr> <td> <div class="pN">2875</div> <div class="G">Disvā taṁ lokapajjotaṁ,</div> </td> </tr> <tr> <td> <div class="G">vimalaṁ candasannibhaṁ;</div> </td> </tr> <tr> <td> <div class="G">Avandiṁ satthuno pāde,</div> </td> </tr> <tr> <td> <div class="G">vippasannena cetasā.</div> </td> </tr> </table> </div>
</div>
<div class="q" id="p_20Ap1_2876"> <div class="divNumber">41.</div> <div class="p"> <table class="singleColumn"> <tr> <td> <div class="pN">2876</div> <div class="G">Catunnavutito kappe,</div> </td> </tr> <tr> <td> <div class="G">yaṁ adāsiṁ kusāṭakaṁ;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">kusāṭakassidaṁ phalaṁ.</div> </td> </tr> </table> </div>
</div>
<div class="q" id="p_20Ap1_2877"> <div class="divNumber">42.</div> <div class="p"> <table class="singleColumn"> <tr> <td> <div class="pN">2877</div> <div class="G">Sattatiṁse ito kappe,</div> </td> </tr> <tr> <td> <div class="G">eko āsiṁ janādhipo;</div> </td> </tr> <tr> <td> <div class="G">Sunando nāma nāmena,</div> </td> </tr> <tr> <td> <div class="G">cakkavattī mahabbalo.</div> </td> </tr> </table> </div>
</div>
<div class="q" id="p_20Ap1_2878"> <div class="divNumber">43.</div> <div class="p"> <table class="singleColumn"> <tr> <td> <div class="pN">2878</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_2879"> <div class="p">
<span class="pN">2879</span>Itthaṁ sudaṁ āyasmā akkantasaññako thero imā gāthāyo abhāsitthāti. </div>
</div>
<div class="CENTER" id="p_20Ap1_2880">
<span class="pN">2880</span>Akkantasaññakattherassāpadānaṁ aṭṭhamaṁ.</div>
</html>

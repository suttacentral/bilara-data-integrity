<html>
<div class="i"> Ārammaṇa</div>
<div class="h">Piṭṭhiduka</div>
<div class="h">Savitakkaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Ārammaṇa</div>
<div class="q" id="p_38P2_4326"> <div class="divNumber">117.</div> <div class="p">
<span class="pN">4326</span>Savitakko dhammo savitakkassa dhammassa ārammaṇapaccayena paccayo—  savitakke khandhe ārabbha savitakkā khandhā uppajjanti. (Mūlaṁ kātabbaṁ.) Savitakke khandhe ārabbha avitakkā khandhā ca vitakko ca uppajjanti. (Mūlaṁ kātabbaṁ.) Savitakke khandhe ārabbha savitakkā khandhā ca vitakko ca uppajjanti. (3) </div>
</div>
<div class="q" id="p_38P2_4327"> <div class="divNumber">118.</div> <div class="p">
<span class="pN">4327</span>Avitakko dhammo avitakkassa dhammassa ārammaṇapaccayena paccayo—  ariyā avitakkā jhānā vuṭṭhahitvā avitakkaṁ jhānaṁ paccavekkhanti, maggā vuṭṭhahitvā maggaṁ paccavekkhanti, phalā vuṭṭhahitvā phalaṁ paccavekkhanti, nibbānaṁ paccavekkhanti, nibbānaṁ avitakkassa maggassa, phalassa, vitakkassa ca ārammaṇapaccayena paccayo; cakkhuṁ…pe…  vatthuṁ avitakke khandhe ca vitakkañca aniccato…pe…  vipassati assādeti abhinandati, taṁ ārabbha vitakko uppajjati, dibbena cakkhunā rūpaṁ passati, dibbāya sotadhātuyā saddaṁ suṇāti, cetopariyañāṇena avitakkacittasamaṅgissa cittaṁ jānāti, ākāsānañcāyatanaṁ…pe…  ākiñcaññāyatanaṁ…pe…  rūpāyatanaṁ cakkhuviññāṇassa…pe…  phoṭṭhabbāyatanaṁ…pe…  avitakkā khandhā iddhividhañāṇassa, cetopariyañāṇassa, pubbenivāsānussatiñāṇassa yathākammūpagañāṇassa, anāgataṁsañāṇassa, vitakkassa ca ārammaṇapaccayena paccayo; avitakke khandhe ca vitakkañca ārabbha avitakkā khandhā ca vitakko ca uppajjanti. (1) </div>
</div>
<div class="q" id="p_38P2_4328"> <div class="p">
<span class="pN">4328</span>Avitakko dhammo savitakkassa dhammassa ārammaṇapaccayena paccayo—  ariyā avitakkā jhānā vuṭṭhahitvā…pe…  maggā vuṭṭhahitvā…pe…  phalā vuṭṭhahitvā phalaṁ paccavekkhanti, nibbānaṁ paccavekkhanti, nibbānaṁ gotrabhussa, vodānassa, savitakkassa maggassa, phalassa, āvajjanāya ārammaṇapaccayena paccayo; cakkhuṁ…pe…  vatthuṁ avitakke khandhe ca vitakkañca aniccato…pe…  vipassati assādeti abhinandati, taṁ ārabbha rāgo uppajjati…pe…  domanassaṁ uppajjati; avitakke khandhe ca vitakkañca ārabbha savitakkā khandhā uppajjanti. (2) </div>
</div>
<div class="q" id="p_38P2_4329"> <div class="p">
<span class="pN">4329</span>Avitakko dhammo savitakkassa ca avitakkassa ca dhammassa ārammaṇapaccayena paccayo—  ariyā avitakkā jhānā vuṭṭhahitvā…pe…  maggā vuṭṭhahitvā…pe…  phalā vuṭṭhahitvā phalaṁ paccavekkhanti, nibbānaṁ paccavekkhanti, nibbānaṁ gotrabhussa, vodānassa, savitakkassa maggassa, phalassa, āvajjanāya, vitakkassa ca ārammaṇapaccayena paccayo; cakkhuṁ…pe…  vatthuṁ avitakke khandhe ca vitakkañca aniccato…pe…  vipassati assādeti abhinandati, taṁ ārabbha savitakkā khandhā ca vitakko ca uppajjanti, avitakke khandhe ca vitakkañca ārabbha savitakkā khandhā ca vitakko ca uppajjanti. (3) </div>
</div>
<div class="q" id="p_38P2_4330"> <div class="divNumber">119.</div> <div class="p">
<span class="pN">4330</span>Savitakko ca avitakko ca dhammā savitakkassa dhammassa ārammaṇapaccayena paccayo—  savitakke khandhe ca vitakkañca ārabbha savitakkā khandhā uppajjanti. (Mūlaṁ kātabbaṁ.) Savitakke khandhe ca vitakkañca ārabbha avitakkā khandhā ca vitakko ca uppajjanti. (Mūlaṁ kātabbaṁ.) Savitakke khandhe ca vitakkañca ārabbha savitakkā khandhā ca vitakko ca uppajjanti. (3) </div>
</div>
</html>

<html>
<div class="i">1.4.2.2 Ajjhattaaniccarāgasutta</div>
<div class="h">Saḷāyatanasaṁyutta</div>
<div class="h">Catutthapaṇṇāsaka</div>
<div class="h">Saṭṭhipeyyālavagga</div>
<div class="h">Ajjhattaaniccarāgasutta</div>
<div class="q" id="p_13S4_891"> <div class="divNumber">169.</div> <div class="p">
<span class="pN">891</span>“Yaṁ, bhikkhave, aniccaṁ, tatra vo rāgo pahātabbo. Kiñca, bhikkhave, aniccaṁ? Cakkhu, bhikkhave, aniccaṁ; tatra vo rāgo pahātabbo…pe… jivhā aniccā; tatra vo rāgo pahātabbo…pe… mano anicco; tatra vo rāgo pahātabbo. Yaṁ, bhikkhave, aniccaṁ, tatra vo rāgo pahātabbo”ti. </div>
</div>
</html>

<html>
<div class="i"> Jhāna</div>
<div class="h">Kusalattika</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Jhāna</div>
<div class="q" id="p_36P1_964"> <div class="divNumber">295.</div> <div class="p">
<span class="pN">964</span>Kusalo dhammo kusalassa dhammassa jhānapaccayena paccayo—  kusalāni jhānaṅgāni sampayuttakānaṁ khandhānaṁ jhānapaccayena paccayo. (1) </div>
</div>
<div class="q" id="p_36P1_965"> <div class="p">
<span class="pN">965</span>Kusalo dhammo abyākatassa dhammassa jhānapaccayena paccayo—  kusalāni jhānaṅgāni cittasamuṭṭhānānaṁ rūpānaṁ jhānapaccayena paccayo. (2) </div>
</div>
<div class="q" id="p_36P1_966"> <div class="p">
<span class="pN">966</span>Kusalo dhammo kusalassa ca abyākatassa ca dhammassa jhānapaccayena paccayo—  kusalāni jhānaṅgāni sampayuttakānaṁ khandhānaṁ cittasamuṭṭhānānañca rūpānaṁ jhānapaccayena paccayo. (3) </div>
</div>
<div class="q" id="p_36P1_967"> <div class="p">
<span class="pN">967</span>Akusalo dhammo akusalassa dhammassa jhānapaccayena paccayo—  akusalāni jhānaṅgāni sampayuttakānaṁ khandhānaṁ jhānapaccayena paccayo. (1) </div>
</div>
<div class="q" id="p_36P1_968"> <div class="p">
<span class="pN">968</span>Akusalo dhammo abyākatassa dhammassa jhānapaccayena paccayo—  akusalāni jhānaṅgāni cittasamuṭṭhānānaṁ rūpānaṁ jhānapaccayena paccayo. (2) </div>
</div>
<div class="q" id="p_36P1_969"> <div class="p">
<span class="pN">969</span>Akusalo dhammo akusalassa ca abyākatassa ca dhammassa jhānapaccayena paccayo—  akusalāni jhānaṅgāni sampayuttakānaṁ khandhānaṁ cittasamuṭṭhānānañca rūpānaṁ jhānapaccayena paccayo. (3) </div>
</div>
<div class="q" id="p_36P1_970"> <div class="p">
<span class="pN">970</span>Abyākato dhammo abyākatassa dhammassa jhānapaccayena paccayo—  vipākābyākatāni kiriyābyākatāni jhānaṅgāni sampayuttakānaṁ khandhānaṁ cittasamuṭṭhānānañca rūpānaṁ jhānapaccayena paccayo. Paṭisandhikkhaṇe vipākābyākatāni jhānaṅgāni sampayuttakānaṁ khandhānaṁ kaṭattā ca rūpānaṁ jhānapaccayena paccayo. (1) </div>
</div>
</html>

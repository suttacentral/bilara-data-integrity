<html>
<div class="i"> Ārammaṇa</div>
<div class="h">Mahantaraduka</div>
<div class="h">Ajjhattikaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Ārammaṇa</div>
<div class="q" id="p_38P2_3157"> <div class="divNumber">341.</div> <div class="p">
<span class="pN">3157</span>Ajjhattiko dhammo ajjhattikassa dhammassa ārammaṇapaccayena paccayo— cittaṁ ārabbha cittaṁ uppajjati. (Mūlaṁ pucchitabbaṁ.) Cittaṁ ārabbha bāhirā khandhā uppajjanti. (Mūlaṁ pucchitabbaṁ.) Cittaṁ ārabbha cittañca sampayuttakā ca khandhā uppajjanti. (3) </div>
</div>
<div class="q" id="p_38P2_3158"> <div class="p">
<span class="pN">3158</span>Bāhiro dhammo bāhirassa dhammassa ārammaṇapaccayena paccayo— dānaṁ…pe… sīlaṁ…pe… uposathakammaṁ katvā taṁ paccavekkhati assādeti abhinandati, taṁ ārabbha rāgo…pe… domanassaṁ uppajjati; pubbe suciṇṇāni paccavekkhati, jhānā vuṭṭhahitvā jhānaṁ…pe… ariyā maggā vuṭṭhahitvā maggaṁ…pe… phalaṁ…pe… nibbānaṁ paccavekkhanti… nibbānaṁ gotrabhussa, vodānassa, maggassa, phalassa, āvajjanāya ārammaṇapaccayena paccayo. Ariyā bāhire pahīne kilese paccavekkhanti, vikkhambhite kilese…pe… pubbe samudāciṇṇe kilese jānanti, rūpe…pe… vatthuṁ bāhire khandhe aniccato…pe… domanassaṁ uppajjati; dibbena cakkhunā rūpaṁ passati, dibbāya sotadhātuyā saddaṁ suṇāti. Cetopariyañāṇena bāhiracittasamaṅgissa cittaṁ jānāti, ākāsānañcāyatanaṁ viññāṇañcāyatanassa…pe… ākiñcaññāyatanaṁ nevasaññānāsaññāyatanassa…pe… rūpāyatanaṁ cakkhuviññāṇasahagatānaṁ khandhānaṁ ārammaṇapaccayena paccayo…pe… phoṭṭhabbāyatanaṁ…pe… bāhirā khandhā iddhividhañāṇassa, cetopariyañāṇassa, pubbenivāsānussatiñāṇassa, yathākammūpagañāṇassa, anāgataṁsañāṇassa, āvajjanāya ārammaṇapaccayena paccayo. (1) </div>
</div>
<div class="q" id="p_38P2_3159"> <div class="p">
<span class="pN">3159</span>Bāhiro dhammo ajjhattikassa dhammassa ārammaṇapaccayena paccayo— dānaṁ…pe… sīlaṁ…pe… uposathakammaṁ katvā taṁ paccavekkhati assādeti abhinandati, taṁ ārabbha cittaṁ uppajjati. Pubbe suciṇṇāni…pe… jhānaṁ…pe… (saṁkhittaṁ, sabbaṁ kātabbaṁ) pubbe samudāciṇṇe…pe… rūpe…pe… vatthuṁ bāhire khandhe aniccato…pe… vipassati, assādeti abhinandati, taṁ ārabbha cittaṁ uppajjati. Dibbena cakkhunā rūpaṁ passati…pe… rūpāyatanaṁ cakkhuviññāṇassa…pe… phoṭṭhabbāyatanaṁ…pe… bāhirā khandhā iddhividhañāṇassa, cetopariyañāṇassa, pubbenivāsānussatiñāṇassa, yathākammūpagañāṇassa, anāgataṁsañāṇassa, āvajjanāya ārammaṇapaccayena paccayo. (3) </div>
</div>
<div class="q" id="p_38P2_3160"> <div class="p">
<span class="pN">3160</span>Bāhiro dhammo ajjhattikassa ca bāhirassa ca dhammassa ārammaṇapaccayena paccayo— dānaṁ…pe… sīlaṁ…pe… uposathakammaṁ katvā taṁ paccavekkhati assādeti abhinandati, taṁ ārabbha cittañca sampayuttakā ca khandhā uppajjanti (saṁkhittaṁ, sabbaṁ kātabbaṁ). Bāhire khandhe aniccato…pe… vipassati, assādeti abhinandati, taṁ ārabbha cittañca sampayuttakā ca khandhā uppajjanti. Dibbena cakkhunā rūpaṁ passati…pe… rūpāyatanaṁ cakkhuviññāṇassa ca sampayuttakānañca khandhānaṁ…pe… phoṭṭhabbāyatanaṁ…pe… bāhirā khandhā iddhividhañāṇassa, cetopariyañāṇassa, pubbenivāsānussatiñāṇassa, yathākammūpagañāṇassa, anāgataṁsañāṇassa, āvajjanāya ārammaṇapaccayena paccayo. (3) </div>
</div>
<div class="q" id="p_38P2_3161"> <div class="p">
<span class="pN">3161</span>Ajjhattiko ca bāhiro ca dhammā ajjhattikassa dhammassa ārammaṇapaccayena paccayo… tīṇi. </div>
</div>
</html>

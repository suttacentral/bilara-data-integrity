<html>
<div class="i">2.1.6.1 Anulomapuggala</div>
<div class="h">Pavattivāra</div>
<div class="h">Uppādavāra</div>
<div class="h">Atītānāgatavāra</div>
<div class="h">Anulomapuggala</div>
<div class="q" id="p_33Y2_628"> <div class="divNumber">92.</div> <div class="p">
<span class="pN">628</span>»  Yassa rūpakkhandho uppajjittha tassa vedanākkhandho uppajjissatīti? </div>
</div>
<div class="q" id="p_33Y2_629"> <div class="p">
<span class="pN">629</span>Pacchimabhavikānaṁ tesaṁ rūpakkhandho uppajjittha, no ca tesaṁ vedanākkhandho uppajjissati. Itaresaṁ tesaṁ rūpakkhandho ca uppajjittha vedanākkhandho ca uppajjissati. </div>
</div>
<div class="q" id="p_33Y2_630"> <div class="p">
<span class="pN">630</span>«  Yassa vā pana vedanākkhandho uppajjissati tassa rūpakkhandho uppajjitthāti? Āmantā. </div>
</div>
<div class="q" id="p_33Y2_631"> <div class="divNumber">93.</div> <div class="p">
<span class="pN">631</span>»  Yassa vedanākkhandho uppajjittha tassa saññākkhandho uppajjissatīti? </div>
</div>
<div class="q" id="p_33Y2_632"> <div class="p">
<span class="pN">632</span>Pacchimabhavikānaṁ tesaṁ vedanākkhandho uppajjittha, no ca tesaṁ saññākkhandho uppajjissati. Itaresaṁ tesaṁ vedanākkhandho ca uppajjittha saññākkhandho ca uppajjissati. </div>
</div>
<div class="q" id="p_33Y2_633"> <div class="p">
<span class="pN">633</span>«  Yassa vā pana saññākkhandho uppajjissati tassa vedanākkhandho uppajjitthāti? Āmantā. </div>
</div>
</html>

<html>
<div class="i"> Upanissaya</div>
<div class="h">Hetugocchaka</div>
<div class="h">Sahetukaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Upanissaya</div>
<div class="q" id="p_38P2_286"> <div class="divNumber">106.</div> <div class="p">
<span class="pN">286</span>Sahetuko dhammo sahetukassa dhammassa upanissayapaccayena paccayo— ārammaṇūpanissayo, anantarūpanissayo, pakatūpanissayo…pe…. <span class="bold">Pakatūpanissayo</span>— sahetukā khandhā sahetukānaṁ khandhānaṁ upanissayapaccayena paccayo. (1) </div>
</div>
<div class="q" id="p_38P2_287"> <div class="p">
<span class="pN">287</span>Sahetuko dhammo ahetukassa dhammassa upanissayapaccayena paccayo— anantarūpanissayo, pakatūpanissayo…pe…. <span class="bold">Pakatūpanissayo</span>— sahetukā khandhā ahetukānaṁ khandhānaṁ mohassa ca upanissayapaccayena paccayo. (2) </div>
</div>
<div class="q" id="p_38P2_288"> <div class="p">
<span class="pN">288</span>Sahetuko dhammo sahetukassa ca ahetukassa ca dhammassa upanissayapaccayena paccayo— anantarūpanissayo, pakatūpanissayo…pe…. <span class="bold">Pakatūpanissayo</span>— sahetukā khandhā vicikicchāsahagatānaṁ uddhaccasahagatānaṁ khandhānaṁ mohassa ca upanissayapaccayena paccayo. (3) </div>
</div>
<div class="q" id="p_38P2_289"> <div class="divNumber">107.</div> <div class="p">
<span class="pN">289</span>Ahetuko dhammo ahetukassa dhammassa upanissayapaccayena paccayo— anantarūpanissayo, pakatūpanissayo…pe…. <span class="bold">Pakatūpanissayo</span>— kāyikaṁ sukhaṁ kāyikassa sukhassa, kāyikassa dukkhassa, mohassa ca upanissayapaccayena paccayo; kāyikaṁ dukkhaṁ… utu… bhojanaṁ… senāsanaṁ kāyikassa sukhassa, kāyikassa dukkhassa, mohassa ca upanissayapaccayena paccayo; moho kāyikassa sukhassa, kāyikassa dukkhassa, mohassa ca upanissayapaccayena paccayo; kāyikaṁ sukhaṁ… kāyikaṁ dukkhaṁ… utu… bhojanaṁ, senāsanaṁ, moho ca kāyikassa sukhassa, kāyikassa dukkhassa, mohassa ca upanissayapaccayena paccayo. (1) </div>
</div>
<div class="q" id="p_38P2_290"> <div class="p">
<span class="pN">290</span>Ahetuko dhammo sahetukassa dhammassa upanissayapaccayena paccayo— ārammaṇūpanissayo, anantarūpanissayo, pakatūpanissayo…pe…. <span class="bold">Pakatūpanissayo</span>— kāyikaṁ sukhaṁ upanissāya dānaṁ deti…pe… saṁghaṁ bhindati; kāyikaṁ dukkhaṁ… utuṁ… bhojanaṁ… senāsanaṁ… mohaṁ upanissāya dānaṁ deti…pe… saṁghaṁ bhindati; kāyikaṁ sukhaṁ…pe… moho ca saddhāya…pe… paññāya rāgassa…pe… patthanāya maggassa phalasamāpattiyā upanissayapaccayena paccayo. (2) </div>
</div>
<div class="q" id="p_38P2_291"> <div class="p">
<span class="pN">291</span>Ahetuko dhammo sahetukassa ca ahetukassa ca dhammassa upanissayapaccayena paccayo— anantarūpanissayo, pakatūpanissayo…pe…. <span class="bold">Pakatūpanissayo</span>— kāyikaṁ sukhaṁ moho ca vicikicchāsahagatānaṁ uddhaccasahagatānaṁ khandhānaṁ mohassa ca upanissayapaccayena paccayo. (3) </div>
</div>
<div class="q" id="p_38P2_292"> <div class="divNumber">108.</div> <div class="p">
<span class="pN">292</span>Sahetuko ca ahetuko ca dhammā sahetukassa dhammassa upanissayapaccayena paccayo— anantarūpanissayo, pakatūpanissayo…pe…. <span class="bold">Pakatūpanissayo</span>— vicikicchāsahagatā uddhaccasahagatā khandhā ca moho ca sahetukānaṁ khandhānaṁ upanissayapaccayena paccayo. (1) </div>
</div>
<div class="q" id="p_38P2_293"> <div class="p">
<span class="pN">293</span>Sahetuko ca ahetuko ca dhammā ahetukassa dhammassa upanissayapaccayena paccayo— anantarūpanissayo, pakatūpanissayo…pe…. <span class="bold">Pakatūpanissayo</span>— vicikicchāsahagatā uddhaccasahagatā khandhā ca moho ca ahetukānaṁ khandhānaṁ mohassa ca upanissayapaccayena paccayo. (2) </div>
</div>
<div class="q" id="p_38P2_294"> <div class="p">
<span class="pN">294</span>Sahetuko ca ahetuko ca dhammā sahetukassa ca ahetukassa ca dhammassa upanissayapaccayena paccayo— anantarūpanissayo, pakatūpanissayo…pe…. <span class="bold">Pakatūpanissayo</span>— vicikicchāsahagatā uddhaccasahagatā khandhā ca moho ca vicikicchāsahagatānaṁ uddhaccasahagatānaṁ khandhānaṁ mohassa ca upanissayapaccayena paccayo. (3) </div>
</div>
</html>

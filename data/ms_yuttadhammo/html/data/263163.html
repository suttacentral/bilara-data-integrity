<html>
<div class="i"> Hetu</div>
<div class="h">Hīnattika</div>
<div class="h">Paṭiccādivāra</div>
<div class="h">Paccayānulomādi</div>
<div class="h">Vibhaṅgavāra</div>
<div class="h">Hetu</div>
<div class="q" id="p_37P1_2254"> <div class="divNumber">1.</div> <div class="p">
<span class="pN">2254</span>Hīnaṁ dhammaṁ paṭicca hīno dhammo uppajjati hetupaccayā— hīnaṁ ekaṁ khandhaṁ paṭicca tayo khandhā…pe… dve khandhe paṭicca dve khandhā. (1) </div>
</div>
<div class="q" id="p_37P1_2255"> <div class="p">
<span class="pN">2255</span>Hīnaṁ dhammaṁ paṭicca majjhimo dhammo uppajjati hetupaccayā— hīne khandhe paṭicca cittasamuṭṭhānaṁ rūpaṁ. (2) </div>
</div>
<div class="q" id="p_37P1_2256"> <div class="p">
<span class="pN">2256</span>Hīnaṁ dhammaṁ paṭicca hīno ca majjhimo ca dhammā uppajjanti hetupaccayā— hīnaṁ ekaṁ khandhaṁ paṭicca tayo khandhā cittasamuṭṭhānañca rūpaṁ…pe… dve khandhe…pe…. (3) </div>
</div>
<div class="q" id="p_37P1_2257"> <div class="divNumber">2.</div> <div class="p">
<span class="pN">2257</span>Majjhimaṁ dhammaṁ paṭicca majjhimo dhammo uppajjati hetupaccayā— majjhimaṁ ekaṁ khandhaṁ paṭicca tayo khandhā cittasamuṭṭhānañca rūpaṁ…pe… dve khandhe…pe… paṭisandhikkhaṇe…pe… khandhe paṭicca vatthu, vatthuṁ paṭicca khandhā; ekaṁ mahābhūtaṁ…pe… mahābhūte paṭicca cittasamuṭṭhānaṁ rūpaṁ kaṭattārūpaṁ upādārūpaṁ. (1) </div>
</div>
<div class="q" id="p_37P1_2258"> <div class="divNumber">3.</div> <div class="p">
<span class="pN">2258</span>Paṇītaṁ dhammaṁ paṭicca paṇīto dhammo uppajjati hetupaccayā… tīṇi. </div>
</div>
<div class="q" id="p_37P1_2259"> <div class="divNumber">4.</div> <div class="p">
<span class="pN">2259</span>Majjhimañca paṇītañca dhammaṁ paṭicca majjhimo dhammo uppajjati hetupaccayā— paṇīte khandhe ca mahābhūte ca paṭicca cittasamuṭṭhānaṁ rūpaṁ. (1) </div>
</div>
<div class="q" id="p_37P1_2260"> <div class="divNumber">5.</div> <div class="p">
<span class="pN">2260</span>Hīnañca majjhimañca dhammaṁ paṭicca majjhimo dhammo uppajjati hetupaccayā— hīne khandhe ca mahābhūte ca paṭicca cittasamuṭṭhānaṁ rūpaṁ. (1) </div>
</div>
<div class="CENTER" id="p_37P1_2261">
<span class="pN">2261</span>(Hīnattikaṁ saṁkiliṭṭhattikasadisaṁ vitthāretabbaṁ paripuṇṇaṁ.)</div>
<div class="ENDH3" id="p_37P1_2262">
<span class="pN">2262</span>Hīnattikaṁ niṭṭhitaṁ.</div>
</html>

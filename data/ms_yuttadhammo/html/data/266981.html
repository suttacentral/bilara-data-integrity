<html>
<div class="i">1.9 Mahāpesakārapetivatthu</div>
<div class="h">Uragavagga</div>
<div class="h">Mahāpesakārapetivatthu</div>
<div class="q" id="p_19Pv_63"> <div class="divNumber">54.</div> <div class="p"> <table class="singleColumn"> <tr> <td> <div class="pN">63</div> <div class="G">“Gūthañca muttaṁ ruhirañca pubbaṁ,</div> </td> </tr> <tr> <td> <div class="G">Paribhuñjati kissa ayaṁ vipāko;</div> </td> </tr> <tr> <td> <div class="G">Ayaṁ nu kiṁ kammamakāsi nārī,</div> </td> </tr> <tr> <td> <div class="G">Yā sabbadā lohitapubbabhakkhā.</div> </td> </tr> </table> </div>
</div>
<div class="q" id="p_19Pv_64"> <div class="divNumber">55.</div> <div class="p"> <table class="singleColumn"> <tr> <td> <div class="pN">64</div> <div class="G">Navāni vatthāni subhāni ceva,</div> </td> </tr> <tr> <td> <div class="G">Mudūni suddhāni ca lomasāni;</div> </td> </tr> <tr> <td> <div class="G">Dinnānimissā kitakā bhavanti,</div> </td> </tr> <tr> <td> <div class="G">Ayaṁ nu kiṁ kammamakāsi nārī”ti.</div> </td> </tr> </table> </div>
</div>
<div class="q" id="p_19Pv_65"> <div class="divNumber">56.</div> <div class="p"> <table class="singleColumn"> <tr> <td> <div class="pN">65</div> <div class="G">“Bhariyā mamesā ahū bhadante,</div> </td> </tr> <tr> <td> <div class="G">Adāyikā maccharinī kadariyā;</div> </td> </tr> <tr> <td> <div class="G">Sā maṁ dadantaṁ samaṇabrāhmaṇānaṁ,</div> </td> </tr> <tr> <td> <div class="G">Akkosati ca paribhāsati ca.</div> </td> </tr> </table> </div>
</div>
<div class="q" id="p_19Pv_66"> <div class="divNumber">57.</div> <div class="p"> <table class="singleColumn"> <tr> <td> <div class="pN">66</div> <div class="G">‘Gūthañca muttaṁ ruhirañca pubbaṁ,</div> </td> </tr> <tr> <td> <div class="G">Paribhuñja tvaṁ asuciṁ sabbakālaṁ;</div> </td> </tr> <tr> <td> <div class="G">Etaṁ te paralokasmiṁ hotu,</div> </td> </tr> <tr> <td> <div class="G">Vatthā ca te kitakasamā bhavantu’;</div> </td> </tr> <tr> <td> <div class="G">Etādisaṁ duccaritaṁ caritvā,</div> </td> </tr> <tr> <td> <div class="G">Idhāgatā cirarattāya khādatī”ti.</div> </td> </tr> </table> </div>
</div>
<div class="CENTER" id="p_19Pv_67">
<span class="pN">67</span>Mahāpesakārapetivatthu navamaṁ.</div>
</html>

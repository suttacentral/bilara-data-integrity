<html>
<div class="i"> Anantarādi</div>
<div class="h">Piṭṭhiduka</div>
<div class="h">Arūpāvacaraduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Anantarādi</div>
<div class="q" id="p_38P2_4685"> <div class="divNumber">283.</div> <div class="p">
<span class="pN">4685</span>Arūpāvacaro dhammo arūpāvacarassa dhammassa anantarapaccayena paccayo—  purimā purimā arūpāvacarā khandhā pacchimānaṁ pacchimānaṁ arūpāvacarānaṁ khandhānaṁ anantarapaccayena paccayo. Arūpāvacaro dhammo naarūpāvacarassa dhammassa anantarapaccayena paccayo—  arūpāvacaraṁ cuticittaṁ naarūpāvacarassa upapatticittassa, arūpāvacaraṁ bhavaṅgaṁ āvajjanāya, arūpāvacarā khandhā naarūpāvacarassa vuṭṭhānassa, nirodhā vuṭṭhahantassa nevasaññānāsaññāyatanaṁ phalasamāpattiyā anantarapaccayena paccayo. (2) </div>
</div>
<div class="q" id="p_38P2_4686"> <div class="divNumber">284.</div> <div class="p">
<span class="pN">4686</span>Naarūpāvacaro dhammo naarūpāvacarassa dhammassa anantarapaccayena paccayo—  purimā purimā naarūpāvacarā khandhā pacchimānaṁ pacchimānaṁ naarūpāvacarānaṁ khandhānaṁ anantarapaccayena paccayo; anulomaṁ gotrabhussa…pe…  anulomaṁ phalasamāpattiyā anantarapaccayena paccayo. Naarūpāvacaro dhammo arūpāvacarassa dhammassa anantarapaccayena paccayo—  naarūpāvacaraṁ cuticittaṁ arūpāvacarassa upapatticittassa anantarapaccayena paccayo; naarūpāvacarā khandhā arūpāvacarassa vuṭṭhānassa anantarapaccayena paccayo; ākāsānañcāyatanassa parikammaṁ ākāsānañcāyatanassa anantarapaccayena paccayo; viññāṇañcāyatanassa…pe…  ākiñcaññāyatanassa…pe…  nevasaññānāsaññāyatanassa parikammaṁ nevasaññānāsaññāyatanassa anantarapaccayena paccayo. (2) </div>
</div>
<div class="q" id="p_38P2_4687"> <div class="p">
<span class="pN">4687</span>Samanantarapaccayena paccayo…  sahajātapaccayena paccayo…  pañca…  aññamaññapaccayena paccayo…  dve…  nissayapaccayena paccayo…  satta. </div>
</div>
</html>

<html>
<div class="i"> Purejāta</div>
<div class="h">Kusalattika</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Purejāta</div>
<div class="q" id="p_36P1_928"> <div class="divNumber">288.</div> <div class="p">
<span class="pN">928</span>Abyākato dhammo abyākatassa dhammassa purejātapaccayena paccayo—  ārammaṇapurejātaṁ, vatthupurejātaṁ. </div>
</div>
<div class="q" id="p_36P1_929"> <div class="p">
<span class="pN">929</span><span class="bold">Ārammaṇapurejātaṁ</span>—  arahā cakkhuṁ aniccato dukkhato anattato vipassati. Sotaṁ…pe…  ghānaṁ…pe…  jivhaṁ…pe…  kāyaṁ…pe…  rūpe…pe…  sadde…pe…  gandhe…pe…  rase…pe…  phoṭṭhabbe…pe…  vatthuṁ aniccato dukkhato anattato vipassati, dibbena cakkhunā rūpaṁ passati, dibbāya sotadhātuyā saddaṁ suṇāti. Rūpāyatanaṁ cakkhuviññāṇassa purejātapaccayena paccayo. Saddāyatanaṁ sotaviññāṇassa…pe…  gandhāyatanaṁ ghānaviññāṇassa…pe…  rasāyatanaṁ jivhāviññāṇassa…pe…  phoṭṭhabbāyatanaṁ kāyaviññāṇassa purejātapaccayena paccayo. </div>
</div>
<div class="q" id="p_36P1_930"> <div class="p">
<span class="pN">930</span><span class="bold">Vatthupurejātaṁ</span>—  cakkhāyatanaṁ cakkhuviññāṇassa purejātapaccayena paccayo. Sotāyatanaṁ sotaviññāṇassa…pe…  ghānāyatanaṁ ghānaviññāṇassa…pe…  jivhāyatanaṁ jivhāviññāṇassa…pe…  kāyāyatanaṁ kāyaviññāṇassa purejātapaccayena paccayo. Vatthu vipākābyākatānaṁ kiriyābyākatānaṁ khandhānaṁ purejātapaccayena paccayo. (1) </div>
</div>
<div class="q" id="p_36P1_931"> <div class="p">
<span class="pN">931</span>Abyākato dhammo kusalassa dhammassa purejātapaccayena paccayo—  ārammaṇapurejātaṁ, vatthupurejātaṁ. </div>
</div>
<div class="q" id="p_36P1_932"> <div class="p">
<span class="pN">932</span><span class="bold">Ārammaṇapurejātaṁ</span>—  sekkhā vā puthujjanā vā cakkhuṁ aniccato dukkhato anattato vipassanti. Sotaṁ…pe…  ghānaṁ…pe…  jivhaṁ…pe…  kāyaṁ…pe…  rūpe…pe…  sadde…pe…  gandhe…pe…  rase…pe…  phoṭṭhabbe…pe…  vatthuṁ aniccato dukkhato anattato vipassanti. Dibbena cakkhunā rūpaṁ passanti. Dibbāya sotadhātuyā saddaṁ suṇanti. </div>
</div>
<div class="q" id="p_36P1_933"> <div class="p">
<span class="pN">933</span><span class="bold">Vatthupurejātaṁ</span>—  vatthu kusalānaṁ khandhānaṁ purejātapaccayena paccayo. (2) </div>
</div>
<div class="q" id="p_36P1_934"> <div class="p">
<span class="pN">934</span>Abyākato dhammo akusalassa dhammassa purejātapaccayena paccayo—  ārammaṇapurejātaṁ, vatthupurejātaṁ. <span class="bold">Ārammaṇapurejātaṁ</span>—  cakkhuṁ assādeti abhinandati, taṁ ārabbha rāgo uppajjati, diṭṭhi uppajjati, vicikicchā uppajjati, uddhaccaṁ uppajjati, domanassaṁ uppajjati. Sotaṁ…pe…  ghānaṁ…pe…  jivhaṁ…pe…  kāyaṁ…pe…  rūpe…pe…  sadde…pe…  gandhe…pe…  rase…pe…  phoṭṭhabbe…pe…  vatthuṁ assādeti abhinandati, taṁ ārabbha rāgo uppajjati…pe…  domanassaṁ uppajjati. </div>
</div>
<div class="q" id="p_36P1_935"> <div class="p">
<span class="pN">935</span><span class="bold">Vatthupurejātaṁ</span>—  vatthu akusalānaṁ khandhānaṁ purejātapaccayena paccayo. (3) </div>
</div>
</html>

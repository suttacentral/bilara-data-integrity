<html>
<div class="i">7.1 Uttarātherīgāthā</div>
<div class="h">Sattakanipāta</div>
<div class="h">Uttarātherīgāthā</div>
<div class="q" id="p_19Th2_239"> <div class="divNumber">175.</div> <div class="p"> <table class="singleColumn"> <tr> <td> <div class="pN">239</div> <div class="G">“Musalāni gahetvāna,</div> </td> </tr> <tr> <td> <div class="G">dhaññaṁ koṭṭenti māṇavā;</div> </td> </tr> <tr> <td> <div class="G">Puttadārāni posentā,</div> </td> </tr> <tr> <td> <div class="G">dhanaṁ vindanti māṇavā.</div> </td> </tr> </table> </div>
</div>
<div class="q" id="p_19Th2_240"> <div class="divNumber">176.</div> <div class="p"> <table class="singleColumn"> <tr> <td> <div class="pN">240</div> <div class="G">Ghaṭetha buddhasāsane,</div> </td> </tr> <tr> <td> <div class="G">yaṁ katvā nānutappati;</div> </td> </tr> <tr> <td> <div class="G">Khippaṁ pādāni dhovitvā,</div> </td> </tr> <tr> <td> <div class="G">ekamantaṁ nisīdatha.</div> </td> </tr> </table> </div>
</div>
<div class="q" id="p_19Th2_241"> <div class="divNumber">177.</div> <div class="p"> <table class="singleColumn"> <tr> <td> <div class="pN">241</div> <div class="G">Cittaṁ upaṭṭhapetvāna,</div> </td> </tr> <tr> <td> <div class="G">ekaggaṁ susamāhitaṁ;</div> </td> </tr> <tr> <td> <div class="G">Paccavekkhatha saṅkhāre,</div> </td> </tr> <tr> <td> <div class="G">parato no ca attato”.</div> </td> </tr> </table> </div>
</div>
<div class="q" id="p_19Th2_242"> <div class="divNumber">178.</div> <div class="p"> <table class="singleColumn"> <tr> <td> <div class="pN">242</div> <div class="G">“Tassāhaṁ vacanaṁ sutvā,</div> </td> </tr> <tr> <td> <div class="G">paṭācārānusāsaniṁ;</div> </td> </tr> <tr> <td> <div class="G">Pāde pakkhālayitvāna,</div> </td> </tr> <tr> <td> <div class="G">ekamante upāvisiṁ.</div> </td> </tr> </table> </div>
</div>
<div class="q" id="p_19Th2_243"> <div class="divNumber">179.</div> <div class="p"> <table class="singleColumn"> <tr> <td> <div class="pN">243</div> <div class="G">Rattiyā purime yāme,</div> </td> </tr> <tr> <td> <div class="G">pubbajātimanussariṁ;</div> </td> </tr> <tr> <td> <div class="G">Rattiyā majjhime yāme,</div> </td> </tr> <tr> <td> <div class="G">dibbacakkhuṁ visodhayiṁ.</div> </td> </tr> </table> </div>
</div>
<div class="q" id="p_19Th2_244"> <div class="divNumber">180.</div> <div class="p"> <table class="singleColumn"> <tr> <td> <div class="pN">244</div> <div class="G">Rattiyā pacchime yāme,</div> </td> </tr> <tr> <td> <div class="G">tamokhandhaṁ padālayiṁ;</div> </td> </tr> <tr> <td> <div class="G">Tevijjā atha vuṭṭhāsiṁ,</div> </td> </tr> <tr> <td> <div class="G">katā te anusāsanī.</div> </td> </tr> </table> </div>
</div>
<div class="q" id="p_19Th2_245"> <div class="divNumber">181.</div> <div class="p"> <table class="singleColumn"> <tr> <td> <div class="pN">245</div> <div class="G">Sakkaṁva devā tidasā,</div> </td> </tr> <tr> <td> <div class="G">saṅgāme aparājitaṁ;</div> </td> </tr> <tr> <td> <div class="G">Purakkhatvā vihassāmi,</div> </td> </tr> <tr> <td> <div class="G">tevijjāmhi anāsavā”.</div> </td> </tr> </table> </div>
</div>
<div class="CENTER" id="p_19Th2_246">
<span class="pN">246</span>… Uttarā therī….</div>
</html>

<html>
<div class="i">29.5 Maghavapupphiyattheraapadāna</div>
<div class="h">Paṇṇadāyakavagga</div>
<div class="h">Maghavapupphiyattheraapadāna</div>
<div class="q" id="p_20Ap1_3314"> <div class="divNumber">20.</div> <div class="p"> <table class="singleColumn"> <tr> <td> <div class="pN">3314</div> <div class="G">“Nammadānadiyā tīre,</div> </td> </tr> <tr> <td> <div class="G">sayambhū aparājito;</div> </td> </tr> <tr> <td> <div class="G">Samādhiṁ so samāpanno,</div> </td> </tr> <tr> <td> <div class="G">vippasanno anāvilo.</div> </td> </tr> </table> </div>
</div>
<div class="q" id="p_20Ap1_3315"> <div class="divNumber">21.</div> <div class="p"> <table class="singleColumn"> <tr> <td> <div class="pN">3315</div> <div class="G">Disvā pasannasumano,</div> </td> </tr> <tr> <td> <div class="G">sambuddhaṁ aparājitaṁ;</div> </td> </tr> <tr> <td> <div class="G">Tāhaṁ maghavapupphena,</div> </td> </tr> <tr> <td> <div class="G">sayambhuṁ pūjayiṁ tadā.</div> </td> </tr> </table> </div>
</div>
<div class="q" id="p_20Ap1_3316"> <div class="divNumber">22.</div> <div class="p"> <table class="singleColumn"> <tr> <td> <div class="pN">3316</div> <div class="G">Ekanavutito kappe,</div> </td> </tr> <tr> <td> <div class="G">yaṁ pupphamabhipūjayiṁ;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">buddhapūjāyidaṁ phalaṁ.</div> </td> </tr> </table> </div>
</div>
<div class="q" id="p_20Ap1_3317"> <div class="divNumber">23.</div> <div class="p"> <table class="singleColumn"> <tr> <td> <div class="pN">3317</div> <div class="G">Paṭisambhidā catasso,</div> </td> </tr> <tr> <td> <div class="G">…pe…</div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_3318"> <div class="p">
<span class="pN">3318</span>Itthaṁ sudaṁ āyasmā maghavapupphiyo thero imā gāthāyo abhāsitthāti. </div>
</div>
<div class="CENTER" id="p_20Ap1_3319">
<span class="pN">3319</span>Maghavapupphiyattherassāpadānaṁ pañcamaṁ.</div>
</html>

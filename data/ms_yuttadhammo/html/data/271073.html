<html>
<div class="i">1.1.3.2 Saṁsandanabrahmacariyakathā</div>
<div class="h">Mahāpaṇṇāsaka</div>
<div class="h">Paṭhamavagga</div>
<div class="h">Brahmacariyakathā</div>
<div class="h">Saṁsandanabrahmacariyakathā</div>
<div class="q" id="p_32Kv_553"> <div class="divNumber">273.</div> <div class="p">
<span class="pN">553</span>๐Anāgāmī puggalo idha bhāvitena maggena tattha phalaṁ sacchikarotīti? Āmantā. Sotāpanno puggalo tattha bhāvitena maggena idha phalaṁ sacchikarotīti? Na hevaṁ vattabbe. </div>
</div>
<div class="q" id="p_32Kv_554"> <div class="p">
<span class="pN">554</span>๐Anāgāmī puggalo idha bhāvitena maggena tattha phalaṁ sacchikarotīti? Āmantā. Sakadāgāmī puggalo idha parinibbāyipuggalo tattha bhāvitena maggena idha phalaṁ sacchikarotīti? Na hevaṁ vattabbe. </div>
</div>
<div class="q" id="p_32Kv_555"> <div class="p">
<span class="pN">555</span>๐Sotāpanno puggalo idha bhāvitena maggena idha phalaṁ sacchikarotīti? Āmantā. Anāgāmī puggalo tattha bhāvitena maggena tattha phalaṁ sacchikarotīti? Na hevaṁ vattabbe. </div>
</div>
<div class="q" id="p_32Kv_556"> <div class="p">
<span class="pN">556</span>๐Sakadāgāmī puggalo idha parinibbāyipuggalo idha bhāvitena maggena idha phalaṁ sacchikarotīti? Āmantā. Anāgāmī puggalo tattha bhāvitena maggena tattha phalaṁ sacchikarotīti? Na hevaṁ vattabbe…pe…. </div>
</div>
<div class="q" id="p_32Kv_557"> <div class="p">
<span class="pN">557</span>๐Idha vihāya niṭṭhassa puggalassa maggo ca bhāvīyati, na ca kilesā pahīyantīti? Āmantā. Sotāpattiphalasacchikiriyāya paṭipannassa puggalassa maggo ca bhāvīyati, na ca kilesā pahīyantīti? Na hevaṁ vattabbe…pe…. </div>
</div>
<div class="q" id="p_32Kv_558"> <div class="p">
<span class="pN">558</span>๐Idha vihāya niṭṭhassa puggalassa maggo ca bhāvīyati, na ca kilesā pahīyantīti? Āmantā. Sakadāgāmiphalasacchikiriyāya paṭipannassa puggalassa…pe… arahattasacchikiriyāya paṭipannassa puggalassa maggo ca bhāvīyati, na ca kilesā pahīyantīti? Na hevaṁ vattabbe…pe…. </div>
</div>
<div class="q" id="p_32Kv_559"> <div class="p">
<span class="pN">559</span>๐Sotāpattiphalasacchikiriyāya paṭipannassa puggalassa apubbaṁ acarimaṁ maggo ca bhāvīyati, kilesā ca pahīyantīti? Āmantā. Idha vihāya niṭṭhassa puggalassa apubbaṁ acarimaṁ maggo ca bhāvīyati, kilesā ca pahīyantīti? Na hevaṁ vattabbe. </div>
</div>
<div class="q" id="p_32Kv_560"> <div class="p">
<span class="pN">560</span>๐Sakadāgāmiphalasacchikiriyāya paṭipannassa puggalassa…pe… arahattasacchikiriyāya paṭipannassa puggalassa apubbaṁ acarimaṁ maggo ca bhāvīyati, kilesā ca pahīyantīti? Āmantā. Idha vihāya niṭṭhassa puggalassa apubbaṁ acarimaṁ maggo ca bhāvīyati, kilesā ca pahīyantīti? Na hevaṁ vattabbe. </div>
</div>
<div class="q" id="p_32Kv_561"> <div class="p">
<span class="pN">561</span>๐Anāgāmī puggalo katakaraṇīyo bhāvitabhāvano tattha upapajjatīti? Āmantā. Arahā upapajjatīti? Na hevaṁ vattabbe. </div>
</div>
<div class="q" id="p_32Kv_562"> <div class="p">
<span class="pN">562</span>๐Arahā upapajjatīti? Āmantā. Atthi arahato punabbhavoti? Na hevaṁ vattabbe. </div>
</div>
<div class="q" id="p_32Kv_563"> <div class="p">
<span class="pN">563</span>๐Atthi arahato punabbhavoti? Āmantā. Arahā bhavena bhavaṁ gacchati, gatiyā gatiṁ gacchati, saṁsārena saṁsāraṁ gacchati, upapattiyā upapattiṁ gacchatīti? Na hevaṁ vattabbe. </div>
</div>
<div class="q" id="p_32Kv_564"> <div class="p">
<span class="pN">564</span>๐Anāgāmī puggalo katakaraṇīyo bhāvitabhāvano anohaṭabhāro tattha upapajjatīti? Āmantā. Bhāroharaṇāya puna maggaṁ bhāvetīti? Na hevaṁ vattabbe. </div>
</div>
<div class="q" id="p_32Kv_565"> <div class="p">
<span class="pN">565</span>๐Anāgāmī puggalo katakaraṇīyo bhāvitabhāvano apariññātadukkho appahīnakileso asacchikatanirodho appaṭividdhākuppo tattha upapajjatīti? Āmantā. Akuppapaṭivedhāya puna maggaṁ bhāvetīti? Na hevaṁ vattabbe. </div>
</div>
<div class="q" id="p_32Kv_566"> <div class="p">
<span class="pN">566</span>๐Anāgāmī puggalo katakaraṇīyo bhāvitabhāvano anohaṭabhāro tattha upapajjati, na ca bhāroharaṇāya puna maggaṁ bhāvetīti? Āmantā. Anohaṭabhāro ca tattha parinibbāyatīti? Na hevaṁ vattabbe. </div>
</div>
<div class="q" id="p_32Kv_567"> <div class="p">
<span class="pN">567</span>๐Anāgāmī puggalo katakaraṇīyo bhāvitabhāvano apariññātadukkho appahīnakileso asacchikatanirodho appaṭividdhākuppo tattha upapajjati, na ca akuppapaṭivedhāya puna maggaṁ bhāvetīti? Āmantā. Appaṭividdhākuppo ca tattha parinibbāyatīti? Na hevaṁ vattabbe. Yathā migo sallena viddho dūrampi gantvā kālaṁ karoti, evamevaṁ anāgāmī puggalo idha bhāvitena maggena tattha phalaṁ sacchikarotīti. </div>
</div>
<div class="q" id="p_32Kv_568"> <div class="p">
<span class="pN">568</span>๐Yathā migo sallena viddho dūrampi gantvā sasallova kālaṁ karoti, evamevaṁ anāgāmī puggalo idha bhāvitena maggena tattha sasallova parinibbāyatīti? Na hevaṁ vattabbe…pe…. </div>
</div>
<div class="CENTER" id="p_32Kv_569">
<span class="pN">569</span>Brahmacariyakathā niṭṭhitā.</div>
</html>

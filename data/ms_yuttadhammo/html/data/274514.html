<html>
<div class="i">1.3.8 Samādhisutta</div>
<div class="h">Maggasaṁyutta</div>
<div class="h">Micchattavagga</div>
<div class="h">Samādhisutta</div>
<div class="q" id="p_14S5_108"> <div class="divNumber">28.</div> <div class="p">
<span class="pN">108</span>Sāvatthinidānaṁ. “Ariyaṁ vo, bhikkhave, sammāsamādhiṁ desessāmi saupanisaṁ saparikkhāraṁ. Taṁ suṇātha. Katamo ca, bhikkhave, ariyo sammāsamādhi saupaniso saparikkhāro? Seyyathidaṁ—  sammādiṭṭhi…pe…  sammāsati. Yā kho, bhikkhave, imehi sattahaṅgehi cittassa ekaggatā saparikkhāratā—  ayaṁ vuccati, bhikkhave, ariyo sammāsamādhi saupaniso itipi saparikkhāro itipī”ti. </div>
</div>
<div class="CENTER" id="p_14S5_109">
<span class="pN">109</span>Aṭṭhamaṁ.</div>
</html>

<html>
<div class="i">1.1.10 Hevatthikathā</div>
<div class="h">Mahāpaṇṇāsaka</div>
<div class="h">Paṭhamavagga</div>
<div class="h">Hevatthikathā</div>
<div class="q" id="p_32Kv_778"> <div class="divNumber">304.</div> <div class="p">
<span class="pN">778</span>๐ Atītaṁ atthīti? Hevatthi, heva natthīti. Sevatthi, seva natthīti? Na hevaṁ vattabbe…pe…  sevatthi, seva natthīti? Āmantā. Atthaṭṭho natthaṭṭho, natthaṭṭho atthaṭṭho, atthibhāvo natthibhāvo, natthibhāvo atthibhāvo, atthīti vā natthīti vā, natthīti vā atthīti vā esese ekaṭṭhe same samabhāge tajjāteti? Na hevaṁ vattabbe…pe… . </div>
</div>
<div class="q" id="p_32Kv_779"> <div class="p">
<span class="pN">779</span>๐ Anāgataṁ atthīti? Hevatthi, heva natthīti. Sevatthi, seva natthīti? Na hevaṁ vattabbe…pe…  sevatthi, seva natthīti? Āmantā. Atthaṭṭho natthaṭṭho, natthaṭṭho atthaṭṭho, atthibhāvo natthibhāvo, natthibhāvo atthibhāvo, atthīti vā natthīti vā, natthīti vā atthīti vā esese ekaṭṭhe same samabhāge tajjāteti? Na hevaṁ vattabbe…pe… . </div>
</div>
<div class="q" id="p_32Kv_780"> <div class="p">
<span class="pN">780</span>๐ Paccuppannaṁ atthīti? Hevatthi, heva natthīti. Sevatthi, seva natthīti? Na hevaṁ vattabbe…pe…  sevatthi, seva natthīti? Āmantā. Atthaṭṭho natthaṭṭho…pe…  same samabhāge tajjāteti? Na hevaṁ vattabbe…pe… . </div>
</div>
<div class="q" id="p_32Kv_781"> <div class="divNumber">305.</div> <div class="p">
<span class="pN">781</span>๐ Atītaṁ hevatthi, heva natthīti? Āmantā. Kintatthi, kinti natthīti? Atītaṁ atītanti hevatthi, atītaṁ anāgatanti heva natthi, atītaṁ paccuppannanti heva natthīti. Sevatthi, seva natthīti? Na hevaṁ vattabbe…pe…  sevatthi, seva natthīti? Āmantā. Atthaṭṭho natthaṭṭho, natthaṭṭho atthaṭṭho, atthibhāvo natthibhāvo, natthibhāvo atthibhāvo, atthīti vā natthīti vā, natthīti vā atthīti vā esese ekaṭṭhe same samabhāge tajjāteti? Na hevaṁ vattabbe…pe… . </div>
</div>
<div class="q" id="p_32Kv_782"> <div class="p">
<span class="pN">782</span>๐ Anāgataṁ hevatthi, heva natthīti? Āmantā. Kintatthi, kinti natthīti? Anāgataṁ anāgatanti hevatthi, anāgataṁ atītanti heva natthi, anāgataṁ paccuppannanti heva natthīti. Sevatthi, seva natthīti? Na hevaṁ vattabbe…pe…  sevatthi, seva natthīti? Āmantā. Atthaṭṭho natthaṭṭho, natthaṭṭho atthaṭṭho…pe…  same samabhāge tajjāteti? Na hevaṁ vattabbe…pe… . </div>
</div>
<div class="q" id="p_32Kv_783"> <div class="p">
<span class="pN">783</span>๐ Paccuppannaṁ hevatthi, heva natthīti? Āmantā. Kintatthi, kinti natthīti? Paccuppannaṁ paccuppannanti hevatthi, paccuppannaṁ atītanti heva natthi, paccuppannaṁ anāgatanti heva natthīti. Sevatthi, seva natthīti? Na hevaṁ vattabbe…pe…  sevatthi, seva natthīti? Āmantā. Atthaṭṭho natthaṭṭho…pe…  same samabhāge tajjāteti? Na hevaṁ vattabbe…pe… . </div>
</div>
<div class="q" id="p_32Kv_784"> <div class="p">
<span class="pN">784</span>× Na vattabbaṁ—  “atītaṁ hevatthi, heva natthi; anāgataṁ hevatthi, heva natthi; paccuppannaṁ hevatthi, heva natthī”ti? Āmantā. Atītaṁ anāgatanti hevatthi, atītaṁ paccuppannanti hevatthi, anāgataṁ atītanti hevatthi, anāgataṁ paccuppannanti hevatthi, paccuppannaṁ atītanti hevatthi, paccuppannaṁ anāgatanti hevatthīti? Na hevaṁ vattabbe. …pe… . Tena hi atītaṁ hevatthi heva natthi, anāgataṁ hevatthi heva natthi, paccuppannaṁ hevatthi, heva natthīti. </div>
</div>
<div class="q" id="p_32Kv_785"> <div class="divNumber">306.</div> <div class="p">
<span class="pN">785</span>๐ Rūpaṁ atthīti? Hevatthi, heva natthīti. Sevatthi, seva natthīti? Na hevaṁ vattabbe…pe…  sevatthi, seva natthīti? Āmantā. Atthaṭṭho natthaṭṭho, natthaṭṭho atthaṭṭho, atthibhāvo natthibhāvo, natthibhāvo atthibhāvo, atthīti vā natthīti vā, natthīti vā atthīti vā esese ekaṭṭhe same samabhāge tajjāteti? Na hevaṁ vattabbe…pe… . </div>
</div>
<div class="q" id="p_32Kv_786"> <div class="p">
<span class="pN">786</span>๐ Vedanā…  saññā…  saṅkhārā…  viññāṇaṁ atthīti? Hevatthi, heva natthīti. Sevatthi, seva natthīti? Na hevaṁ vattabbe…pe…  sevatthi, seva natthīti? Āmantā. Atthaṭṭho natthaṭṭho…pe…  same samabhāge tajjāteti? Na hevaṁ vattabbe…pe… . </div>
</div>
<div class="q" id="p_32Kv_787"> <div class="p">
<span class="pN">787</span>๐ Rūpaṁ hevatthi, heva natthīti? Āmantā. Kintatthi, kinti natthīti? Rūpaṁ rūpanti hevatthi, rūpaṁ vedanāti heva natthi…pe…  rūpaṁ saññāti heva natthi…pe…  rūpaṁ saṅkhārāti heva natthi…pe…  rūpaṁ viññāṇanti heva natthīti. Sevatthi, seva natthīti? Na hevaṁ vattabbe…pe…  sevatthi, seva natthīti? Āmantā. Atthaṭṭho natthaṭṭho…pe…  same samabhāge tajjāteti? Na hevaṁ vattabbe…pe… . </div>
</div>
<div class="q" id="p_32Kv_788"> <div class="p">
<span class="pN">788</span>๐ Vedanā…  saññā…  saṅkhārā…  viññāṇaṁ hevatthi, heva natthīti? Āmantā. Kintatthi, kinti natthīti? Viññāṇaṁ viññāṇanti hevatthi. Viññāṇaṁ rūpanti heva natthi…pe…  viññāṇaṁ vedanāti heva natthi…pe…  viññāṇaṁ saññāti heva natthi…pe…  viññāṇaṁ saṅkhārāti heva natthīti. Sevatthi, seva natthīti? Na hevaṁ vattabbe…pe…  sevatthi, seva natthīti? Āmantā. Atthaṭṭho natthaṭṭho…pe…  same samabhāge tajjāteti? Na hevaṁ vattabbe…pe… . </div>
</div>
<div class="q" id="p_32Kv_789"> <div class="p">
<span class="pN">789</span>× Na vattabbaṁ—  “rūpaṁ hevatthi, heva natthīti; vedanā…  saññā…  saṅkhārā…  viññāṇaṁ hevatthi, heva natthīti? Āmantā. Rūpaṁ vedanāti hevatthi…pe…  rūpaṁ saññāti hevatthi…pe…  rūpaṁ saṅkhārāti hevatthi…pe…  rūpaṁ viññāṇanti hevatthi…  vedanā…  saññā…  saṅkhārā…  viññāṇaṁ rūpanti hevatthi…  viññāṇaṁ vedanāti hevatthi…  viññāṇaṁ saññāti hevatthi…  viññāṇaṁ saṅkhārāti hevatthīti? Na hevaṁ vattabbe…pe…  tena hi rūpaṁ hevatthi, heva natthi; vedanā…  saññā…  saṅkhārā…  viññāṇaṁ hevatthi, heva natthīti. </div>
</div>
<div class="CENTER" id="p_32Kv_790">
<span class="pN">790</span>Hevatthikathā niṭṭhitā.</div>
<div class="SUMMARY" id="p_32Kv_791">
<span class="pN">791</span><span class="firstLetter">T</span>assuddānaṁ</div>
<div class="q" id="p_32Kv_792"> <div class="p"> <table class="singleColumn"> <tr> <td> <div class="pN">792</div> <div class="G">Upalabbho parihāni,</div> </td> </tr> <tr> <td> <div class="G">Brahmacariyavāso odhiso;</div> </td> </tr> <tr> <td> <div class="G">Pariññā kāmarāgappahānaṁ,</div> </td> </tr> <tr> <td> <div class="G">Sabbatthivādo āyatanaṁ;</div> </td> </tr> <tr> <td> <div class="G">Atītānāgato subhaṅgo,</div> </td> </tr> <tr> <td> <div class="G">Sabbe dhammā satipaṭṭhānā;</div> </td> </tr> </table> </div>
</div>
<div class="CENTER" id="p_32Kv_793">
<span class="pN">793</span>Hevatthi heva natthīti.<br> Mahāvaggo.</div>
</html>

<html>
<div class="i">1.3.12 Nevasaññānāsaññāyatanakathā</div>
<div class="h">Mahāpaṇṇāsaka</div>
<div class="h">Tatiyavagga</div>
<div class="h">Nevasaññānāsaññāyatanakathā</div>
<div class="q" id="p_32Kv_1268"> <div class="divNumber">384.</div> <div class="p">
<span class="pN">1268</span>๐ Nevasaññānāsaññāyatane na vattabbaṁ—  “saññā atthī”ti? Āmantā. Asaññabhavo asaññagati asaññasattāvāso asaññasaṁsāro asaññayoni asaññattabhāvapaṭilābhoti? Na hevaṁ vattabbe…pe… . </div>
</div>
<div class="q" id="p_32Kv_1269"> <div class="p">
<span class="pN">1269</span>Nanu saññābhavo saññāgati saññāsattāvāso saññāsaṁsāro saññāyoni saññattabhāvapaṭilābhoti? Āmantā. Hañci saññābhavo saññāgati…pe…  saññattabhāvapaṭilābho, no ca vata re vattabbe—  “nevasaññānāsaññāyatane na vattabbaṁ—  ‘saññā atthī’”ti. </div>
</div>
<div class="q" id="p_32Kv_1270"> <div class="p">
<span class="pN">1270</span>๐ Nevasaññānāsaññāyatane na vattabbaṁ—  “saññā atthī”ti? Āmantā. Ekavokārabhavo gati…pe…  attabhāvapaṭilābhoti? Na hevaṁ vattabbe…pe… . </div>
</div>
<div class="q" id="p_32Kv_1271"> <div class="p">
<span class="pN">1271</span>Nanu catuvokārabhavo gati…pe…  attabhāvapaṭilābhoti? Āmantā. Hañci catuvokārabhavo gati…pe…  attabhāvapaṭilābho, no ca vata re vattabbe—  “nevasaññānāsaññāyatane na vattabbaṁ—  ‘saññā atthī’”ti. </div>
</div>
<div class="q" id="p_32Kv_1272"> <div class="divNumber">385.</div> <div class="p">
<span class="pN">1272</span>๐ Asaññasattesu na vattabbaṁ—  “saññā atthi”, so ca asaññabhavo asaññagati asaññasattāvāso asaññasaṁsāro asaññayoni asaññattabhāvapaṭilābhoti? Āmantā. Nevasaññānāsaññāyatane na vattabbaṁ—  “saññā atthi”, so ca asaññabhavo asaññagati asaññasattāvāso asaññasaṁsāro asaññayoni asaññattabhāvapaṭilābhoti? Na hevaṁ vattabbe…pe… . </div>
</div>
<div class="q" id="p_32Kv_1273"> <div class="p">
<span class="pN">1273</span>๐ Asaññasattesu na vattabbaṁ—  “saññā atthi”, so ca ekavokārabhavo gati…pe…  attabhāvapaṭilābhoti? Āmantā. Nevasaññānāsaññāyatane na vattabbaṁ—  “saññā atthi”, so ca ekavokārabhavo gati sattāvāso saṁsāro yoni attabhāvapaṭilābhoti? Na hevaṁ vattabbe…pe… . </div>
</div>
<div class="q" id="p_32Kv_1274"> <div class="p">
<span class="pN">1274</span>๐ Nevasaññānāsaññāyatane na vattabbaṁ—  “saññā atthi”, so ca saññābhavo saññāgati…pe…  saññattabhāvapaṭilābhoti? Āmantā. Asaññasattesu na vattabbaṁ—  “saññā atthi”, so ca saññābhavo saññāgati…pe…  saññattabhāvapaṭilābhoti? Na hevaṁ vattabbe…pe…  </div>
</div>
<div class="q" id="p_32Kv_1275"> <div class="p">
<span class="pN">1275</span>๐ Nevasaññānāsaññāyatane na vattabbaṁ—  “saññā atthi”, so ca catuvokārabhavo gati…pe…  attabhāvapaṭilābhoti? Āmantā. Asaññasattesu na vattabbaṁ—  “saññā atthi”, so ca catuvokārabhavo gati…pe…  attabhāvapaṭilābhoti? Na hevaṁ vattabbe…pe… . </div>
</div>
<div class="q" id="p_32Kv_1276"> <div class="p">
<span class="pN">1276</span>๐ Nevasaññānāsaññāyatane na vattabbaṁ—  “saññā atthī”ti? Āmantā. Nanu nevasaññānāsaññāyatanaṁ catuvokārabhavoti? Āmantā. Hañci nevasaññānāsaññāyatanaṁ catuvokārabhavo, no ca vata re vattabbe—  “nevasaññānāsaññāyatane na vattabbaṁ—  ‘saññā atthī’”ti. </div>
</div>
<div class="q" id="p_32Kv_1277"> <div class="divNumber">386.</div> <div class="p">
<span class="pN">1277</span>๐ Nevasaññānāsaññāyatanaṁ catuvokārabhavo nevasaññānāsaññāyatane na vattabbaṁ—  “saññā atthī”ti? Āmantā. Ākāsānañcāyatanaṁ catuvokārabhavo ākāsānañcāyatane na vattabbaṁ—  “saññā atthī”ti? Na hevaṁ vattabbe…pe… . </div>
</div>
<div class="q" id="p_32Kv_1278"> <div class="p">
<span class="pN">1278</span>๐ Nevasaññānāsaññāyatanaṁ catuvokārabhavo, nevasaññānāsaññāyatane na vattabbaṁ—  “saññā atthī”ti? Āmantā. Viññāṇañcāyatanaṁ…pe…  ākiñcaññāyatanaṁ catuvokārabhavo, ākiñcaññāyatane na vattabbaṁ—  “saññā atthī”ti? Na hevaṁ vattabbe…pe… . </div>
</div>
<div class="q" id="p_32Kv_1279"> <div class="p">
<span class="pN">1279</span>๐ Ākāsānañcāyatanaṁ catuvokārabhavo, atthi tattha saññāti? Āmantā. Nevasaññānāsaññāyatanaṁ catuvokārabhavo, atthi tattha saññāti? Na hevaṁ vattabbe…pe… . </div>
</div>
<div class="q" id="p_32Kv_1280"> <div class="p">
<span class="pN">1280</span>๐ Viññāṇañcāyatanaṁ…pe…  ākiñcaññāyatanaṁ catuvokārabhavo, atthi tattha saññāti? Āmantā. Nevasaññānāsaññāyatanaṁ catuvokārabhavo, atthi tattha saññāti? Na hevaṁ vattabbe…pe… . </div>
</div>
<div class="q" id="p_32Kv_1281"> <div class="p">
<span class="pN">1281</span>๐ Nevasaññānāsaññāyatane na vattabbaṁ—  “saññā atthī”ti vā “natthī”ti vāti? Āmantā. Nanu nevasaññānāsaññāyatanaṁ catuvokārabhavoti? Āmantā. Hañci nevasaññānāsaññāyatanaṁ catuvokārabhavo, no ca vata re vattabbe—  “nevasaññānāsaññāyatane na vattabbaṁ—  ‘saññā atthī’ti vā ‘natthī’ti vā”ti. </div>
</div>
<div class="q" id="p_32Kv_1282"> <div class="p">
<span class="pN">1282</span>๐ Nevasaññānāsaññāyatanaṁ catuvokārabhavo, nevasaññānāsaññāyatane na vattabbaṁ—  “saññā atthī”ti vā “natthī”ti vāti? Āmantā. Ākāsānañcāyatanaṁ…pe…  viññāṇañcāyatanaṁ…pe…  ākiñcaññāyatanaṁ catuvokārabhavo, ākiñcaññāyatane na vattabbaṁ—  “saññā atthī”ti vā “natthī”ti vāti? Na hevaṁ vattabbe…pe… . </div>
</div>
<div class="q" id="p_32Kv_1283"> <div class="p">
<span class="pN">1283</span>๐ Ākāsānañcāyatanaṁ catuvokārabhavo, atthi tattha saññāti? Āmantā. Nevasaññānāsaññāyatanaṁ catuvokārabhavo, atthi tattha saññāti? Na hevaṁ vattabbe…pe… . </div>
</div>
<div class="q" id="p_32Kv_1284"> <div class="p">
<span class="pN">1284</span>๐ Viññāṇañcāyatanaṁ…pe…  ākiñcaññāyatanaṁ catuvokārabhavo, atthi tattha saññāti? Āmantā. Nevasaññānāsaññāyatanaṁ catuvokārabhavo, atthi tattha saññāti? Na hevaṁ vattabbe…pe… . </div>
</div>
<div class="q" id="p_32Kv_1285"> <div class="p">
<span class="pN">1285</span>× Nevasaññānāsaññāyatane na vattabbaṁ—  “saññā atthī”ti vā “natthī”ti vāti? Āmantā. Nanu nevasaññānāsaññāyatananti? Āmantā. Hañci nevasaññānāsaññāyatanaṁ, tena vata re vattabbe—  “nevasaññānāsaññāyatane na vattabbaṁ—  ‘saññā atthī’ti vā ‘natthī’ti vā”ti. </div>
</div>
<div class="q" id="p_32Kv_1286"> <div class="p">
<span class="pN">1286</span>๐ Nevasaññānāsaññāyatananti katvā nevasaññānāsaññāyatane na vattabbaṁ—  “saññā atthī”ti vā “natthī”ti vāti? Āmantā. Adukkhamasukhā vedanāti katvā adukkhamasukhāya vedanāya na vattabbaṁ—  “vedanā”ti vā “avedanā”ti vāti? Na hevaṁ vattabbe…pe… . </div>
</div>
<div class="CENTER" id="p_32Kv_1287">
<span class="pN">1287</span>Nevasaññānāsaññāyatanakathā niṭṭhitā.<br> Tatiyo vaggo.</div>
<div class="SUMMARY" id="p_32Kv_1288">
<span class="pN">1288</span><span class="firstLetter">T</span>assuddānaṁ</div>
<div class="q" id="p_32Kv_1289"> <div class="p"> <table class="singleColumn"> <tr> <td> <div class="pN">1289</div> <div class="G">Balaṁ sādhāraṇaṁ ariyaṁ,</div> </td> </tr> <tr> <td> <div class="G">sarāgaṁ cittaṁ vimuccati;</div> </td> </tr> <tr> <td> <div class="G">Vimuttaṁ vimuccamānaṁ,</div> </td> </tr> <tr> <td> <div class="G">atthi cittaṁ vimuccamānaṁ.</div> </td> </tr> </table> </div>
</div>
<div class="q" id="p_32Kv_1290"> <div class="p"> <table class="singleColumn"> <tr> <td> <div class="pN">1290</div> <div class="G">Aṭṭhamakassa puggalassa,</div> </td> </tr> <tr> <td> <div class="G">Diṭṭhipariyuṭṭhānaṁ pahīnaṁ;</div> </td> </tr> <tr> <td> <div class="G">Aṭṭhamakassa puggalassa,</div> </td> </tr> <tr> <td> <div class="G">Natthi pañcindriyāni cakkhuṁ.</div> </td> </tr> </table> </div>
</div>
<div class="q" id="p_32Kv_1291"> <div class="p"> <table class="singleColumn"> <tr> <td> <div class="pN">1291</div> <div class="G">Sotaṁ dhammupatthaddhaṁ,</div> </td> </tr> <tr> <td> <div class="G">Yathākammūpagataṁ ñāṇaṁ;</div> </td> </tr> <tr> <td> <div class="G">Devesu saṁvaro asañña-</div> </td> </tr> <tr> <td> <div class="G">Sattesu saññā evameva bhavagganti.</div> </td> </tr> </table> </div>
</div>
</html>

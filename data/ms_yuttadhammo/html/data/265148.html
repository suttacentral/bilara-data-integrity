<html>
<div class="i"> Ārammaṇa</div>
<div class="h">Parāmāsagocchaka</div>
<div class="h">Parāmāsasampayuttaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Ārammaṇa</div>
<div class="q" id="p_38P2_2247"> <div class="divNumber">64.</div> <div class="p">
<span class="pN">2247</span>Parāmāsasampayutto dhammo parāmāsasampayuttassa dhammassa ārammaṇapaccayena paccayo— rāgaṁ assādeti abhinandati, taṁ ārabbha parāmāsasampayutto rāgo uppajjati; parāmāsasampayutte khandhe assādeti abhinandati, taṁ ārabbha parāmāsasampayutto rāgo uppajjati. (1) </div>
</div>
<div class="q" id="p_38P2_2248"> <div class="p">
<span class="pN">2248</span>Parāmāsasampayutto dhammo parāmāsavippayuttassa dhammassa ārammaṇapaccayena paccayo— ariyā parāmāsasampayutte pahīne kilese paccavekkhanti, pubbe samudāciṇṇe kilese jānanti, parāmāsasampayutte khandhe aniccato…pe… vipassati, assādeti abhinandati, taṁ ārabbha parāmāsavippayutto rāgo…pe… vicikicchā…pe… uddhaccaṁ…pe… domanassaṁ uppajjati; cetopariyañāṇena parāmāsasampayuttacittasamaṅgissa cittaṁ jānāti, parāmāsasampayuttā khandhā cetopariyañāṇassa, pubbenivāsānussatiñāṇassa, yathākammūpagañāṇassa, anāgataṁsañāṇassa, āvajjanāya ārammaṇapaccayena paccayo. (2) </div>
</div>
<div class="q" id="p_38P2_2249"> <div class="divNumber">65.</div> <div class="p">
<span class="pN">2249</span>Parāmāsavippayutto dhammo parāmāsavippayuttassa dhammassa ārammaṇapaccayena paccayo— dānaṁ…pe… sīlaṁ…pe… uposathakammaṁ katvā taṁ paccavekkhati, assādeti abhinandati, taṁ ārabbha parāmāsavippayutto rāgo…pe… vicikicchā…pe… uddhaccaṁ…pe… domanassaṁ uppajjati; pubbe suciṇṇāni…pe… jhānā…pe… ariyā maggā vuṭṭhahitvā maggaṁ paccavekkhanti, phalaṁ…pe… nibbānaṁ…pe… nibbānaṁ gotrabhussa, vodānassa, maggassa, phalassa, āvajjanāya ārammaṇapaccayena paccayo; ariyā parāmāsavippayutte pahīne kilese…pe… vikkhambhite kilese…pe… pubbe…pe… cakkhuṁ…pe… vatthuṁ parāmāsavippayutte khandhe aniccato…pe… vipassati, assādeti abhinandati, taṁ ārabbha parāmāsavippayutto rāgo…pe… vicikicchā…pe… uddhaccaṁ…pe… domanassaṁ uppajjati; dibbena cakkhunā rūpaṁ passati, dibbāya sotadhātuyā saddaṁ suṇāti. Cetopariyañāṇena parāmāsavippayuttacittasamaṅgissa cittaṁ jānāti, ākāsānañcāyatanaṁ viññāṇañcāyatanassa…pe… ākiñcaññāyatanaṁ nevasaññānāsaññāyatanassa…pe… rūpāyatanaṁ cakkhuviññāṇassa…pe… phoṭṭhabbāyatanaṁ kāyaviññāṇassa…pe… parāmāsavippayuttā khandhā iddhividhañāṇassa, cetopariyañāṇassa, pubbenivāsānussatiñāṇassa, yathākammūpagañāṇassa, anāgataṁsañāṇassa, āvajjanāya ārammaṇapaccayena paccayo. (1) </div>
</div>
<div class="q" id="p_38P2_2250"> <div class="p">
<span class="pN">2250</span>Parāmāsavippayutto dhammo parāmāsasampayuttassa dhammassa ārammaṇapaccayena paccayo— dānaṁ…pe… sīlaṁ…pe… uposathakammaṁ…pe… pubbe…pe… jhānā…pe… cakkhuṁ…pe… vatthuṁ parāmāsavippayutte khandhe assādeti abhinandati. Taṁ ārabbha parāmāsasampayutto rāgo uppajjati. (2) </div>
</div>
</html>

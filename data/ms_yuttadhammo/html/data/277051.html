<html>
<div class="i">1.3.2.2 Vijjāsutta</div>
<div class="h">Khandhasaṁyutta</div>
<div class="h">Uparipaṇṇāsaka</div>
<div class="h">Dhammakathikavagga</div>
<div class="h">Vijjāsutta</div>
<div class="q" id="p_13S3_683"> <div class="divNumber">114.</div> <div class="p">
<span class="pN">683</span>Sāvatthinidānaṁ. Ekamantaṁ nisinno kho so bhikkhu bhagavantaṁ etadavoca— “‘vijjā, vijjā’ti, bhante, vuccati. Katamā nu kho, bhante, vijjā; kittāvatā ca vijjāgato hotī”ti? “Idha, bhikkhu, sutavā ariyasāvako rūpaṁ pajānāti, rūpasamudayaṁ… rūpanirodhaṁ… rūpanirodhagāminiṁ paṭipadaṁ pajānāti. Vedanaṁ… saññaṁ… saṅkhāre pajānāti…pe… viññāṇanirodhagāminiṁ paṭipadaṁ pajānāti. Ayaṁ vuccati, bhikkhu, vijjā; ettāvatā ca vijjāgato hotī”ti. </div>
</div>
<div class="CENTER" id="p_13S3_684">
<span class="pN">684</span>Dutiyaṁ.</div>
</html>

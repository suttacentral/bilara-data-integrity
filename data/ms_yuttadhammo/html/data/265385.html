<html>
<div class="i"> Nahetvādi</div>
<div class="h">Mahantaraduka</div>
<div class="h">Upādāduka</div>
<div class="h">Paccayavāra</div>
<div class="h">Paccayapaccanīya</div>
<div class="h">Vibhaṅgavāra</div>
<div class="h">Nahetvādi</div>
<div class="q" id="p_38P2_3293"> <div class="divNumber">389.</div> <div class="p">
<span class="pN">3293</span>Upādā dhammaṁ paccayā noupādā dhammo uppajjati nahetupaccayā—  cakkhāyatanaṁ paccayā cakkhuviññāṇaṁ…pe…  kāyāyatanaṁ paccayā kāyaviññāṇaṁ, vatthuṁ paccayā ahetukā noupādā khandhā; ahetukapaṭisandhikkhaṇe…pe…  vatthuṁ paccayā vicikicchāsahagato uddhaccasahagato moho. (1) </div>
</div>
<div class="q" id="p_38P2_3294"> <div class="p">
<span class="pN">3294</span>Noupādā dhammaṁ paccayā noupādā dhammo uppajjati nahetupaccayā—  ahetukaṁ noupādā ekaṁ khandhaṁ paccayā tayo khandhā noupādā ca cittasamuṭṭhānaṁ rūpaṁ…pe…  dve khandhe…pe…  ahetukapaṭisandhikkhaṇe…pe…  ekaṁ mahābhūtaṁ…pe…  (yāva asaññasattā) vicikicchāsahagate uddhaccasahagate khandhe paccayā vicikicchāsahagato uddhaccasahagato moho. (Tīṇipi paṭiccasadisā, ninnānākaraṇā.) (3) </div>
</div>
<div class="q" id="p_38P2_3295"> <div class="p">
<span class="pN">3295</span>Upādā ca noupādā ca dhammaṁ paccayā noupādā dhammo uppajjati nahetupaccayā—  cakkhuviññāṇasahagataṁ ekaṁ khandhañca cakkhāyatanañca paccayā tayo khandhā…pe…  dve khandhe ca…pe…  kāyaviññāṇasahagataṁ…pe…  ahetukaṁ noupādā ekaṁ khandhañca vatthuñca paccayā tayo khandhā…pe…  dve khandhe ca…pe…  paṭisandhikkhaṇe…pe…  vicikicchāsahagate uddhaccasahagate khandhe ca vatthuñca paccayā vicikicchāsahagato uddhaccasahagato moho. (1) </div>
</div>
<div class="CENTER" id="p_38P2_3296">
<span class="pN">3296</span>Naārammaṇapaccayā tīṇi, naāsevanapaccayā pañca.</div>
</html>

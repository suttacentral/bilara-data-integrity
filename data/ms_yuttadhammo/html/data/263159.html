<html>
<div class="i"> Kamma</div>
<div class="h">Parittārammaṇattika</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Kamma</div>
<div class="q" id="p_37P1_2230"> <div class="divNumber">31.</div> <div class="p">
<span class="pN">2230</span>Parittārammaṇo dhammo parittārammaṇassa dhammassa kammapaccayena paccayo—  sahajātā, nānākkhaṇikā. <span class="bold">Sahajātā</span>—  parittārammaṇā cetanā sampayuttakānaṁ khandhānaṁ kammapaccayena paccayo. Paṭisandhikkhaṇe…pe… . <span class="bold">Nānākkhaṇikā</span>—  parittārammaṇā cetanā vipākānaṁ parittārammaṇānaṁ khandhānaṁ kammapaccayena paccayo. (1) </div>
</div>
<div class="q" id="p_37P1_2231"> <div class="p">
<span class="pN">2231</span>Mahaggatārammaṇo dhammo mahaggatārammaṇassa dhammassa kammapaccayena paccayo—  sahajātā, nānākkhaṇikā. <span class="bold">Sahajātā</span>—  mahaggatārammaṇā cetanā sampayuttakānaṁ khandhānaṁ kammapaccayena paccayo. Paṭisandhikkhaṇe…pe… . <span class="bold">Nānākkhaṇikā</span>—  mahaggatārammaṇā cetanā vipākānaṁ mahaggatārammaṇānaṁ khandhānaṁ kammapaccayena paccayo. (1) </div>
</div>
<div class="q" id="p_37P1_2232"> <div class="p">
<span class="pN">2232</span>Mahaggatārammaṇo dhammo parittārammaṇassa dhammassa kammapaccayena paccayo. <span class="bold">Nānākkhaṇikā</span>—  mahaggatārammaṇā cetanā vipākānaṁ parittārammaṇānaṁ khandhānaṁ kammapaccayena paccayo. (2) </div>
</div>
<div class="q" id="p_37P1_2233"> <div class="divNumber">32.</div> <div class="p">
<span class="pN">2233</span>Appamāṇārammaṇo dhammo appamāṇārammaṇassa dhammassa kammapaccayena paccayo—  sahajātā, nānākkhaṇikā. <span class="bold">Sahajātā</span>—  appamāṇārammaṇā cetanā sampayuttakānaṁ khandhānaṁ kammapaccayena paccayo. <span class="bold">Nānākkhaṇikā</span>—  appamāṇārammaṇā cetanā vipākānaṁ appamāṇārammaṇānaṁ khandhānaṁ kammapaccayena paccayo. (1) </div>
</div>
<div class="q" id="p_37P1_2234"> <div class="p">
<span class="pN">2234</span>Appamāṇārammaṇo dhammo parittārammaṇassa dhammassa kammapaccayena paccayo. <span class="bold">Nānākkhaṇikā</span>—  appamāṇārammaṇā cetanā vipākānaṁ parittārammaṇānaṁ khandhānaṁ kammapaccayena paccayo. (2) </div>
</div>
</html>

<html>
<div class="i">2.1.2.6 Uppādanirodhavāra</div>
<div class="h">Niddesa</div>
<div class="h">Suddhacittasāmañña</div>
<div class="h">Dhammavāra</div>
<div class="h">Uppādanirodhavāra</div>
<div class="q" id="p_34Y8_432"> <div class="divNumber">93.</div> <div class="p">
<span class="pN">432</span>» Yaṁ cittaṁ uppajjati taṁ cittaṁ nirujjhitthāti? No. </div>
</div>
<div class="q" id="p_34Y8_433"> <div class="p">
<span class="pN">433</span>« Yaṁ vā pana cittaṁ nirujjhittha taṁ cittaṁ uppajjatīti? No. </div>
</div>
<div class="q" id="p_34Y8_434"> <div class="p">
<span class="pN">434</span>» Yaṁ cittaṁ na uppajjati taṁ cittaṁ na nirujjhitthāti? </div>
</div>
<div class="q" id="p_34Y8_435"> <div class="p">
<span class="pN">435</span>Atītaṁ cittaṁ na uppajjati, no ca taṁ cittaṁ na nirujjhittha. Bhaṅgakkhaṇe anāgatañca cittaṁ na ceva uppajjati na ca nirujjhittha. </div>
</div>
<div class="q" id="p_34Y8_436"> <div class="p">
<span class="pN">436</span>« Yaṁ vā pana cittaṁ na nirujjhittha taṁ cittaṁ na uppajjatīti? </div>
</div>
<div class="q" id="p_34Y8_437"> <div class="p">
<span class="pN">437</span>Uppādakkhaṇe cittaṁ na nirujjhittha, no ca taṁ cittaṁ na uppajjati. Bhaṅgakkhaṇe anāgatañca cittaṁ na ceva nirujjhittha na ca uppajjati. </div>
</div>
<div class="q" id="p_34Y8_438"> <div class="divNumber">94.</div> <div class="p">
<span class="pN">438</span>» Yaṁ cittaṁ uppajjati taṁ cittaṁ nirujjhissatīti? Āmantā. </div>
</div>
<div class="q" id="p_34Y8_439"> <div class="p">
<span class="pN">439</span>« Yaṁ vā pana cittaṁ nirujjhissati taṁ cittaṁ uppajjatīti? </div>
</div>
<div class="q" id="p_34Y8_440"> <div class="p">
<span class="pN">440</span>Anāgataṁ cittaṁ nirujjhissati, no ca taṁ cittaṁ uppajjati. Uppādakkhaṇe cittaṁ nirujjhissati ceva uppajjati ca. </div>
</div>
<div class="q" id="p_34Y8_441"> <div class="p">
<span class="pN">441</span>» Yaṁ cittaṁ na uppajjati taṁ cittaṁ na nirujjhissatīti? </div>
</div>
<div class="q" id="p_34Y8_442"> <div class="p">
<span class="pN">442</span>Anāgataṁ cittaṁ na uppajjati, no ca taṁ cittaṁ na nirujjhissati. Bhaṅgakkhaṇe atītañca cittaṁ na ceva uppajjati na ca nirujjhissati. </div>
</div>
<div class="q" id="p_34Y8_443"> <div class="p">
<span class="pN">443</span>« Yaṁ vā pana cittaṁ na nirujjhissati taṁ cittaṁ na uppajjatīti? Āmantā. </div>
</div>
<div class="q" id="p_34Y8_444"> <div class="divNumber">95.</div> <div class="p">
<span class="pN">444</span>» Yaṁ cittaṁ uppajjittha taṁ cittaṁ nirujjhissatīti? No. </div>
</div>
<div class="q" id="p_34Y8_445"> <div class="p">
<span class="pN">445</span>« Yaṁ vā pana cittaṁ nirujjhissati taṁ cittaṁ uppajjitthāti? No. </div>
</div>
<div class="q" id="p_34Y8_446"> <div class="p">
<span class="pN">446</span>» Yaṁ cittaṁ na uppajjittha taṁ cittaṁ na nirujjhissatīti? </div>
</div>
<div class="q" id="p_34Y8_447"> <div class="p">
<span class="pN">447</span>Uppādakkhaṇe anāgatañca cittaṁ na uppajjittha, no ca taṁ cittaṁ na nirujjhissati. Bhaṅgakkhaṇe cittaṁ na ceva uppajjittha na ca nirujjhissati. </div>
</div>
<div class="q" id="p_34Y8_448"> <div class="p">
<span class="pN">448</span>« Yaṁ vā pana cittaṁ na nirujjhissati taṁ cittaṁ na uppajjitthāti? </div>
</div>
<div class="q" id="p_34Y8_449"> <div class="p">
<span class="pN">449</span>Atītaṁ cittaṁ na nirujjhissati, no ca taṁ cittaṁ na uppajjittha. Bhaṅgakkhaṇe cittaṁ na ceva nirujjhissati na ca uppajjittha. </div>
</div>
</html>

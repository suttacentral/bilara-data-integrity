<html>
<div class="i">1.3.2 Paccayapaccanīya</div>
<div class="h">Nikkhepavāra</div>
<div class="h">Pucchāvāra</div>
<div class="h">Paccayapaccanīya</div>
<div class="q" id="p_36P1_90"> <div class="divNumber">43.</div> <div class="p">
<span class="pN">90</span>Siyā kusalaṁ dhammaṁ paṭicca kusalo dhammo uppajjeyya nahetupaccayā. </div>
</div>
<div class="q" id="p_36P1_91"> <div class="p">
<span class="pN">91</span>(Yathā anulome hetupaccayo vitthārito, evaṁ paccanīyepi nahetupaccayo vitthāretabbo.) </div>
</div>
<div class="q" id="p_36P1_92"> <div class="divNumber">44.</div> <div class="p">
<span class="pN">92</span>Siyā kusalaṁ dhammaṁ paṭicca kusalo dhammo uppajjeyya naārammaṇapaccayā… naadhipatipaccayā… naanantarapaccayā… nasamanantarapaccayā… nasahajātapaccayā… naaññamaññapaccayā… nanissayapaccayā… naupanissayapaccayā… napurejātapaccayā… napacchājātapaccayā… naāsevanapaccayā… nakammapaccayā… navipākapaccayā… naāhārapaccayā… naindriyapaccayā… najhānapaccayā… namaggapaccayā… nasampayuttapaccayā… navippayuttapaccayā… noatthipaccayā… nonatthipaccayā… novigatapaccayā… noavigatapaccayā. </div>
</div>
<div class="q" id="p_36P1_93"> <div class="divNumber">45.</div> <div class="p">
<span class="pN">93</span>Siyā kusalaṁ dhammaṁ paṭicca kusalo dhammo uppajjeyya nahetupaccayā naārammaṇapaccayā…. </div>
</div>
<div class="q" id="p_36P1_94"> <div class="p">
<span class="pN">94</span>(Yathā anulome ekekassa padassa ekamūlakaṁ, dumūlakaṁ, timūlakaṁ, catumūlakaṁ, yāva tevīsatimūlakaṁ evaṁ paccanīyepi vitthāretabbaṁ.) </div>
</div>
<div class="q" id="p_36P1_95"> <div class="p"> <table class="singleColumn"> <tr> <td> <div class="pN">95</div> <div class="G">Tikañca paṭṭhānavaraṁ dukuttamaṁ,</div> </td> </tr> <tr> <td> <div class="G">Dukaṁ tikañceva tikaṁ dukañca;</div> </td> </tr> <tr> <td> <div class="G">Tikaṁ tikañceva dukaṁ dukañca,</div> </td> </tr> <tr> <td> <div class="G">Cha paccanīyamhi nayā sugambhīrāti. (2)</div> </td> </tr> </table> </div>
</div>
</html>

<html>
<div class="i">2.6.4 Saññāsutta</div>
<div class="h">Dutiyapaṇṇāsaka</div>
<div class="h">Tikavagga</div>
<div class="h">Saññāsutta</div>
<div class="q" id="p_16A6_748"> <div class="divNumber">110.</div> <div class="p">
<span class="pN">748</span>“Tayome, bhikkhave, dhammā. Katame tayo? Kāmasaññā, byāpādasaññā, vihiṁsāsaññā. Ime kho, bhikkhave, tayo dhammā. Imesaṁ kho, bhikkhave, tiṇṇaṁ dhammānaṁ pahānāya tayo dhammā bhāvetabbā. Katame tayo? Kāmasaññāya pahānāya nekkhammasaññā bhāvetabbā, byāpādasaññāya pahānāya abyāpādasaññā bhāvetabbā, vihiṁsāsaññāya pahānāya avihiṁsāsaññā bhāvetabbā. Imesaṁ kho, bhikkhave, tiṇṇaṁ dhammānaṁ pahānāya ime tayo dhammā bhāvetabbā”ti. </div>
</div>
<div class="CENTER" id="p_16A6_749">
<span class="pN">749</span>Catutthaṁ.</div>
</html>

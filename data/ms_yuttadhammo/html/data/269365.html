<html>
<div class="i">12.1.9 Mahāpadumajātaka</div>
<div class="h">Dvādasakanipāta</div>
<div class="h">Cūḷakuṇālavagga</div>
<div class="h">Mahāpadumajātaka</div>
<div class="q" id="p_22J_2352"> <div class="divNumber">106.</div> <div class="p"> <table class="singleColumn"> <tr> <td> <div class="pN">2352</div> <div class="G">“Nādaṭṭhā parato dosaṁ,</div> </td> </tr> <tr> <td> <div class="G">aṇuṁthūlāni sabbaso;</div> </td> </tr> <tr> <td> <div class="G">Issaro paṇaye daṇḍaṁ,</div> </td> </tr> <tr> <td> <div class="G">sāmaṁ appaṭivekkhiya.</div> </td> </tr> </table> </div>
</div>
<div class="q" id="p_22J_2353"> <div class="divNumber">107.</div> <div class="p"> <table class="singleColumn"> <tr> <td> <div class="pN">2353</div> <div class="G">Yo ca appaṭivekkhitvā,</div> </td> </tr> <tr> <td> <div class="G">daṇḍaṁ kubbati khattiyo;</div> </td> </tr> <tr> <td> <div class="G">Sakaṇṭakaṁ so gilati,</div> </td> </tr> <tr> <td> <div class="G">jaccandhova samakkhikaṁ.</div> </td> </tr> </table> </div>
</div>
<div class="q" id="p_22J_2354"> <div class="divNumber">108.</div> <div class="p"> <table class="singleColumn"> <tr> <td> <div class="pN">2354</div> <div class="G">Adaṇḍiyaṁ daṇḍayati,</div> </td> </tr> <tr> <td> <div class="G">daṇḍiyañca adaṇḍiyaṁ;</div> </td> </tr> <tr> <td> <div class="G">Andhova visamaṁ maggaṁ,</div> </td> </tr> <tr> <td> <div class="G">na jānāti samāsamaṁ.</div> </td> </tr> </table> </div>
</div>
<div class="q" id="p_22J_2355"> <div class="divNumber">109.</div> <div class="p"> <table class="singleColumn"> <tr> <td> <div class="pN">2355</div> <div class="G">Yo ca etāni ṭhānāni,</div> </td> </tr> <tr> <td> <div class="G">Aṇuṁthūlāni sabbaso;</div> </td> </tr> <tr> <td> <div class="G">Sudiṭṭhamanusāseyya,</div> </td> </tr> <tr> <td> <div class="G">Sa ve voharitumarahati.</div> </td> </tr> </table> </div>
</div>
<div class="q" id="p_22J_2356"> <div class="divNumber">110.</div> <div class="p"> <table class="singleColumn"> <tr> <td> <div class="pN">2356</div> <div class="G">Nekantamudunā sakkā,</div> </td> </tr> <tr> <td> <div class="G">Ekantatikhiṇena vā;</div> </td> </tr> <tr> <td> <div class="G">Attaṁ mahante ṭhapetuṁ,</div> </td> </tr> <tr> <td> <div class="G">Tasmā ubhayamācare.</div> </td> </tr> </table> </div>
</div>
<div class="q" id="p_22J_2357"> <div class="divNumber">111.</div> <div class="p"> <table class="singleColumn"> <tr> <td> <div class="pN">2357</div> <div class="G">Paribhūto mudu hoti,</div> </td> </tr> <tr> <td> <div class="G">atitikkho ca veravā;</div> </td> </tr> <tr> <td> <div class="G">Etañca ubhayaṁ ñatvā,</div> </td> </tr> <tr> <td> <div class="G">anumajjhaṁ samācare.</div> </td> </tr> </table> </div>
</div>
<div class="q" id="p_22J_2358"> <div class="divNumber">112.</div> <div class="p"> <table class="singleColumn"> <tr> <td> <div class="pN">2358</div> <div class="G">Bahumpi ratto bhāseyya,</div> </td> </tr> <tr> <td> <div class="G">duṭṭhopi bahu bhāsati;</div> </td> </tr> <tr> <td> <div class="G">Na itthikāraṇā rāja,</div> </td> </tr> <tr> <td> <div class="G">puttaṁ ghātetumarahasi”.</div> </td> </tr> </table> </div>
</div>
<div class="q" id="p_22J_2359"> <div class="divNumber">113.</div> <div class="p"> <table class="singleColumn"> <tr> <td> <div class="pN">2359</div> <div class="G">“Sabbova loko ekato,</div> </td> </tr> <tr> <td> <div class="G">Itthī ca ayamekikā;</div> </td> </tr> <tr> <td> <div class="G">Tenāhaṁ paṭipajjissaṁ,</div> </td> </tr> <tr> <td> <div class="G">Gacchatha pakkhipatheva taṁ”.</div> </td> </tr> </table> </div>
</div>
<div class="q" id="p_22J_2360"> <div class="divNumber">114.</div> <div class="p"> <table class="singleColumn"> <tr> <td> <div class="pN">2360</div> <div class="G">“Anekatāle narake,</div> </td> </tr> <tr> <td> <div class="G">gambhīre ca suduttare;</div> </td> </tr> <tr> <td> <div class="G">Pātito giriduggasmiṁ,</div> </td> </tr> <tr> <td> <div class="G">kena tvaṁ tattha nāmari”.</div> </td> </tr> </table> </div>
</div>
<div class="q" id="p_22J_2361"> <div class="divNumber">115.</div> <div class="p"> <table class="singleColumn"> <tr> <td> <div class="pN">2361</div> <div class="G">“Nāgo jātaphaṇo tattha,</div> </td> </tr> <tr> <td> <div class="G">thāmavā girisānujo;</div> </td> </tr> <tr> <td> <div class="G">Paccaggahi maṁ bhogehi,</div> </td> </tr> <tr> <td> <div class="G">tenāhaṁ tattha nāmariṁ”.</div> </td> </tr> </table> </div>
</div>
<div class="q" id="p_22J_2362"> <div class="divNumber">116.</div> <div class="p"> <table class="singleColumn"> <tr> <td> <div class="pN">2362</div> <div class="G">“Ehi taṁ paṭinessāmi,</div> </td> </tr> <tr> <td> <div class="G">rājaputta sakaṁ gharaṁ;</div> </td> </tr> <tr> <td> <div class="G">Rajjaṁ kārehi bhaddante,</div> </td> </tr> <tr> <td> <div class="G">kiṁ araññe karissasi”.</div> </td> </tr> </table> </div>
</div>
<div class="q" id="p_22J_2363"> <div class="divNumber">117.</div> <div class="p"> <table class="singleColumn"> <tr> <td> <div class="pN">2363</div> <div class="G">“Yathā gilitvā baḷisaṁ,</div> </td> </tr> <tr> <td> <div class="G">Uddhareyya salohitaṁ;</div> </td> </tr> <tr> <td> <div class="G">Uddharitvā sukhī assa,</div> </td> </tr> <tr> <td> <div class="G">Evaṁ passāmi attanaṁ”.</div> </td> </tr> </table> </div>
</div>
<div class="q" id="p_22J_2364"> <div class="divNumber">118.</div> <div class="p"> <table class="singleColumn"> <tr> <td> <div class="pN">2364</div> <div class="G">“Kiṁ nu tvaṁ baḷisaṁ brūsi,</div> </td> </tr> <tr> <td> <div class="G">kiṁ tvaṁ brūsi salohitaṁ;</div> </td> </tr> <tr> <td> <div class="G">Kiṁ nu tvaṁ ubbhataṁ brūsi,</div> </td> </tr> <tr> <td> <div class="G">taṁ me akkhāhi pucchito”.</div> </td> </tr> </table> </div>
</div>
<div class="q" id="p_22J_2365"> <div class="divNumber">119.</div> <div class="p"> <table class="singleColumn"> <tr> <td> <div class="pN">2365</div> <div class="G">“Kāmāhaṁ baḷisaṁ brūmi,</div> </td> </tr> <tr> <td> <div class="G">hatthiassaṁ salohitaṁ;</div> </td> </tr> <tr> <td> <div class="G">Cattāhaṁ ubbhataṁ brūmi,</div> </td> </tr> <tr> <td> <div class="G">evaṁ jānāhi khattiya”.</div> </td> </tr> </table> </div>
</div>
<div class="q" id="p_22J_2366"> <div class="divNumber">120.</div> <div class="p"> <table class="singleColumn"> <tr> <td> <div class="pN">2366</div> <div class="G">“Ciñcamāṇavikā mātā,</div> </td> </tr> <tr> <td> <div class="G">devadatto ca me pitā;</div> </td> </tr> <tr> <td> <div class="G">Ānando paṇḍito nāgo,</div> </td> </tr> <tr> <td> <div class="G">sāriputto ca devatā;</div> </td> </tr> <tr> <td> <div class="G">Rājaputto ahaṁ āsiṁ,</div> </td> </tr> <tr> <td> <div class="G">evaṁ dhāretha jātakan”ti.</div> </td> </tr> </table> </div>
</div>
<div class="CENTER" id="p_22J_2367">
<span class="pN">2367</span>Mahāpadumajātakaṁ navamaṁ.</div>
</html>

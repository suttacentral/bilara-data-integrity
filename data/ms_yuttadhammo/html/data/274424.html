<html>
<div class="i">4.1.16 Dukkarapañhāsutta</div>
<div class="h">Jambukhādakasaṁyutta</div>
<div class="h">Jambukhādakavagga</div>
<div class="h">Dukkarapañhāsutta</div>
<div class="q" id="p_13S4_1358"> <div class="divNumber">329.</div> <div class="p">
<span class="pN">1358</span>“Kiṁ nu kho, āvuso sāriputta, imasmiṁ dhammavinaye dukkaran”ti? “Pabbajjā kho, āvuso, imasmiṁ dhammavinaye dukkarā”ti. “Pabbajitena panāvuso, kiṁ dukkaran”ti? “Pabbajitena kho, āvuso, abhirati dukkarā”ti. “Abhiratena panāvuso, kiṁ dukkaran”ti? “Abhiratena kho, āvuso, dhammānudhammappaṭipatti dukkarā”ti. “Kīvaciraṁ panāvuso, dhammānudhammappaṭipanno bhikkhu arahaṁ assā”ti? “Naciraṁ, āvuso”ti. </div>
</div>
<div class="CENTER" id="p_13S4_1359">
<span class="pN">1359</span>Soḷasamaṁ.</div>
<div class="ENDH3" id="p_13S4_1360">
<span class="pN">1360</span>Jambukhādakasaṁyuttaṁ samattaṁ.</div>
<div class="SUMMARY" id="p_13S4_1361">
<span class="pN">1361</span><span class="firstLetter">T</span>assuddānaṁ</div>
<div class="q" id="p_13S4_1362"> <div class="p"> <table class="singleColumn"> <tr> <td> <div class="pN">1362</div> <div class="G">Nibbānaṁ arahattañca,</div> </td> </tr> <tr> <td> <div class="G">dhammavādī kimatthiyaṁ;</div> </td> </tr> <tr> <td> <div class="G">Assāso paramassāso,</div> </td> </tr> <tr> <td> <div class="G">vedanā āsavāvijjā;</div> </td> </tr> <tr> <td> <div class="G">Taṇhā oghā upādānaṁ,</div> </td> </tr> <tr> <td> <div class="G">bhavo dukkhañca sakkāyo.</div> </td> </tr> </table> </div>
</div>
<div class="CENTER" id="p_13S4_1363">
<span class="pN">1363</span>Imasmiṁ dhammavinaye dukkaranti.</div>
</html>

<html>
<div class="i">1.10.1.3 Kāyānupassanāsampajānapabba</div>
<div class="h">Mūlapariyāyavagga</div>
<div class="h">Mahāsatipaṭṭhānasutta</div>
<div class="h">Kāyānupassanā</div>
<div class="h">Kāyānupassanāsampajānapabba</div>
<div class="q" id="p_9M_314"> <div class="divNumber">109.</div> <div class="p">
<span class="pN">314</span>Puna caparaṁ, bhikkhave, bhikkhu abhikkante paṭikkante sampajānakārī hoti, ālokite vilokite sampajānakārī hoti, samiñjite pasārite sampajānakārī hoti, saṅghāṭipattacīvaradhāraṇe sampajānakārī hoti, asite pīte khāyite sāyite sampajānakārī hoti, uccārapassāvakamme sampajānakārī hoti, gate ṭhite nisinne sutte jāgarite bhāsite tuṇhībhāve sampajānakārī hoti. </div>
</div>
<div class="q" id="p_9M_315"> <div class="p">
<span class="pN">315</span>Iti ajjhattaṁ vā kāye kāyānupassī viharati…pe… evampi kho, bhikkhave, bhikkhu kāye kāyānupassī viharati. </div>
</div>
<div class="CENTER" id="p_9M_316">
<span class="pN">316</span>Sampajānapabbaṁ niṭṭhitaṁ.</div>
</html>

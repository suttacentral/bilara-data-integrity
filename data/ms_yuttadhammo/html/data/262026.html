<html>
<div class="i"> Hetu</div>
<div class="h">Kusalattika</div>
<div class="h">Paṭiccādivāra</div>
<div class="h">Paccayacatukka</div>
<div class="h">Hetu</div>
<div class="q" id="p_40P13_2"> <div class="divNumber">1.</div> <div class="p">
<span class="pN">2</span>Kusalaṁ dhammaṁ paṭicca nakusalo dhammo uppajjati hetupaccayā—  kusale khandhe paṭicca cittasamuṭṭhānaṁ rūpaṁ. Kusalaṁ dhammaṁ paṭicca naakusalo dhammo uppajjati hetupaccayā—  kusalaṁ ekaṁ khandhaṁ paṭicca tayo khandhā cittasamuṭṭhānañca rūpaṁ…pe…  kusalaṁ dhammaṁ paṭicca naabyākato dhammo uppajjati hetupaccayā—  kusalaṁ ekaṁ khandhaṁ paṭicca tayo khandhā…pe…  kusalaṁ dhammaṁ paṭicca naakusalo ca naabyākato ca dhammā uppajjanti hetupaccayā—  kusalaṁ ekaṁ khandhaṁ paṭicca tayo khandhā…pe…  kusalaṁ dhammaṁ paṭicca nakusalo ca naakusalo ca dhammā uppajjanti hetupaccayā—  kusale khandhe paṭicca cittasamuṭṭhānaṁ rūpaṁ. (5) </div>
</div>
<div class="q" id="p_40P13_3"> <div class="divNumber">2.</div> <div class="p">
<span class="pN">3</span>Akusalaṁ dhammaṁ paṭicca naakusalo dhammo uppajjati hetupaccayā—  akusale khandhe paṭicca cittasamuṭṭhānaṁ rūpaṁ. Akusalaṁ dhammaṁ paṭicca nakusalo dhammo uppajjati hetupaccayā—  akusalaṁ ekaṁ khandhaṁ paṭicca tayo khandhā cittasamuṭṭhānañca rūpaṁ…pe…  akusalaṁ dhammaṁ paṭicca naabyākato dhammo uppajjati hetupaccayā. Akusalaṁ dhammaṁ paṭicca nakusalo ca naabyākato ca dhammā uppajjanti hetupaccayā. Akusalaṁ dhammaṁ paṭicca nakusalo ca naakusalo ca dhammā uppajjanti hetupaccayā. (5) </div>
</div>
<div class="q" id="p_40P13_4"> <div class="divNumber">3.</div> <div class="p">
<span class="pN">4</span>Abyākataṁ dhammaṁ paṭicca nakusalo dhammo uppajjati hetupaccayā—  vipākābyākataṁ kiriyābyākataṁ ekaṁ khandhaṁ paṭicca tayo khandhā cittasamuṭṭhānañca rūpaṁ…pe…  paṭisandhikkhaṇe…pe…  ekaṁ mahābhūtaṁ paṭicca tayo mahābhūtā…pe…  dve mahābhūte paṭicca dve mahābhūtā, mahābhūte paṭicca cittasamuṭṭhānaṁ rūpaṁ. Abyākataṁ dhammaṁ paṭicca naakusalo dhammo uppajjati hetupaccayā—  vipākābyākataṁ…pe…  paṭisandhikkhaṇe…pe…  mahābhūtaṁ…pe…  abyākataṁ dhammaṁ paṭicca nakusalo ca naakusalo ca dhammā uppajjanti hetupaccayā—  vipākābyākataṁ kiriyābyākataṁ…pe… . (3) (Saṁkhittaṁ.) </div>
</div>
<div class="q" id="p_40P13_5"> <div class="divNumber">4.</div> <div class="p">
<span class="pN">5</span>Kusalañca abyākatañca dhammaṁ paṭicca nakusalo dhammo uppajjati hetupaccayā—  kusale khandhe ca mahābhūte ca paṭicca cittasamuṭṭhānaṁ rūpaṁ. Kusalañca abyākatañca dhammaṁ paṭicca naakusalo dhammo uppajjati hetupaccayā. Kusalañca abyākatañca dhammaṁ paṭicca nakusalo ca naakusalo ca dhammā uppajjanti hetupaccayā. (3) </div>
</div>
<div class="q" id="p_40P13_6"> <div class="p">
<span class="pN">6</span>Akusalañca abyākatañca dhammaṁ paṭicca nakusalo dhammo uppajjati hetupaccayā. Akusalañca abyākatañca dhammaṁ paṭicca naakusalo dhammo uppajjati hetupaccayā. Akusalañca abyākatañca dhammaṁ paṭicca nakusalo ca naakusalo ca dhammā uppajjanti hetupaccayā. (3) (Cittasamuṭṭhānarūpameva ettha vattati, ekūnavīsati pañhā kātabbā.) </div>
</div>
</html>

<html>
<div class="i">13.1.20--27 Ṭhitimūlakavuṭṭhānasuttādiaṭṭhaka</div>
<div class="h">Jhānasaṁyutta</div>
<div class="h">Jhānavagga</div>
<div class="h">Ṭhitimūlakavuṭṭhānasuttādiaṭṭhaka</div>
<div class="q" id="p_13S3_1320"> <div class="divNumber">681--688.</div> <div class="p">
<span class="pN">1320</span>Sāvatthinidānaṁ. “Cattārome, bhikkhave, jhāyī. Katame cattāro? Idha, bhikkhave, ekacco jhāyī samādhismiṁ ṭhitikusalo hoti, na samādhismiṁ vuṭṭhānakusalo. Idha pana, bhikkhave, ekacco jhāyī samādhismiṁ vuṭṭhānakusalo hoti, na samādhismiṁ ṭhitikusalo. Idha pana, bhikkhave, ekacco jhāyī neva samādhismiṁ ṭhitikusalo hoti, na ca samādhismiṁ vuṭṭhānakusalo. Idha pana, bhikkhave, ekacco jhāyī samādhismiṁ ṭhitikusalo ca hoti, samādhismiṁ vuṭṭhānakusalo ca. Tatra, bhikkhave, yvāyaṁ jhāyī…pe…  uttamo ca pavaro cā”ti. </div>
</div>
<div class="CENTER" id="p_13S3_1321">
<span class="pN">1321</span>Vīsatimaṁ.</div>
<div class="CENTER" id="p_13S3_1322">
<span class="pN">1322</span>(Purimamūlakāni viya yāva sattavīsatimā ṭhitimūlakasappāyakārīsuttā aṭṭha suttāni pūretabbāni. Ṭhitimūlakaṁ.)</div>
</html>

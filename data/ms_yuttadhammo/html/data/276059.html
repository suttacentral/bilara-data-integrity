<html>
<div class="i">6.1.15--21 Aparadutiyajhānasuttādi</div>
<div class="h">Chaṭṭhapaṇṇāsaka</div>
<div class="h">Upasampadāvagga</div>
<div class="h">Aparadutiyajhānasuttādi</div>
<div class="q" id="p_16A5_1370"> <div class="divNumber">265--271.</div> <div class="p">
<span class="pN">1370</span>“Pañcime, bhikkhave, dhamme appahāya abhabbo dutiyaṁ jhānaṁ… tatiyaṁ jhānaṁ… catutthaṁ jhānaṁ… sotāpattiphalaṁ… sakadāgāmiphalaṁ… anāgāmiphalaṁ… arahattaṁ sacchikātuṁ. Katame pañca? Āvāsamacchariyaṁ, kulamacchariyaṁ, lābhamacchariyaṁ, vaṇṇamacchariyaṁ, akataññutaṁ akataveditaṁ. Ime kho, bhikkhave, pañca dhamme appahāya abhabbo arahattaṁ sacchikātuṁ. </div>
</div>
<div class="q" id="p_16A5_1371"> <div class="p">
<span class="pN">1371</span>Pañcime, bhikkhave, dhamme pahāya bhabbo dutiyaṁ jhānaṁ… tatiyaṁ jhānaṁ… catutthaṁ jhānaṁ… sotāpattiphalaṁ… sakadāgāmiphalaṁ… anāgāmiphalaṁ… arahattaṁ sacchikātuṁ. Katame pañca? Āvāsamacchariyaṁ, kulamacchariyaṁ, lābhamacchariyaṁ, vaṇṇamacchariyaṁ, akataññutaṁ akataveditaṁ. Ime kho, bhikkhave, pañca dhamme pahāya bhabbo arahattaṁ sacchikātun”ti. </div>
</div>
<div class="CENTER" id="p_16A5_1372">
<span class="pN">1372</span>Ekavīsatimaṁ.</div>
<div class="CENTER" id="p_16A5_1373">
<span class="pN">1373</span>Upasampadāvaggo chaṭṭho.</div>
</html>

<html>
<div class="i"> Hetu</div>
<div class="h">Piṭṭhiduka</div>
<div class="h">Sukhasahagataduka</div>
<div class="h">Paṭiccādivāra</div>
<div class="h">Paccayānulomādi</div>
<div class="h">Hetu</div>
<div class="q" id="p_38P2_4440"> <div class="divNumber">168.</div> <div class="p">
<span class="pN">4440</span>Sukhasahagataṁ dhammaṁ paṭicca sukhasahagato dhammo uppajjati hetupaccayā— sukhasahagataṁ ekaṁ khandhaṁ paṭicca dve khandhā, dve khandhe paṭicca eko khandho; paṭisandhikkhaṇe…pe…. Sukhasahagataṁ dhammaṁ paṭicca nasukhasahagato dhammo uppajjati hetupaccayā— sukhasahagate khandhe paṭicca sukhaṁ cittasamuṭṭhānañca rūpaṁ. (Evaṁ sukhasahagatadukaṁ vitthāretabbaṁ, yathā sappītikadukassa anulomapaṭiccavāro.) </div>
</div>
<div class="q" id="p_38P2_4441"> <div class="p">
<span class="pN">4441</span>Hetuyā nava, ārammaṇe nava…pe… purejāte cha, āsevane cha, kamme nava…pe… avigate nava. </div>
</div>
<div class="CENTER" id="p_38P2_4442">
<span class="pN">4442</span>Anulomaṁ.</div>
<div class="q" id="p_38P2_4443"> <div class="divNumber">169.</div> <div class="p">
<span class="pN">4443</span>Sukhasahagataṁ dhammaṁ paṭicca sukhasahagato dhammo uppajjati nahetupaccayā— ahetukaṁ sukhasahagataṁ ekaṁ khandhaṁ paṭicca dve khandhā, dve khandhe…pe… (mūlaṁ kātabbaṁ.) Ahetuke sukhasahagate khandhe paṭicca sukhañca cittasamuṭṭhānañca rūpaṁ. Sukhasahagataṁ dhammaṁ paṭicca sukhasahagato ca nasukhasahagato ca dhammā uppajjanti nahetupaccayā— ahetukaṁ sukhasahagataṁ ekaṁ khandhaṁ paṭicca dve khandhā sukhañca cittasamuṭṭhānañca rūpaṁ, dve khandhe…pe…. (3) </div>
</div>
<div class="q" id="p_38P2_4444"> <div class="p">
<span class="pN">4444</span>Nasukhasahagataṁ dhammaṁ paṭicca nasukhasahagato dhammo uppajjati nahetupaccayā— ahetukaṁ nasukhasahagataṁ ekaṁ khandhaṁ paṭicca tayo khandhā cittasamuṭṭhānañca rūpaṁ…pe… dve khandhe…pe… ahetukaṁ sukhaṁ paṭicca cittasamuṭṭhānaṁ rūpaṁ; ahetukapaṭisandhikkhaṇe nasukhasahagataṁ ekaṁ khandhaṁ paṭicca tayo khandhā kaṭattā ca rūpaṁ…pe… dve khandhe…pe… khandhe paṭicca vatthu, vatthuṁ paṭicca khandhā, ekaṁ mahābhūtaṁ…pe…. (Yāva asaññasattā) Vicikicchāsahagate uddhaccasahagate khandhe paṭicca vicikicchāsahagato uddhaccasahagato moho. (Yathā sappītike nahetupaccayasadisaṁ, ninnānaṁ sabbatthameva nava pañhā.) </div>
</div>
<div class="q" id="p_38P2_4445"> <div class="p">
<span class="pN">4445</span>Nahetuyā nava, naārammaṇe tīṇi…pe… naupanissaye tīṇi, napurejāte nava, napacchājāte nava, naāsevane nava, nakamme cattāri, navipāke nava, naāhāre ekaṁ, naindriye ekaṁ, najhāne cha, namagge nava, nasampayutte tīṇi, navippayutte cha, nonatthiyā tīṇi, novigate tīṇi. </div>
</div>
<div class="CENTER" id="p_38P2_4446">
<span class="pN">4446</span>Paccanīyaṁ.</div>
<div class="q" id="p_38P2_4447"> <div class="p">
<span class="pN">4447</span>(Evaṁ itare dve gaṇanāpi sahajātavāropi paṭiccavārasadisā. Paccayavāre pavattipi paṭisandhipi vitthāretabbā, yathā sappītikadukapaccayavārapaccanīyepi pavatte vatthu ca vitthāretabbaṁ, yathā sappītikaduke ekoyeva moho, evaṁ itare dve gaṇanāpi nissayavāropi saṁsaṭṭhavāropi sampayuttavāropi yathā sappītikadukaṁ, evaṁ kātabbaṁ.) </div>
</div>
</html>

<html>
<div class="i">56.4 Kimilattheraapadāna</div>
<div class="h">Yasavagga</div>
<div class="h">Kimilattheraapadāna</div>
<div class="q" id="p_20Ap1_7718"> <div class="divNumber">42.</div> <div class="p"> <table class="singleColumn"> <tr> <td> <div class="pN">7718</div> <div class="G">“Nibbute kakusandhamhi,</div> </td> </tr> <tr> <td> <div class="G">brāhmaṇamhi vusīmati;</div> </td> </tr> <tr> <td> <div class="G">Gahetvā salalaṁ mālaṁ,</div> </td> </tr> <tr> <td> <div class="G">maṇḍapaṁ kārayiṁ ahaṁ.</div> </td> </tr> </table> </div>
</div>
<div class="q" id="p_20Ap1_7719"> <div class="divNumber">43.</div> <div class="p"> <table class="singleColumn"> <tr> <td> <div class="pN">7719</div> <div class="G">Tāvatiṁsaṁ gato santo,</div> </td> </tr> <tr> <td> <div class="G">labhimha byamhamuttamaṁ;</div> </td> </tr> <tr> <td> <div class="G">Aññe devetirocāmi,</div> </td> </tr> <tr> <td> <div class="G">puññakammassidaṁ phalaṁ.</div> </td> </tr> </table> </div>
</div>
<div class="q" id="p_20Ap1_7720"> <div class="divNumber">44.</div> <div class="p"> <table class="singleColumn"> <tr> <td> <div class="pN">7720</div> <div class="G">Divā vā yadi vā rattiṁ,</div> </td> </tr> <tr> <td> <div class="G">caṅkamanto ṭhito cahaṁ;</div> </td> </tr> <tr> <td> <div class="G">Channo salalapupphehi,</div> </td> </tr> <tr> <td> <div class="G">puññakammassidaṁ phalaṁ.</div> </td> </tr> </table> </div>
</div>
<div class="q" id="p_20Ap1_7721"> <div class="divNumber">45.</div> <div class="p"> <table class="singleColumn"> <tr> <td> <div class="pN">7721</div> <div class="G">Imasmiṁyeva kappamhi,</div> </td> </tr> <tr> <td> <div class="G">yaṁ buddhamabhipūjayiṁ;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">buddhapūjāyidaṁ phalaṁ.</div> </td> </tr> </table> </div>
</div>
<div class="q" id="p_20Ap1_7722"> <div class="divNumber">46.</div> <div class="p"> <table class="singleColumn"> <tr> <td> <div class="pN">7722</div> <div class="G">Kilesā jhāpitā mayhaṁ,</div> </td> </tr> <tr> <td> <div class="G">…pe…</div> </td> </tr> <tr> <td> <div class="G">viharāmi anāsavo.</div> </td> </tr> </table> </div>
</div>
<div class="q" id="p_20Ap1_7723"> <div class="divNumber">47.</div> <div class="p"> <table class="singleColumn"> <tr> <td> <div class="pN">7723</div> <div class="G">Svāgataṁ vata me āsi,</div> </td> </tr> <tr> <td> <div class="G">…pe…</div> </td> </tr> <tr> <td> <div class="G">kataṁ buddhassa sāsanaṁ.</div> </td> </tr> </table> </div>
</div>
<div class="q" id="p_20Ap1_7724"> <div class="divNumber">48.</div> <div class="p"> <table class="singleColumn"> <tr> <td> <div class="pN">7724</div> <div class="G">Paṭisambhidā catasso,</div> </td> </tr> <tr> <td> <div class="G">…pe…</div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_7725"> <div class="p">
<span class="pN">7725</span>Itthaṁ sudaṁ āyasmā kimilo thero imā gāthāyo abhāsitthāti. </div>
</div>
<div class="CENTER" id="p_20Ap1_7726">
<span class="pN">7726</span>Kimilattherassāpadānaṁ catutthaṁ.</div>
</html>

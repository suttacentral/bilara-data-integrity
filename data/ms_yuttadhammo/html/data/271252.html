<html>
<div class="i">2.1.1.4 Paccanīkapuggala</div>
<div class="h">Pavattivāra</div>
<div class="h">Uppādavāra</div>
<div class="h">Paccuppannavāra</div>
<div class="h">Paccanīkapuggala</div>
<div class="q" id="p_33Y3_410"> <div class="divNumber">28.</div> <div class="p">
<span class="pN">410</span>»  Yassa cakkhāyatanaṁ nuppajjati tassa sotāyatanaṁ nuppajjatīti? </div>
</div>
<div class="q" id="p_33Y3_411"> <div class="p">
<span class="pN">411</span>Acakkhukānaṁ sasotakānaṁ upapajjantānaṁ tesaṁ cakkhāyatanaṁ nuppajjati, no ca tesaṁ sotāyatanaṁ nuppajjati. Sabbesaṁ cavantānaṁ acakkhukānaṁ asotakānaṁ upapajjantānaṁ tesaṁ cakkhāyatanañca nuppajjati sotāyatanañca nuppajjati. </div>
</div>
<div class="q" id="p_33Y3_412"> <div class="p">
<span class="pN">412</span>«  Yassa vā pana sotāyatanaṁ nuppajjati tassa cakkhāyatanaṁ nuppajjatīti? </div>
</div>
<div class="q" id="p_33Y3_413"> <div class="p">
<span class="pN">413</span>Asotakānaṁ sacakkhukānaṁ upapajjantānaṁ tesaṁ sotāyatanaṁ nuppajjati, no ca tesaṁ cakkhāyatanaṁ nuppajjati. Sabbesaṁ cavantānaṁ asotakānaṁ acakkhukānaṁ upapajjantānaṁ tesaṁ sotāyatanañca nuppajjati cakkhāyatanañca nuppajjati. </div>
</div>
<div class="q" id="p_33Y3_414"> <div class="p">
<span class="pN">414</span>»  Yassa cakkhāyatanaṁ nuppajjati tassa ghānāyatanaṁ nuppajjatīti? </div>
</div>
<div class="q" id="p_33Y3_415"> <div class="p">
<span class="pN">415</span>Acakkhukānaṁ saghānakānaṁ upapajjantānaṁ tesaṁ cakkhāyatanaṁ nuppajjati, no ca tesaṁ ghānāyatanaṁ nuppajjati. Sabbesaṁ cavantānaṁ acakkhukānaṁ aghānakānaṁ upapajjantānaṁ tesaṁ cakkhāyatanañca nuppajjati ghānāyatanañca nuppajjati. </div>
</div>
<div class="q" id="p_33Y3_416"> <div class="p">
<span class="pN">416</span>«  Yassa vā pana ghānāyatanaṁ nuppajjati tassa cakkhāyatanaṁ nuppajjatīti? </div>
</div>
<div class="q" id="p_33Y3_417"> <div class="p">
<span class="pN">417</span>Aghānakānaṁ sacakkhukānaṁ upapajjantānaṁ tesaṁ ghānāyatanaṁ nuppajjati, no ca tesaṁ cakkhāyatanaṁ nuppajjati. Sabbesaṁ cavantānaṁ aghānakānaṁ acakkhukānaṁ upapajjantānaṁ tesaṁ ghānāyatanañca nuppajjati cakkhāyatanañca nuppajjati. </div>
</div>
<div class="q" id="p_33Y3_418"> <div class="p">
<span class="pN">418</span>»  Yassa cakkhāyatanaṁ nuppajjati tassa rūpāyatanaṁ nuppajjatīti? </div>
</div>
<div class="q" id="p_33Y3_419"> <div class="p">
<span class="pN">419</span>Acakkhukānaṁ sarūpakānaṁ upapajjantānaṁ tesaṁ cakkhāyatanaṁ nuppajjati, no ca tesaṁ rūpāyatanaṁ nuppajjati. Sabbesaṁ cavantānaṁ arūpakānaṁ upapajjantānaṁ tesaṁ cakkhāyatanañca nuppajjati rūpāyatanañca nuppajjati. </div>
</div>
<div class="q" id="p_33Y3_420"> <div class="p">
<span class="pN">420</span>«  Yassa vā pana rūpāyatanaṁ nuppajjati tassa cakkhāyatanaṁ nuppajjatīti? Āmantā. </div>
</div>
<div class="q" id="p_33Y3_421"> <div class="p">
<span class="pN">421</span>»  Yassa cakkhāyatanaṁ nuppajjati tassa manāyatanaṁ nuppajjatīti? </div>
</div>
<div class="q" id="p_33Y3_422"> <div class="p">
<span class="pN">422</span>Acakkhukānaṁ sacittakānaṁ upapajjantānaṁ tesaṁ cakkhāyatanaṁ nuppajjati, no ca tesaṁ manāyatanaṁ nuppajjati. Sabbesaṁ cavantānaṁ acittakānaṁ upapajjantānaṁ tesaṁ cakkhāyatanañca nuppajjati manāyatanañca nuppajjati. </div>
</div>
<div class="q" id="p_33Y3_423"> <div class="p">
<span class="pN">423</span>«  Yassa vā pana manāyatanaṁ nuppajjati tassa cakkhāyatanaṁ nuppajjatīti? Āmantā. </div>
</div>
<div class="q" id="p_33Y3_424"> <div class="p">
<span class="pN">424</span>»  Yassa cakkhāyatanaṁ nuppajjati tassa dhammāyatanaṁ nuppajjatīti? </div>
</div>
<div class="q" id="p_33Y3_425"> <div class="p">
<span class="pN">425</span>Acakkhukānaṁ upapajjantānaṁ tesaṁ cakkhāyatanaṁ nuppajjati, no ca tesaṁ dhammāyatanaṁ nuppajjati. Sabbesaṁ cavantānaṁ tesaṁ cakkhāyatanañca nuppajjati dhammāyatanañca nuppajjati. </div>
</div>
<div class="q" id="p_33Y3_426"> <div class="p">
<span class="pN">426</span>«  Yassa vā pana dhammāyatanaṁ nuppajjati tassa cakkhāyatanaṁ nuppajjatīti? Āmantā. (Cakkhāyatanamūlakaṁ.) </div>
</div>
<div class="q" id="p_33Y3_427"> <div class="divNumber">29.</div> <div class="p">
<span class="pN">427</span>»  Yassa ghānāyatanaṁ nuppajjati tassa rūpāyatanaṁ nuppajjatīti? </div>
</div>
<div class="q" id="p_33Y3_428"> <div class="p">
<span class="pN">428</span>Aghānakānaṁ sarūpakānaṁ upapajjantānaṁ tesaṁ ghānāyatanaṁ nuppajjati, no ca tesaṁ rūpāyatanaṁ nuppajjati. Sabbesaṁ cavantānaṁ arūpakānaṁ upapajjantānaṁ tesaṁ ghānāyatanañca nuppajjati rūpāyatanañca nuppajjati. </div>
</div>
<div class="q" id="p_33Y3_429"> <div class="p">
<span class="pN">429</span>«  Yassa vā pana rūpāyatanaṁ nuppajjati tassa ghānāyatanaṁ nuppajjatīti? Āmantā. </div>
</div>
<div class="q" id="p_33Y3_430"> <div class="p">
<span class="pN">430</span>»  Yassa ghānāyatanaṁ nuppajjati tassa manāyatanaṁ nuppajjatīti? </div>
</div>
<div class="q" id="p_33Y3_431"> <div class="p">
<span class="pN">431</span>Aghānakānaṁ sacittakānaṁ upapajjantānaṁ tesaṁ ghānāyatanaṁ nuppajjati, no ca tesaṁ manāyatanaṁ nuppajjati. Sabbesaṁ cavantānaṁ acittakānaṁ upapajjantānaṁ tesaṁ ghānāyatanañca nuppajjati manāyatanañca nuppajjati. </div>
</div>
<div class="q" id="p_33Y3_432"> <div class="p">
<span class="pN">432</span>«  Yassa vā pana manāyatanaṁ nuppajjati tassa ghānāyatanaṁ nuppajjatīti? Āmantā. </div>
</div>
<div class="q" id="p_33Y3_433"> <div class="p">
<span class="pN">433</span>»  Yassa ghānāyatanaṁ nuppajjati tassa dhammāyatanaṁ nuppajjatīti? </div>
</div>
<div class="q" id="p_33Y3_434"> <div class="p">
<span class="pN">434</span>Aghānakānaṁ upapajjantānaṁ tesaṁ ghānāyatanaṁ nuppajjati, no ca tesaṁ dhammāyatanaṁ nuppajjati. Sabbesaṁ cavantānaṁ tesaṁ ghānāyatanañca nuppajjati dhammāyatanañca nuppajjati. </div>
</div>
<div class="q" id="p_33Y3_435"> <div class="p">
<span class="pN">435</span>«  Yassa vā pana dhammāyatanaṁ nuppajjati tassa ghānāyatanaṁ nuppajjatīti? Āmantā. (Ghānāyatanamūlakaṁ.) </div>
</div>
<div class="q" id="p_33Y3_436"> <div class="divNumber">30.</div> <div class="p">
<span class="pN">436</span>»  Yassa rūpāyatanaṁ nuppajjati tassa manāyatanaṁ nuppajjatīti? </div>
</div>
<div class="q" id="p_33Y3_437"> <div class="p">
<span class="pN">437</span>Arūpakānaṁ upapajjantānaṁ tesaṁ rūpāyatanaṁ nuppajjati, no ca tesaṁ manāyatanaṁ nuppajjati. Sabbesaṁ cavantānaṁ tesaṁ rūpāyatanañca nuppajjati manāyatanañca nuppajjati. </div>
</div>
<div class="q" id="p_33Y3_438"> <div class="p">
<span class="pN">438</span>«  Yassa vā pana manāyatanaṁ nuppajjati tassa rūpāyatanaṁ nuppajjatīti? </div>
</div>
<div class="q" id="p_33Y3_439"> <div class="p">
<span class="pN">439</span>Acittakānaṁ upapajjantānaṁ tesaṁ manāyatanaṁ nuppajjati, no ca tesaṁ rūpāyatanaṁ nuppajjati. Sabbesaṁ cavantānaṁ tesaṁ manāyatanañca nuppajjati rūpāyatanañca nuppajjati. </div>
</div>
<div class="q" id="p_33Y3_440"> <div class="p">
<span class="pN">440</span>»  Yassa rūpāyatanaṁ nuppajjati tassa dhammāyatanaṁ nuppajjatīti? </div>
</div>
<div class="q" id="p_33Y3_441"> <div class="p">
<span class="pN">441</span>Arūpakānaṁ upapajjantānaṁ tesaṁ rūpāyatanaṁ nuppajjati, no ca tesaṁ dhammāyatanaṁ nuppajjati. Sabbesaṁ cavantānaṁ tesaṁ rūpāyatanañca nuppajjati dhammāyatanañca nuppajjati. </div>
</div>
<div class="q" id="p_33Y3_442"> <div class="p">
<span class="pN">442</span>«  Yassa vā pana dhammāyatanaṁ nuppajjati tassa rūpāyatanaṁ nuppajjatīti? Āmantā. (Rūpāyatanamūlakaṁ.) </div>
</div>
<div class="q" id="p_33Y3_443"> <div class="divNumber">31.</div> <div class="p">
<span class="pN">443</span>»  Yassa manāyatanaṁ nuppajjati tassa dhammāyatanaṁ nuppajjatīti? </div>
</div>
<div class="q" id="p_33Y3_444"> <div class="p">
<span class="pN">444</span>Acittakānaṁ upapajjantānaṁ tesaṁ manāyatanaṁ nuppajjati, no ca tesaṁ dhammāyatanaṁ nuppajjati. Sabbesaṁ cavantānaṁ tesaṁ manāyatanañca nuppajjati dhammāyatanañca nuppajjati. </div>
</div>
<div class="q" id="p_33Y3_445"> <div class="p">
<span class="pN">445</span>«  Yassa vā pana dhammāyatanaṁ nuppajjati tassa manāyatanaṁ nuppajjatīti? Āmantā. (Manāyatanamūlakaṁ.) </div>
</div>
</html>

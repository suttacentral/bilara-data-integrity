<html>
<div class="i">2.1.2.8 Uppajjamānuppannavāra</div>
<div class="h">Niddesa</div>
<div class="h">Suddhacittasāmañña</div>
<div class="h">Dhammavāra</div>
<div class="h">Uppajjamānuppannavāra</div>
<div class="q" id="p_34Y8_456"> <div class="divNumber">97.</div> <div class="p">
<span class="pN">456</span>»  Yaṁ cittaṁ uppajjamānaṁ taṁ cittaṁ uppannanti? Āmantā. </div>
</div>
<div class="q" id="p_34Y8_457"> <div class="p">
<span class="pN">457</span>«  Yaṁ vā pana cittaṁ uppannaṁ taṁ cittaṁ uppajjamānanti? </div>
</div>
<div class="q" id="p_34Y8_458"> <div class="p">
<span class="pN">458</span>Bhaṅgakkhaṇe cittaṁ uppannaṁ, no ca taṁ cittaṁ uppajjamānaṁ. Uppādakkhaṇe cittaṁ uppannañceva uppajjamānañca. </div>
</div>
<div class="q" id="p_34Y8_459"> <div class="p">
<span class="pN">459</span>»  Yaṁ cittaṁ na uppajjamānaṁ taṁ cittaṁ na uppannanti? </div>
</div>
<div class="q" id="p_34Y8_460"> <div class="p">
<span class="pN">460</span>Bhaṅgakkhaṇe cittaṁ na uppajjamānaṁ, no ca taṁ cittaṁ na uppannaṁ. Atītānāgataṁ cittaṁ na ceva uppajjamānaṁ na ca uppannaṁ. </div>
</div>
<div class="q" id="p_34Y8_461"> <div class="p">
<span class="pN">461</span>«  Yaṁ vā pana cittaṁ na uppannaṁ taṁ cittaṁ na uppajjamānanti? Āmantā. </div>
</div>
</html>

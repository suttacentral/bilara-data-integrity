<html>
<div class="i"> Vippayutta</div>
<div class="h">Cūḷantaraduka</div>
<div class="h">Sappaṭighaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Vippayutta</div>
<div class="q" id="p_38P2_724"> <div class="divNumber">82.</div> <div class="p">
<span class="pN">724</span>Sappaṭigho dhammo appaṭighassa dhammassa vippayuttapaccayena paccayo. <span class="bold">Purejātaṁ</span>— cakkhāyatanaṁ cakkhuviññāṇassa…pe… kāyāyatanaṁ kāyaviññāṇassa vippayuttapaccayena paccayo. (1) </div>
</div>
<div class="q" id="p_38P2_725"> <div class="p">
<span class="pN">725</span>Appaṭigho dhammo appaṭighassa dhammassa vippayuttapaccayena paccayo— sahajātaṁ, purejātaṁ, pacchājātaṁ. <span class="bold">Sahajātā</span>— appaṭighā khandhā appaṭighānaṁ cittasamuṭṭhānānaṁ rūpānaṁ vippayuttapaccayena paccayo; paṭisandhikkhaṇe…pe… khandhā vatthussa vippayuttapaccayena paccayo, vatthu khandhānaṁ vippayuttapaccayena paccayo. <span class="bold">Purejātaṁ</span>— vatthu appaṭighānaṁ khandhānaṁ vippayuttapaccayena paccayo. <span class="bold">Pacchājātā</span>— appaṭighā khandhā purejātassa imassa appaṭighassa kāyassa vippayuttapaccayena paccayo. (1) </div>
</div>
<div class="q" id="p_38P2_726"> <div class="p">
<span class="pN">726</span>Appaṭigho dhammo sappaṭighassa dhammassa vippayuttapaccayena paccayo— sahajātaṁ, pacchājātaṁ. <span class="bold">Sahajātā</span>— appaṭighā khandhā sappaṭighānaṁ cittasamuṭṭhānānaṁ rūpānaṁ vippayuttapaccayena paccayo; paṭisandhikkhaṇe…pe…. <span class="bold">Pacchājātā</span>— appaṭighā khandhā purejātassa imassa sappaṭighassa kāyassa vippayuttapaccayena paccayo. (2) </div>
</div>
<div class="q" id="p_38P2_727"> <div class="p">
<span class="pN">727</span>Appaṭigho dhammo sappaṭighassa ca appaṭighassa ca dhammassa vippayuttapaccayena paccayo— sahajātaṁ, pacchājātaṁ. <span class="bold">Sahajātā</span>— appaṭighā khandhā sappaṭighānañca appaṭighānañca cittasamuṭṭhānānaṁ rūpānaṁ vippayuttapaccayena paccayo; paṭisandhikkhaṇe…pe…. <span class="bold">Pacchājātā</span>— appaṭighā khandhā purejātassa imassa sappaṭighassa ca appaṭighassa ca kāyassa vippayuttapaccayena paccayo. (3) </div>
</div>
</html>

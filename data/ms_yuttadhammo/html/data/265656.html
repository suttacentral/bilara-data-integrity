<html>
<div class="i"> Anantarādi</div>
<div class="h">Piṭṭhiduka</div>
<div class="h">Upekkhāsahagataduka</div>
<div class="h">Pañhāvāra</div>
<div class="h">Paccayānulomādi</div>
<div class="h">Vibhaṅgavāra</div>
<div class="h">Anantarādi</div>
<div class="q" id="p_38P2_4494"> <div class="divNumber">187.</div> <div class="p">
<span class="pN">4494</span>Upekkhāsahagato dhammo upekkhāsahagatassa dhammassa anantarapaccayena paccayo— purimā purimā upekkhāsahagatā khandhā pacchimānaṁ pacchimānaṁ upekkhāsahagatānaṁ khandhānaṁ anantarapaccayena paccayo. (1) </div>
</div>
<div class="q" id="p_38P2_4495"> <div class="p">
<span class="pN">4495</span>Upekkhāsahagato dhammo naupekkhāsahagatassa dhammassa anantarapaccayena paccayo— purimā purimā upekkhāsahagatā khandhā pacchimāya pacchimāya upekkhāya anantarapaccayena paccayo; upekkhāsahagataṁ cuticittaṁ naupekkhāsahagatassa upapatticittassa… āvajjanā naupekkhāsahagatānaṁ khandhānaṁ… vipākamanodhātu naupekkhāsahagatāya vipākamanoviññāṇadhātuyā… upekkhāsahagataṁ bhavaṅgaṁ naupekkhāsahagatassa bhavaṅgassa… upekkhāsahagataṁ kusalākusalaṁ naupekkhāsahagatassa vuṭṭhānassa… kiriyaṁ vuṭṭhānassa… phalaṁ vuṭṭhānassa… nirodhā vuṭṭhahantassa nevasaññānāsaññāyatanaṁ naupekkhāsahagatāya phalasamāpattiyā anantarapaccayena paccayo. (2) </div>
</div>
<div class="q" id="p_38P2_4496"> <div class="p">
<span class="pN">4496</span>Upekkhāsahagato dhammo upekkhāsahagatassa ca naupekkhāsahagatassa ca dhammassa anantarapaccayena paccayo— purimā purimā upekkhāsahagatā khandhā pacchimānaṁ pacchimānaṁ upekkhāsahagatānaṁ khandhānaṁ upekkhāya ca anantarapaccayena paccayo. (3) </div>
</div>
<div class="q" id="p_38P2_4497"> <div class="divNumber">188.</div> <div class="p">
<span class="pN">4497</span>Naupekkhāsahagato dhammo naupekkhāsahagatassa dhammassa anantarapaccayena paccayo— purimā purimā upekkhā pacchimāya pacchimāya upekkhāya anantarapaccayena paccayo; purimā purimā naupekkhāsahagatā khandhā pacchimānaṁ pacchimānaṁ naupekkhāsahagatānaṁ khandhānaṁ anantarapaccayena paccayo; anulomaṁ gotrabhussa…pe… anulomaṁ phalasamāpattiyā anantarapaccayena paccayo. (Mūlaṁ kātabbaṁ.) Purimā purimā upekkhā pacchimānaṁ pacchimānaṁ upekkhāsahagatānaṁ khandhānaṁ anantarapaccayena paccayo; naupekkhāsahagataṁ cuticittaṁ upekkhāsahagatassa upapatticittassa… naupekkhāsahagataṁ bhavaṅgaṁ āvajjanāya… kāyaviññāṇadhātu vipākamanodhātuyā… naupekkhāsahagatā vipākamanoviññāṇadhātu kiriyamanoviññāṇadhātuyā… naupekkhāsahagataṁ bhavaṅgaṁ upekkhāsahagatassa bhavaṅgassa… naupekkhāsahagataṁ kusalākusalaṁ upekkhāsahagatassa vuṭṭhānassa… kiriyaṁ vuṭṭhānassa… phalaṁ vuṭṭhānassa anantarapaccayena paccayo. (2) </div>
</div>
<div class="q" id="p_38P2_4498"> <div class="p">
<span class="pN">4498</span>Naupekkhāsahagato dhammo upekkhāsahagatassa ca naupekkhāsahagatassa ca dhammassa anantarapaccayena paccayo— purimā purimā upekkhā pacchimānaṁ pacchimānaṁ upekkhāsahagatānaṁ khandhānaṁ upekkhāya ca anantarapaccayena paccayo. (3) </div>
</div>
<div class="q" id="p_38P2_4499"> <div class="divNumber">189.</div> <div class="p">
<span class="pN">4499</span>Upekkhāsahagato ca naupekkhāsahagato ca dhammā upekkhāsahagatassa dhammassa anantarapaccayena paccayo— purimā purimā upekkhāsahagatā khandhā ca upekkhā ca pacchimānaṁ pacchimānaṁ upekkhāsahagatānaṁ khandhānaṁ anantarapaccayena paccayo. (Mūlaṁ kātabbaṁ.) Purimā purimā upekkhāsahagatā khandhā ca upekkhā ca pacchimāya pacchimāya upekkhāya anantarapaccayena paccayo; upekkhāsahagataṁ cuticittañca upekkhā ca naupekkhāsahagatassa upapatticittassa… āvajjanā ca upekkhā ca naupekkhāsahagatānaṁ khandhānaṁ… vipākamanodhātu ca upekkhā ca naupekkhāsahagatāya vipākamanoviññāṇadhātuyā… upekkhāsahagataṁ bhavaṅgañca upekkhā ca naupekkhāsahagatassa bhavaṅgassa… upekkhāsahagataṁ kusalākusalañca upekkhā ca naupekkhāsahagatassa vuṭṭhānassa… kiriyañca upekkhā ca vuṭṭhānassa… phalañca upekkhā ca vuṭṭhānassa… nirodhā vuṭṭhahantassa nevasaññānāsaññāyatanañca upekkhā ca naupekkhāsahagatāya phalasamāpattiyā anantarapaccayena paccayo. (Mūlaṁ kātabbaṁ.) Purimā purimā upekkhāsahagatā khandhā ca upekkhā ca pacchimānaṁ pacchimānaṁ upekkhāsahagatānaṁ khandhānaṁ upekkhāya ca anantarapaccayena paccayo. (3) </div>
</div>
<div class="q" id="p_38P2_4500"> <div class="p">
<span class="pN">4500</span>Samanantarapaccayena paccayo… sahajātapaccayena paccayo… nava… aññamaññapaccayena paccayo… nava… nissayapaccayena paccayo… nava. </div>
</div>
</html>

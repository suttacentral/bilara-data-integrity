<html>
<div class="i">1.7.6.10 Āvudhapāṇisikkhāpada</div>
<div class="h">
Mahāvibhaṅga
</div>
<div class="h">
Sekhiyakaṇḍa
</div>
<div class="h">
Surusuruvagga
</div>
<div class="h">
Āvudhapāṇisikkhāpada
</div>
<div class="q" id="p_2V_1996">
<div class="divNumber">
637.
</div>
<div class="p">
<span class="pN">1996</span>Tena samayena buddho bhagavā sāvatthiyaṁ viharati jetavane anāthapiṇḍikassa ārāme. Tena kho pana samayena chabbaggiyā bhikkhū āvudhapāṇissa dhammaṁ desenti…pe… .
</div>
</div>
<div class="q" id="p_2V_1997">
<div class="p">
<span class="pN">1997</span><span class="bold">“Na āvudhapāṇissa agilānassa dhammaṁ desessāmīti sikkhā karaṇīyā”</span>ti. (<span class="italic">60</span>:<span class="bold">205</span>)
</div>
</div>
<div class="q" id="p_2V_1998">
<div class="p">
<span class="pN">1998</span><span class="bold">Āvudhaṁ</span> nāma cāpo kodaṇḍo.
</div>
</div>
<div class="q" id="p_2V_1999">
<div class="p">
<span class="pN">1999</span>Na āvudhapāṇissa agilānassa dhammo desetabbo. Yo anādariyaṁ paṭicca āvudhapāṇissa agilānassa dhammaṁ deseti, āpatti dukkaṭassa.
</div>
</div>
<div class="q" id="p_2V_2000">
<div class="p">
<span class="pN">2000</span>Anāpatti—  asañcicca…pe…  ādikammikassāti.
</div>
</div>
<div class="CENTER" id="p_2V_2001">
<span class="pN">2001</span>Dasamasikkhāpadaṁ niṭṭhitaṁ.<br>
Surusuruvaggo chaṭṭho.
</div>
</html>

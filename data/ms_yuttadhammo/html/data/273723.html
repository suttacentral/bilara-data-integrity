<html>
<div class="i">2.3.8 Nandivisālasutta</div>
<div class="h">Devaputtasaṁyutta</div>
<div class="h">Nānātitthiyavagga</div>
<div class="h">Nandivisālasutta</div>
<div class="q" id="p_12S1_538"> <div class="divNumber">109.</div> <div class="p">
<span class="pN">538</span>Ekamantaṁ ṭhito kho nandivisālo devaputto bhagavantaṁ gāthāya ajjhabhāsi— </div>
</div>
<div class="q" id="p_12S1_539"> <div class="p"> <table class="singleColumn"> <tr> <td> <div class="pN">539</div> <div class="G">“Catucakkaṁ navadvāraṁ,</div> </td> </tr> <tr> <td> <div class="G">puṇṇaṁ lobhena saṁyutaṁ;</div> </td> </tr> <tr> <td> <div class="G">Paṅkajātaṁ mahāvīra,</div> </td> </tr> <tr> <td> <div class="G">kathaṁ yātrā bhavissatī”ti.</div> </td> </tr> </table> </div>
</div>
<div class="q" id="p_12S1_540"> <div class="p"> <table class="singleColumn"> <tr> <td> <div class="pN">540</div> <div class="G">“Chetvā naddhiṁ varattañca,</div> </td> </tr> <tr> <td> <div class="G">icchālobhañca pāpakaṁ;</div> </td> </tr> <tr> <td> <div class="G">Samūlaṁ taṇhamabbuyha,</div> </td> </tr> <tr> <td> <div class="G">evaṁ yātrā bhavissatī”ti.</div> </td> </tr> </table> </div>
</div>
</html>

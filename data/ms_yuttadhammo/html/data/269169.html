<html>
<div class="i">3.3.6 Garudhammajātaka</div>
<div class="h">Tikanipāta</div>
<div class="h">Udapānavagga</div>
<div class="h">Garudhammajātaka</div>
<div class="q" id="p_22J_774"> <div class="divNumber">76.</div> <div class="p"> <table class="singleColumn"> <tr> <td> <div class="pN">774</div> <div class="G">“Tava saddhañca sīlañca,</div> </td> </tr> <tr> <td> <div class="G">viditvāna janādhipa;</div> </td> </tr> <tr> <td> <div class="G">Vaṇṇaṁ añjanavaṇṇena,</div> </td> </tr> <tr> <td> <div class="G">kāliṅgasmiṁ nimimhase”.</div> </td> </tr> </table> </div>
</div>
<div class="q" id="p_22J_775"> <div class="divNumber">77.</div> <div class="p"> <table class="singleColumn"> <tr> <td> <div class="pN">775</div> <div class="G">“Annabhaccā cabhaccā ca,</div> </td> </tr> <tr> <td> <div class="G">yodha uddissa gacchati;</div> </td> </tr> <tr> <td> <div class="G">Sabbe te appaṭikkhippā,</div> </td> </tr> <tr> <td> <div class="G">pubbācariyavaco idaṁ.</div> </td> </tr> </table> </div>
</div>
<div class="q" id="p_22J_776"> <div class="divNumber">78.</div> <div class="p"> <table class="singleColumn"> <tr> <td> <div class="pN">776</div> <div class="G">Dadāmi vo brāhmaṇā nāgametaṁ,</div> </td> </tr> <tr> <td> <div class="G">Rājārahaṁ rājabhoggaṁ yasassinaṁ;</div> </td> </tr> <tr> <td> <div class="G">Alaṅkataṁ hemajālābhichannaṁ,</div> </td> </tr> <tr> <td> <div class="G">Sasārathiṁ gacchatha yena kāman”ti.</div> </td> </tr> </table> </div>
</div>
<div class="CENTER" id="p_22J_777">
<span class="pN">777</span>Garudhammajātakaṁ chaṭṭhaṁ.</div>
</html>

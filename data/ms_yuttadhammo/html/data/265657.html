<html>
<div class="i"> Upanissaya</div>
<div class="h">Piṭṭhiduka</div>
<div class="h">Upekkhāsahagataduka</div>
<div class="h">Pañhāvāra</div>
<div class="h">Paccayānulomādi</div>
<div class="h">Vibhaṅgavāra</div>
<div class="h">Upanissaya</div>
<div class="q" id="p_38P2_4501"> <div class="divNumber">190.</div> <div class="p">
<span class="pN">4501</span>Upekkhāsahagato dhammo upekkhāsahagatassa dhammassa upanissayapaccayena paccayo… tīṇi. </div>
</div>
<div class="q" id="p_38P2_4502"> <div class="p">
<span class="pN">4502</span>Naupekkhāsahagato dhammo naupekkhāsahagatassa dhammassa upanissayapaccayena paccayo— ārammaṇūpanissayo, anantarūpanissayo, pakatūpanissayo…pe…. <span class="bold">Pakatūpanissayo</span>— naupekkhāsahagataṁ saddhaṁ upanissāya naupekkhāsahagatena cittena dānaṁ deti, sīlaṁ…pe… uposathakammaṁ…pe… naupekkhāsahagataṁ jhānaṁ…pe… vipassanaṁ…pe… maggaṁ…pe… samāpattiṁ uppādeti, mānaṁ jappeti, diṭṭhiṁ gaṇhāti; naupekkhāsahagataṁ sīlaṁ…pe… paññaṁ… rāgaṁ… dosaṁ… mohaṁ… mānaṁ… diṭṭhiṁ… patthanaṁ… kāyikaṁ sukhaṁ… kāyikaṁ dukkhaṁ… utuṁ… bhojanaṁ… senāsanaṁ upekkhaṁ upanissāya naupekkhāsahagatena cittena dānaṁ deti…pe… samāpattiṁ uppādeti, pāṇaṁ hanati…pe… saṁghaṁ bhindati; naupekkhāsahagatā saddhā…pe… senāsanaṁ upekkhā ca naupekkhāsahagatāya saddhāya…pe… paññāya… rāgassa…pe… patthanāya… kāyikassa sukhassa… kāyikassa dukkhassa… maggassa, phalasamāpattiyā upekkhāya ca upanissayapaccayena paccayo. (1) </div>
</div>
<div class="q" id="p_38P2_4503"> <div class="p">
<span class="pN">4503</span>Naupekkhāsahagato dhammo upekkhāsahagatassa dhammassa upanissayapaccayena paccayo. (Tīṇipi upanissayā.) Naupekkhāsahagataṁ saddhaṁ upanissāya upekkhāsahagatena cittena dānaṁ deti…pe… samāpattiṁ uppādeti, mānaṁ jappeti, diṭṭhiṁ gaṇhāti; naupekkhāsahagataṁ sīlaṁ…pe… senāsanaṁ upekkhaṁ upanissāya upekkhāsahagatena cittena dānaṁ deti…pe… samāpattiṁ uppādeti, upekkhāsahagatena cittena adinnaṁ ādiyati, musā bhaṇati, pisuṇaṁ…pe… samphaṁ…pe… sandhiṁ…pe… nillopaṁ…pe… ekāgārikaṁ…pe… paripanthe…pe… paradāraṁ…pe… gāmaghātaṁ…pe… nigamaghātaṁ karoti; naupekkhāsahagatā saddhā…pe… senāsanaṁ upekkhā ca upekkhāsahagatāya saddhāya…pe… patthanāya… maggassa, phalasamāpattiyā upanissayapaccayena paccayo. </div>
</div>
<div class="q" id="p_38P2_4504"> <div class="p">
<span class="pN">4504</span>Naupekkhāsahagato dhammo upekkhāsahagatassa ca naupekkhāsahagatassa ca dhammassa upanissayapaccayena paccayo. (Tīṇi upanissayā dutiyagamanasadisā.) (3) </div>
</div>
<div class="q" id="p_38P2_4505"> <div class="p">
<span class="pN">4505</span>Upekkhāsahagato ca naupekkhāsahagato ca dhammā upekkhāsahagatassa dhammassa upanissayapaccayena paccayo… tīṇi. </div>
</div>
</html>

<html>
<div class="i"> Adhipati</div>
<div class="h">Vedanāttika</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Adhipati</div>
<div class="q" id="p_36P1_1892"> <div class="divNumber">42.</div> <div class="p">
<span class="pN">1892</span>Sukhāya vedanāya sampayutto dhammo sukhāya vedanāya sampayuttassa dhammassa adhipatipaccayena paccayo—  ārammaṇādhipati, sahajātādhipati. </div>
</div>
<div class="q" id="p_36P1_1893"> <div class="p">
<span class="pN">1893</span><span class="bold">Ārammaṇādhipati</span>—  sukhāya vedanāya sampayuttena cittena dānaṁ datvā, sīlaṁ samādiyitvā, uposathakammaṁ katvā sukhāya vedanāya sampayuttena cittena taṁ garuṁ katvā paccavekkhati. Sukhāya vedanāya sampayuttā jhānā vuṭṭhahitvā, maggā vuṭṭhahitvā, phalā vuṭṭhahitvā sukhāya vedanāya sampayuttena cittena taṁ garuṁ katvā paccavekkhati. Sukhāya vedanāya sampayutte khandhe sukhāya vedanāya sampayuttena cittena garuṁ katvā assādeti abhinandati; taṁ garuṁ katvā sukhāya vedanāya sampayutto rāgo uppajjati, diṭṭhi uppajjati. </div>
</div>
<div class="q" id="p_36P1_1894"> <div class="p">
<span class="pN">1894</span><span class="bold">Sahajātādhipati</span>—  sukhāya vedanāya sampayuttādhipati sampayuttakānaṁ khandhānaṁ adhipatipaccayena paccayo. (1) </div>
</div>
<div class="q" id="p_36P1_1895"> <div class="p">
<span class="pN">1895</span>Sukhāya vedanāya sampayutto dhammo adukkhamasukhāya vedanāya sampayuttassa dhammassa adhipatipaccayena paccayo. </div>
</div>
<div class="q" id="p_36P1_1896"> <div class="p">
<span class="pN">1896</span><span class="bold">Ārammaṇādhipati</span>—  sukhāya vedanāya sampayuttena cittena dānaṁ datvā, sīlaṁ samādiyitvā, uposathakammaṁ katvā adukkhamasukhāya vedanāya sampayuttena cittena taṁ garuṁ katvā paccavekkhati. Sukhāya vedanāya sampayuttā jhānā vuṭṭhahitvā, maggā vuṭṭhahitvā, phalā vuṭṭhahitvā adukkhamasukhāya vedanāya sampayuttena cittena taṁ garuṁ katvā paccavekkhati. Sukhāya vedanāya sampayutte khandhe adukkhamasukhāya vedanāya sampayuttena cittena garuṁ katvā assādeti abhinandati; taṁ garuṁ katvā adukkhamasukhāya vedanāya sampayutto rāgo uppajjati, diṭṭhi uppajjati. (2) </div>
</div>
<div class="q" id="p_36P1_1897"> <div class="divNumber">43.</div> <div class="p">
<span class="pN">1897</span>Dukkhāya vedanāya sampayutto dhammo dukkhāya vedanāya sampayuttassa dhammassa adhipatipaccayena paccayo. </div>
</div>
<div class="q" id="p_36P1_1898"> <div class="p">
<span class="pN">1898</span><span class="bold">Sahajātādhipati</span>—  dukkhāya vedanāya sampayuttādhipati sampayuttakānaṁ khandhānaṁ adhipatipaccayena paccayo. (1) </div>
</div>
<div class="q" id="p_36P1_1899"> <div class="divNumber">44.</div> <div class="p">
<span class="pN">1899</span>Adukkhamasukhāya vedanāya sampayutto dhammo adukkhamasukhāya vedanāya sampayuttassa dhammassa adhipatipaccayena paccayo—  ārammaṇādhipati, sahajātādhipati. </div>
</div>
<div class="q" id="p_36P1_1900"> <div class="p">
<span class="pN">1900</span><span class="bold">Ārammaṇādhipati</span>—  adukkhamasukhāya vedanāya sampayuttena cittena dānaṁ datvā, sīlaṁ samādiyitvā, uposathakammaṁ katvā adukkhamasukhāya vedanāya sampayuttena cittena taṁ garuṁ katvā paccavekkhati. Adukkhamasukhāya vedanāya sampayuttā jhānā vuṭṭhahitvā, maggā vuṭṭhahitvā, phalā vuṭṭhahitvā adukkhamasukhāya vedanāya sampayuttena cittena taṁ garuṁ katvā paccavekkhati. Adukkhamasukhāya vedanāya sampayutte khandhe adukkhamasukhāya vedanāya sampayuttena cittena garuṁ katvā assādeti abhinandati; taṁ garuṁ katvā adukkhamasukhāya vedanāya sampayutto rāgo uppajjati, diṭṭhi uppajjati. (2) </div>
</div>
<div class="q" id="p_36P1_1901"> <div class="p">
<span class="pN">1901</span><span class="bold">Sahajātādhipati</span>—  adukkhamasukhāya vedanāya sampayuttādhipati sampayuttakānaṁ khandhānaṁ adhipatipaccayena paccayo. (1) </div>
</div>
<div class="q" id="p_36P1_1902"> <div class="p">
<span class="pN">1902</span>Adukkhamasukhāya vedanāya sampayutto dhammo sukhāya vedanāya sampayuttassa dhammassa adhipatipaccayena paccayo. </div>
</div>
<div class="q" id="p_36P1_1903"> <div class="p">
<span class="pN">1903</span><span class="bold">Ārammaṇādhipati</span>—  adukkhamasukhāya vedanāya sampayuttena cittena dānaṁ datvā, sīlaṁ samādiyitvā, uposathakammaṁ katvā sukhāya vedanāya sampayuttena cittena taṁ garuṁ katvā paccavekkhati. Adukkhamasukhāya vedanāya sampayuttā jhānā vuṭṭhahitvā, maggā vuṭṭhahitvā, phalā vuṭṭhahitvā sukhāya vedanāya sampayuttena cittena taṁ garuṁ katvā paccavekkhati. Adukkhamasukhāya vedanāya sampayutte khandhe sukhāya vedanāya sampayuttena cittena garuṁ katvā assādeti abhinandati; taṁ garuṁ katvā sukhāya vedanāya sampayutto rāgo uppajjati, diṭṭhi uppajjati. (2) </div>
</div>
</html>

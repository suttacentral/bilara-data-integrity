<html>
<div class="i"> Naadhipati</div>
<div class="h">Vitakkattika</div>
<div class="h">Paṭiccavāra</div>
<div class="h">Paccayapaccanīya</div>
<div class="h">Vibhaṅgavāra</div>
<div class="h">Naadhipati</div>
<div class="q" id="p_37P1_142"> <div class="divNumber">31.</div> <div class="p">
<span class="pN">142</span>Savitakkasavicāraṁ dhammaṁ paṭicca savitakkasavicāro dhammo uppajjati naadhipatipaccayā…pe… satta. </div>
</div>
<div class="q" id="p_37P1_143"> <div class="p">
<span class="pN">143</span>Avitakkavicāramattaṁ dhammaṁ paṭicca avitakkavicāramatto dhammo uppajjati naadhipatipaccayā— avitakkavicāramatte khandhe paṭicca avitakkavicāramattā adhipati, vipākaṁ avitakkavicāramattaṁ ekaṁ khandhaṁ paṭicca tayo khandhā…pe… paṭisandhikkhaṇe…pe…. (1) </div>
</div>
<div class="q" id="p_37P1_144"> <div class="p">
<span class="pN">144</span>Avitakkavicāramattaṁ dhammaṁ paṭicca savitakkasavicāro dhammo uppajjati naadhipatipaccayā— vitakkaṁ paṭicca savitakkasavicārā khandhā. Paṭisandhikkhaṇe…pe…. (2) </div>
</div>
<div class="q" id="p_37P1_145"> <div class="p">
<span class="pN">145</span>Avitakkavicāramattaṁ dhammaṁ paṭicca avitakkaavicāro dhammo uppajjati naadhipatipaccayā— vipāke avitakkavicāramatte khandhe paṭicca vicāro ca cittasamuṭṭhānañca rūpaṁ. Paṭisandhikkhaṇe…pe…. (3) </div>
</div>
<div class="q" id="p_37P1_146"> <div class="p">
<span class="pN">146</span>Avitakkavicāramattaṁ dhammaṁ paṭicca savitakkasavicāro ca avitakkaavicāro ca dhammā uppajjanti naadhipatipaccayā— vitakkaṁ paṭicca savitakkasavicārā khandhā cittasamuṭṭhānañca rūpaṁ. Paṭisandhikkhaṇe…pe…. (4) </div>
</div>
<div class="q" id="p_37P1_147"> <div class="p">
<span class="pN">147</span>Avitakkavicāramattaṁ dhammaṁ paṭicca avitakkavicāramatto ca avitakkaavicāro ca dhammā uppajjanti naadhipatipaccayā— vipākaṁ avitakkavicāramattaṁ ekaṁ khandhaṁ paṭicca tayo khandhā vicāro ca cittasamuṭṭhānañca rūpaṁ…pe… paṭisandhikkhaṇe…pe…. (5) </div>
</div>
<div class="q" id="p_37P1_148"> <div class="divNumber">32.</div> <div class="p">
<span class="pN">148</span>Avitakkaavicāraṁ dhammaṁ paṭicca avitakkaavicāro dhammo uppajjati naadhipatipaccayā— avitakkaavicāre khandhe paṭicca avitakkaavicārā adhipati, vipākaṁ avitakkaavicāraṁ ekaṁ khandhaṁ paṭicca tayo khandhā…pe… paṭisandhikkhaṇe…pe…. (1) </div>
</div>
<div class="q" id="p_37P1_149"> <div class="p">
<span class="pN">149</span>Avitakkaavicāraṁ dhammaṁ paṭicca savitakkasavicāro dhammo uppajjati naadhipatipaccayā— paṭisandhikkhaṇe vatthuṁ paṭicca savitakkasavicārā khandhā. (2) </div>
</div>
<div class="q" id="p_37P1_150"> <div class="p">
<span class="pN">150</span>Avitakkaavicāraṁ dhammaṁ paṭicca avitakkavicāramatto dhammo uppajjati naadhipatipaccayā— vicāraṁ paṭicca avitakkavicāramattā adhipati, vipākaṁ vicāraṁ paṭicca avitakkavicāramattā khandhā. Paṭisandhikkhaṇe…pe…. (3) </div>
</div>
<div class="q" id="p_37P1_151"> <div class="p">
<span class="pN">151</span>Avitakkaavicāraṁ dhammaṁ paṭicca… satta. </div>
</div>
<div class="q" id="p_37P1_152"> <div class="divNumber">33.</div> <div class="p">
<span class="pN">152</span>Savitakkasavicārañca avitakkaavicārañca dhammaṁ paṭicca… satta. (Saṁkhittaṁ.) </div>
</div>
<div class="q" id="p_37P1_153"> <div class="p">
<span class="pN">153</span>Avitakkavicāramattañca avitakkaavicārañca dhammaṁ paṭicca savitakkasavicāro dhammo uppajjati…pe… avitakkavicāramatto dhammo uppajjati naadhipatipaccayā, avitakkavicāramatte khandhe ca vicārañca paṭicca avitakkavicāramattā adhipati, vipākaṁ avitakkavicāramattaṁ ekaṁ khandhañca vicārañca paṭicca. (Saṁkhittaṁ.) </div>
</div>
</html>

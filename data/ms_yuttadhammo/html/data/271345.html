<html>
<div class="i">1.2.1.1 Anuloma</div>
<div class="h">Paṇṇattivāra</div>
<div class="h">Paṇṇattivāraniddesa</div>
<div class="h">Padasodhanavāra</div>
<div class="h">Anuloma</div>
<div class="q" id="p_33Y4_96"> <div class="divNumber">10.</div> <div class="p">
<span class="pN">96</span>» Cakkhu cakkhudhātūti? </div>
</div>
<div class="q" id="p_33Y4_97"> <div class="p">
<span class="pN">97</span>Dibbacakkhu paññācakkhu cakkhu, na cakkhudhātu. Cakkhudhātu cakkhu ceva cakkhudhātu ca. </div>
</div>
<div class="q" id="p_33Y4_98"> <div class="p">
<span class="pN">98</span>« Cakkhudhātu cakkhūti? Āmantā. </div>
</div>
<div class="q" id="p_33Y4_99"> <div class="p">
<span class="pN">99</span>» Sotaṁ sotadhātūti? </div>
</div>
<div class="q" id="p_33Y4_100"> <div class="p">
<span class="pN">100</span>Dibbasotaṁ taṇhāsotaṁ sotaṁ, na sotadhātu. Sotadhātu sotañceva sotadhātu ca. </div>
</div>
<div class="q" id="p_33Y4_101"> <div class="p">
<span class="pN">101</span>« Sotadhātu sotanti? Āmantā. </div>
</div>
<div class="q" id="p_33Y4_102"> <div class="p">
<span class="pN">102</span>» Ghānaṁ ghānadhātūti? Āmantā. </div>
</div>
<div class="q" id="p_33Y4_103"> <div class="p">
<span class="pN">103</span>« Ghānadhātu ghānanti? Āmantā. </div>
</div>
<div class="CENTER" id="p_33Y4_104">
<span class="pN">104</span>(Jivhāpi ghānadhātusadisā.)</div>
<div class="q" id="p_33Y4_105"> <div class="p">
<span class="pN">105</span>» Kāyo kāyadhātūti? </div>
</div>
<div class="q" id="p_33Y4_106"> <div class="p">
<span class="pN">106</span>Kāyadhātuṁ ṭhapetvā avaseso kāyo, na kāyadhātu. Kāyadhātu kāyo ceva kāyadhātu ca. </div>
</div>
<div class="q" id="p_33Y4_107"> <div class="p">
<span class="pN">107</span>« Kāyadhātu kāyoti? Āmantā. </div>
</div>
<div class="q" id="p_33Y4_108"> <div class="p">
<span class="pN">108</span>» Rūpaṁ rūpadhātūti? </div>
</div>
<div class="q" id="p_33Y4_109"> <div class="p">
<span class="pN">109</span>Rūpadhātuṁ ṭhapetvā avasesaṁ rūpaṁ, na rūpadhātu. Rūpadhātu rūpañceva rūpadhātu ca. </div>
</div>
<div class="q" id="p_33Y4_110"> <div class="p">
<span class="pN">110</span>« Rūpadhātu rūpanti? Āmantā. </div>
</div>
<div class="CENTER" id="p_33Y4_111">
<span class="pN">111</span>(Saddo ghānasadiso.)</div>
<div class="q" id="p_33Y4_112"> <div class="p">
<span class="pN">112</span>» Gandho gandhadhātūti? </div>
</div>
<div class="q" id="p_33Y4_113"> <div class="p">
<span class="pN">113</span>Sīlagandho samādhigandho paññāgandho gandho, na gandhadhātu. Gandhadhātu gandho ceva gandhadhātu ca. </div>
</div>
<div class="q" id="p_33Y4_114"> <div class="p">
<span class="pN">114</span>« Gandhadhātu gandhoti? Āmantā. </div>
</div>
<div class="q" id="p_33Y4_115"> <div class="p">
<span class="pN">115</span>» Raso rasadhātūti? </div>
</div>
<div class="q" id="p_33Y4_116"> <div class="p">
<span class="pN">116</span>Attharaso dhammaraso vimuttiraso raso, na rasadhātu. Rasadhātu raso ceva rasadhātu ca. </div>
</div>
<div class="q" id="p_33Y4_117"> <div class="p">
<span class="pN">117</span>« Rasadhātu rasoti? Āmantā. </div>
</div>
<div class="CENTER" id="p_33Y4_118">
<span class="pN">118</span>(Phoṭṭhabbo ghānasadiso.)</div>
<div class="q" id="p_33Y4_119"> <div class="p">
<span class="pN">119</span>» Cakkhuviññāṇaṁ cakkhuviññāṇadhātūti? Āmantā. </div>
</div>
<div class="q" id="p_33Y4_120"> <div class="p">
<span class="pN">120</span>« Cakkhuviññāṇadhātu cakkhuviññāṇanti? Āmantā. </div>
</div>
<div class="q" id="p_33Y4_121"> <div class="p">
<span class="pN">121</span>Sotaviññāṇaṁ…pe… ghānaviññāṇaṁ… jivhāviññāṇaṁ… kāyaviññāṇaṁ…. </div>
</div>
<div class="q" id="p_33Y4_122"> <div class="p">
<span class="pN">122</span>» Mano manodhātūti? </div>
</div>
<div class="q" id="p_33Y4_123"> <div class="p">
<span class="pN">123</span>Manodhātuṁ ṭhapetvā avaseso mano, na manodhātu. Manodhātu mano ceva manodhātu ca. </div>
</div>
<div class="q" id="p_33Y4_124"> <div class="p">
<span class="pN">124</span>« Manodhātu manoti? Āmantā. </div>
</div>
<div class="q" id="p_33Y4_125"> <div class="p">
<span class="pN">125</span>» Manoviññāṇaṁ manoviññāṇadhātūti? Āmantā. </div>
</div>
<div class="q" id="p_33Y4_126"> <div class="p">
<span class="pN">126</span>« Manoviññāṇadhātu manoviññāṇanti? Āmantā. </div>
</div>
<div class="q" id="p_33Y4_127"> <div class="p">
<span class="pN">127</span>» Dhammo dhammadhātūti? </div>
</div>
<div class="q" id="p_33Y4_128"> <div class="p">
<span class="pN">128</span>Dhammadhātuṁ ṭhapetvā avaseso dhammo, na dhammadhātu. Dhammadhātu dhammo ceva dhammadhātu ca. </div>
</div>
<div class="q" id="p_33Y4_129"> <div class="p">
<span class="pN">129</span>« Dhammadhātu dhammoti? Āmantā. </div>
</div>
</html>

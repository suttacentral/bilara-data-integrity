<html>
<div class="i">2.2.2.4 Catukka</div>
<div class="h">Niddesa</div>
<div class="h">Rūpakaṇḍa</div>
<div class="h">Mātikā</div>
<div class="h">Catukka</div>
<div class="q" id="p_29Dhs_1190"> <div class="divNumber">586.</div> <div class="p">
<span class="pN">1190</span>Catubbidhena rūpasaṅgaho— </div>
</div>
<div class="q" id="p_29Dhs_1191"> <div class="p">
<span class="pN">1191</span>Yaṁ taṁ rūpaṁ upādā, taṁ atthi upādinnaṁ, atthi anupādinnaṁ. Yaṁ taṁ rūpaṁ no upādā, taṁ atthi upādinnaṁ, atthi anupādinnaṁ. </div>
</div>
<div class="q" id="p_29Dhs_1192"> <div class="p">
<span class="pN">1192</span>Yaṁ taṁ rūpaṁ upādā, taṁ atthi upādinnupādāniyaṁ, atthi anupādinnupādāniyaṁ. Yaṁ taṁ rūpaṁ no upādā, taṁ atthi upādinnupādāniyaṁ, atthi anupādinnupādāniyaṁ. </div>
</div>
<div class="q" id="p_29Dhs_1193"> <div class="p">
<span class="pN">1193</span>Yaṁ taṁ rūpaṁ upādā, taṁ atthi sappaṭighaṁ, atthi appaṭighaṁ. Yaṁ taṁ rūpaṁ no upādā, taṁ atthi sappaṭighaṁ, atthi appaṭighaṁ. </div>
</div>
<div class="q" id="p_29Dhs_1194"> <div class="p">
<span class="pN">1194</span>Yaṁ taṁ rūpaṁ upādā, taṁ atthi oḷārikaṁ, atthi sukhumaṁ. Yaṁ taṁ rūpaṁ no upādā, taṁ atthi oḷārikaṁ, atthi sukhumaṁ. </div>
</div>
<div class="q" id="p_29Dhs_1195"> <div class="p">
<span class="pN">1195</span>Yaṁ taṁ rūpaṁ upādā, taṁ atthi dūre, atthi santike. Yaṁ taṁ rūpaṁ no upādā, taṁ atthi dūre, atthi santike. </div>
</div>
<div class="q" id="p_29Dhs_1196"> <div class="p">
<span class="pN">1196</span>Yaṁ taṁ rūpaṁ upādinnaṁ, taṁ atthi sanidassanaṁ, atthi anidassanaṁ. Yaṁ taṁ rūpaṁ anupādinnaṁ, taṁ atthi sanidassanaṁ, atthi anidassanaṁ. </div>
</div>
<div class="q" id="p_29Dhs_1197"> <div class="p">
<span class="pN">1197</span>Yaṁ taṁ rūpaṁ upādinnaṁ, taṁ atthi sappaṭighaṁ atthi appaṭighaṁ. Yaṁ taṁ rūpaṁ anupādinnaṁ, taṁ atthi sappaṭighaṁ, atthi appaṭighaṁ. </div>
</div>
<div class="q" id="p_29Dhs_1198"> <div class="p">
<span class="pN">1198</span>Yaṁ taṁ rūpaṁ upādinnaṁ, taṁ atthi mahābhūtaṁ, atthi na mahābhūtaṁ. Yaṁ taṁ rūpaṁ anupādinnaṁ, taṁ atthi mahābhūtaṁ, atthi na mahābhūtaṁ. </div>
</div>
<div class="q" id="p_29Dhs_1199"> <div class="p">
<span class="pN">1199</span>Yaṁ taṁ rūpaṁ upādinnaṁ, taṁ atthi oḷārikaṁ, atthi sukhumaṁ. Yaṁ taṁ rūpaṁ anupādinnaṁ, taṁ atthi oḷārikaṁ, atthi sukhumaṁ. </div>
</div>
<div class="q" id="p_29Dhs_1200"> <div class="p">
<span class="pN">1200</span>Yaṁ taṁ rūpaṁ upādinnaṁ, taṁ atthi dūre, atthi santike. Yaṁ taṁ rūpaṁ anupādinnaṁ, taṁ atthi dūre, atthi santike. </div>
</div>
<div class="q" id="p_29Dhs_1201"> <div class="p">
<span class="pN">1201</span>Yaṁ taṁ rūpaṁ upādinnupādāniyaṁ, taṁ atthi sanidassanaṁ, atthi anidassanaṁ. Yaṁ taṁ rūpaṁ anupādinnupādāniyaṁ, taṁ atthi sanidassanaṁ, atthi anidassanaṁ. </div>
</div>
<div class="q" id="p_29Dhs_1202"> <div class="p">
<span class="pN">1202</span>Yaṁ taṁ rūpaṁ upādinnupādāniyaṁ, taṁ atthi sappaṭighaṁ, atthi appaṭighaṁ. Yaṁ taṁ rūpaṁ anupādinnupādāniyaṁ, taṁ atthi sappaṭighaṁ, atthi appaṭighaṁ. </div>
</div>
<div class="q" id="p_29Dhs_1203"> <div class="p">
<span class="pN">1203</span>Yaṁ taṁ rūpaṁ upādinnupādāniyaṁ, taṁ atthi mahābhūtaṁ, atthi na mahābhūtaṁ. Yaṁ taṁ rūpaṁ anupādinnupādāniyaṁ, taṁ atthi mahābhūtaṁ, atthi na mahābhūtaṁ. </div>
</div>
<div class="q" id="p_29Dhs_1204"> <div class="p">
<span class="pN">1204</span>Yaṁ taṁ rūpaṁ upādinnupādāniyaṁ, taṁ atthi oḷārikaṁ, atthi sukhumaṁ. Yaṁ taṁ rūpaṁ anupādinnupādāniyaṁ, taṁ atthi oḷārikaṁ, atthi sukhumaṁ. </div>
</div>
<div class="q" id="p_29Dhs_1205"> <div class="p">
<span class="pN">1205</span>Yaṁ taṁ rūpaṁ upādinnupādāniyaṁ, taṁ atthi dūre, atthi santike. Yaṁ taṁ rūpaṁ anupādinnupādāniyaṁ, taṁ atthi dūre, atthi santike. </div>
</div>
<div class="q" id="p_29Dhs_1206"> <div class="p">
<span class="pN">1206</span>Yaṁ taṁ rūpaṁ sappaṭighaṁ, taṁ atthi indriyaṁ, atthi na indriyaṁ. Yaṁ taṁ rūpaṁ appaṭighaṁ, taṁ atthi indriyaṁ, atthi na indriyaṁ. </div>
</div>
<div class="q" id="p_29Dhs_1207"> <div class="p">
<span class="pN">1207</span>Yaṁ taṁ rūpaṁ sappaṭighaṁ, taṁ atthi mahābhūtaṁ, atthi na mahābhūtaṁ. Yaṁ taṁ rūpaṁ appaṭighaṁ, taṁ atthi mahābhūtaṁ, atthi na mahābhūtaṁ. </div>
</div>
<div class="q" id="p_29Dhs_1208"> <div class="p">
<span class="pN">1208</span>Yaṁ taṁ rūpaṁ indriyaṁ, taṁ atthi oḷārikaṁ, atthi sukhumaṁ. Yaṁ taṁ rūpaṁ na indriyaṁ, taṁ atthi oḷārikaṁ, atthi sukhumaṁ. </div>
</div>
<div class="q" id="p_29Dhs_1209"> <div class="p">
<span class="pN">1209</span>Yaṁ taṁ rūpaṁ indriyaṁ, taṁ atthi dūre, atthi santike. Yaṁ taṁ rūpaṁ na indriyaṁ, taṁ atthi dūre, atthi santike. </div>
</div>
<div class="q" id="p_29Dhs_1210"> <div class="p">
<span class="pN">1210</span>Yaṁ taṁ rūpaṁ mahābhūtaṁ, taṁ atthi oḷārikaṁ, atthi sukhumaṁ. Yaṁ taṁ rūpaṁ na mahābhūtaṁ, taṁ atthi oḷārikaṁ, atthi sukhumaṁ. </div>
</div>
<div class="q" id="p_29Dhs_1211"> <div class="p">
<span class="pN">1211</span>Yaṁ taṁ rūpaṁ mahābhūtaṁ, taṁ atthi dūre, atthi santike. Yaṁ taṁ rūpaṁ na mahābhūtaṁ, taṁ atthi dūre, atthi santike. [22] </div>
</div>
<div class="CENTER" id="p_29Dhs_1212">
<span class="pN">1212</span>Diṭṭhaṁ sutaṁ mutaṁ viññātaṁ rūpaṁ.<br> Evaṁ catubbidhena rūpasaṅgaho.<br> Catukkaṁ.</div>
</html>

<html>
<div class="i">22.9 Sappidāyakattheraapadāna</div>
<div class="h">Hatthivagga</div>
<div class="h">Sappidāyakattheraapadāna</div>
<div class="q" id="p_20Ap1_2881"> <div class="divNumber">44.</div> <div class="p"> <table class="singleColumn"> <tr> <td> <div class="pN">2881</div> <div class="G">“Nisinno pāsādavare,</div> </td> </tr> <tr> <td> <div class="G">nārīgaṇapurakkhato;</div> </td> </tr> <tr> <td> <div class="G">Byādhitaṁ samaṇaṁ disvā,</div> </td> </tr> <tr> <td> <div class="G">abhināmesahaṁ gharaṁ.</div> </td> </tr> </table> </div>
</div>
<div class="q" id="p_20Ap1_2882"> <div class="divNumber">45.</div> <div class="p"> <table class="singleColumn"> <tr> <td> <div class="pN">2882</div> <div class="G">Upaviṭṭhaṁ mahāvīraṁ,</div> </td> </tr> <tr> <td> <div class="G">devadevaṁ narāsabhaṁ;</div> </td> </tr> <tr> <td> <div class="G">Sappitelaṁ mayā dinnaṁ,</div> </td> </tr> <tr> <td> <div class="G">siddhatthassa mahesino.</div> </td> </tr> </table> </div>
</div>
<div class="q" id="p_20Ap1_2883"> <div class="divNumber">46.</div> <div class="p"> <table class="singleColumn"> <tr> <td> <div class="pN">2883</div> <div class="G">Passaddhadarathaṁ disvā,</div> </td> </tr> <tr> <td> <div class="G">vippasannamukhindriyaṁ;</div> </td> </tr> <tr> <td> <div class="G">Vanditvā satthuno pāde,</div> </td> </tr> <tr> <td> <div class="G">anusaṁsāvayiṁ pure.</div> </td> </tr> </table> </div>
</div>
<div class="q" id="p_20Ap1_2884"> <div class="divNumber">47.</div> <div class="p"> <table class="singleColumn"> <tr> <td> <div class="pN">2884</div> <div class="G">Disvā maṁ suppasannattaṁ,</div> </td> </tr> <tr> <td> <div class="G">iddhiyā pāramiṅgato;</div> </td> </tr> <tr> <td> <div class="G">Nabhaṁ abbhuggamī dhīro,</div> </td> </tr> <tr> <td> <div class="G">haṁsarājāva ambare.</div> </td> </tr> </table> </div>
</div>
<div class="q" id="p_20Ap1_2885"> <div class="divNumber">48.</div> <div class="p"> <table class="singleColumn"> <tr> <td> <div class="pN">2885</div> <div class="G">Catunnavutito kappe,</div> </td> </tr> <tr> <td> <div class="G">yaṁ dānamadadiṁ tadā;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">sappitelassidaṁ phalaṁ.</div> </td> </tr> </table> </div>
</div>
<div class="q" id="p_20Ap1_2886"> <div class="divNumber">49.</div> <div class="p"> <table class="singleColumn"> <tr> <td> <div class="pN">2886</div> <div class="G">Ito sattarase kappe,</div> </td> </tr> <tr> <td> <div class="G">jutideva sanāmako;</div> </td> </tr> <tr> <td> <div class="G">Sattaratanasampanno,</div> </td> </tr> <tr> <td> <div class="G">cakkavattī mahabbalo.</div> </td> </tr> </table> </div>
</div>
<div class="q" id="p_20Ap1_2887"> <div class="divNumber">50.</div> <div class="p"> <table class="singleColumn"> <tr> <td> <div class="pN">2887</div> <div class="G">Paṭisambhidā catasso,</div> </td> </tr> <tr> <td> <div class="G">…pe…</div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_2888"> <div class="p">
<span class="pN">2888</span>Itthaṁ sudaṁ āyasmā sappidāyako thero imā gāthāyo abhāsitthāti. </div>
</div>
<div class="CENTER" id="p_20Ap1_2889">
<span class="pN">2889</span>Sappidāyakattherassāpadānaṁ navamaṁ.</div>
</html>

<html>
<div class="i"> Ārammaṇa</div>
<div class="h">Saññojanagocchaka</div>
<div class="h">Saññojanaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Ārammaṇa</div>
<div class="q" id="p_38P2_1361"> <div class="divNumber">17.</div> <div class="p">
<span class="pN">1361</span>Saññojano dhammo saññojanassa dhammassa ārammaṇapaccayena paccayo— saññojane ārabbha saññojanā uppajjanti. (Mūlaṁ kātabbaṁ.) Saññojane ārabbha nosaññojanā khandhā uppajjanti. (Mūlaṁ kātabbaṁ.) Saññojane ārabbha saññojanā ca sampayuttakā ca khandhā uppajjanti. (3) </div>
</div>
<div class="q" id="p_38P2_1362"> <div class="divNumber">18.</div> <div class="p">
<span class="pN">1362</span>Nosaññojano dhammo nosaññojanassa dhammassa ārammaṇapaccayena paccayo— dānaṁ datvā sīlaṁ…pe… uposathakammaṁ katvā taṁ paccavekkhati, pubbe suciṇṇāni…pe… jhānā…pe… ariyā maggā vuṭṭhahitvā maggaṁ paccavekkhanti, phalaṁ…pe… nibbānaṁ paccavekkhanti, nibbānaṁ gotrabhussa, vodānassa, maggassa, phalassa, āvajjanāya ārammaṇapaccayena paccayo; ariyā nosaññojane pahīne kilese…pe… vikkhambhite kilese…pe… pubbe…pe… cakkhuṁ…pe… vatthuṁ nosaññojane khandhe aniccato…pe… domanassaṁ uppajjati; dibbena cakkhunā rūpaṁ passati, dibbāya sotadhātuyā saddaṁ suṇāti, cetopariyañāṇena nosaññojanacittasamaṅgissa cittaṁ jānāti, ākāsānañcāyatanaṁ viññāṇañcāyatanassa…pe… ākiñcaññāyatanaṁ nevasaññānāsaññāyatanassa…pe… rūpāyatanaṁ cakkhuviññāṇassa…pe… phoṭṭhabbāyatanaṁ kāyaviññāṇassa…pe… nosaññojanā khandhā iddhividhañāṇassa, cetopariyañāṇassa, pubbenivāsānussatiñāṇassa, yathākammūpagañāṇassa, anāgataṁsañāṇassa, āvajjanāya ārammaṇapaccayena paccayo. (1) </div>
</div>
<div class="q" id="p_38P2_1363"> <div class="p">
<span class="pN">1363</span>Nosaññojano dhammo saññojanassa dhammassa ārammaṇapaccayena paccayo— dānaṁ…pe… sīlaṁ…pe… uposathakammaṁ…pe… pubbe…pe… jhānā…pe… cakkhuṁ…pe… vatthuṁ nosaññojane khandhe assādeti abhinandati, taṁ ārabbha rāgo uppajjati…pe… domanassaṁ uppajjati. (2) </div>
</div>
<div class="q" id="p_38P2_1364"> <div class="p">
<span class="pN">1364</span>Nosaññojano dhammo saññojanassa ca nosaññojanassa ca dhammassa ārammaṇapaccayena paccayo— dānaṁ datvā sīlaṁ…pe… uposathakammaṁ…pe… pubbe…pe… jhānā…pe… cakkhuṁ…pe… vatthuṁ nosaññojane khandhe assādeti abhinandati, taṁ ārabbha saññojanā ca saññojanasampayuttakā ca khandhā uppajjanti. (3) </div>
</div>
<div class="q" id="p_38P2_1365"> <div class="p">
<span class="pN">1365</span>Saññojano ca nosaññojano ca dhammā saññojanassa dhammassa ārammaṇapaccayena paccayo… tīṇi. (Ārabbhayeva kātabbā.) </div>
</div>
</html>

<html>
<div class="i"> Aññamañña</div>
<div class="h">Hetugocchaka</div>
<div class="h">Sahetukaduka</div>
<div class="h">Paṭiccavāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Aññamañña</div>
<div class="q" id="p_38P2_156"> <div class="divNumber">58.</div> <div class="p">
<span class="pN">156</span>Sahetukaṁ dhammaṁ paṭicca sahetuko dhammo uppajjati aññamaññapaccayā— sahetukaṁ ekaṁ khandhaṁ paṭicca tayo khandhā…pe… paṭisandhikkhaṇe…pe…. (1) </div>
</div>
<div class="q" id="p_38P2_157"> <div class="p">
<span class="pN">157</span>Sahetukaṁ dhammaṁ paṭicca ahetuko dhammo uppajjati aññamaññapaccayā— vicikicchāsahagate uddhaccasahagate khandhe paṭicca vicikicchāsahagato uddhaccasahagato moho; paṭisandhikkhaṇe sahetuke khandhe paṭicca vatthu. (2) </div>
</div>
<div class="q" id="p_38P2_158"> <div class="p">
<span class="pN">158</span>Sahetukaṁ dhammaṁ paṭicca sahetuko ca ahetuko ca dhammā uppajjanti aññamaññapaccayā— vicikicchāsahagataṁ uddhaccasahagataṁ ekaṁ khandhaṁ paṭicca tayo khandhā moho ca…pe… dve khandhe…pe… paṭisandhikkhaṇe sahetukaṁ ekaṁ khandhaṁ paṭicca tayo khandhā vatthu ca…pe… dve khandhe…pe…. (3) </div>
</div>
<div class="q" id="p_38P2_159"> <div class="divNumber">59.</div> <div class="p">
<span class="pN">159</span>Ahetukaṁ dhammaṁ paṭicca ahetuko dhammo uppajjati aññamaññapaccayā— ahetukaṁ ekaṁ khandhaṁ paṭicca tayo khandhā…pe… dve khandhe…pe… paṭisandhikkhaṇe ahetukaṁ ekaṁ khandhaṁ paṭicca tayo khandhā vatthu ca…pe… dve khandhe…pe…. (Saṁkhittaṁ, yāva asaññasattā.) (1) </div>
</div>
<div class="q" id="p_38P2_160"> <div class="p">
<span class="pN">160</span>Ahetukaṁ dhammaṁ paṭicca sahetuko dhammo uppajjati aññamaññapaccayā— vicikicchāsahagataṁ uddhaccasahagataṁ mohaṁ paṭicca sampayuttakā khandhā; paṭisandhikkhaṇe vatthuṁ paṭicca sahetukā khandhā. (2) </div>
</div>
<div class="q" id="p_38P2_161"> <div class="p">
<span class="pN">161</span>Sahetukañca ahetukañca dhammaṁ paṭicca sahetuko dhammo uppajjati aññamaññapaccayā— vicikicchāsahagataṁ uddhaccasahagataṁ ekaṁ khandhañca mohañca paṭicca tayo khandhā…pe… dve khandhe…pe… paṭisandhikkhaṇe sahetukaṁ ekaṁ khandhañca vatthuñca paṭicca tayo khandhā…pe… dve khandhe…pe…. (1) </div>
</div>
</html>

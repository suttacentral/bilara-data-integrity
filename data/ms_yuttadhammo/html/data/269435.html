<html>
<div class="i">22.1.5 Umaṅgajātaka</div>
<div class="h">Mahānipāta</div>
<div class="h">Mūgapakkhavagga</div>
<div class="h">Umaṅgajātaka</div>
<div class="q" id="p_23J_1914"> <div class="divNumber">590.</div> <div class="p"> <table class="singleColumn"> <tr> <td> <div class="pN">1914</div> <div class="G">“Pañcālo sabbasenāya,</div> </td> </tr> <tr> <td> <div class="G">brahmadattoyamāgato;</div> </td> </tr> <tr> <td> <div class="G">Sāyaṁ pañcāliyā senā,</div> </td> </tr> <tr> <td> <div class="G">appameyyā mahosadha.</div> </td> </tr> </table> </div>
</div>
<div class="q" id="p_23J_1915"> <div class="divNumber">591.</div> <div class="p"> <table class="singleColumn"> <tr> <td> <div class="pN">1915</div> <div class="G">Vīthimatī pattimatī,</div> </td> </tr> <tr> <td> <div class="G">sabbasaṅgāmakovidā;</div> </td> </tr> <tr> <td> <div class="G">Ohārinī saddavatī,</div> </td> </tr> <tr> <td> <div class="G">bherisaṅkhappabodhanā.</div> </td> </tr> </table> </div>
</div>
<div class="q" id="p_23J_1916"> <div class="divNumber">592.</div> <div class="p"> <table class="singleColumn"> <tr> <td> <div class="pN">1916</div> <div class="G">Lohavijjālaṅkārābhā,</div> </td> </tr> <tr> <td> <div class="G">dhajinī vāmarohinī;</div> </td> </tr> <tr> <td> <div class="G">Sippiyehi susampannā,</div> </td> </tr> <tr> <td> <div class="G">sūrehi suppatiṭṭhitā.</div> </td> </tr> </table> </div>
</div>
<div class="q" id="p_23J_1917"> <div class="divNumber">593.</div> <div class="p"> <table class="singleColumn"> <tr> <td> <div class="pN">1917</div> <div class="G">Dasettha paṇḍitā āhu,</div> </td> </tr> <tr> <td> <div class="G">bhūripaññā rahogamā;</div> </td> </tr> <tr> <td> <div class="G">Mātā ekādasī rañño,</div> </td> </tr> <tr> <td> <div class="G">pañcāliyaṁ pasāsati.</div> </td> </tr> </table> </div>
</div>
<div class="q" id="p_23J_1918"> <div class="divNumber">594.</div> <div class="p"> <table class="singleColumn"> <tr> <td> <div class="pN">1918</div> <div class="G">Athetthekasataṁ khatyā,</div> </td> </tr> <tr> <td> <div class="G">anuyantā yasassino;</div> </td> </tr> <tr> <td> <div class="G">Acchinnaraṭṭhā byathitā,</div> </td> </tr> <tr> <td> <div class="G">pañcāliyaṁ vasaṁ gatā.</div> </td> </tr> </table> </div>
</div>
<div class="q" id="p_23J_1919"> <div class="divNumber">595.</div> <div class="p"> <table class="singleColumn"> <tr> <td> <div class="pN">1919</div> <div class="G">Yaṁvadā takkarā rañño,</div> </td> </tr> <tr> <td> <div class="G">akāmā piyabhāṇino;</div> </td> </tr> <tr> <td> <div class="G">Pañcālamanuyāyanti,</div> </td> </tr> <tr> <td> <div class="G">akāmā vasino gatā.</div> </td> </tr> </table> </div>
</div>
<div class="q" id="p_23J_1920"> <div class="divNumber">596.</div> <div class="p"> <table class="singleColumn"> <tr> <td> <div class="pN">1920</div> <div class="G">Tāya senāya mithilā,</div> </td> </tr> <tr> <td> <div class="G">tisandhiparivāritā;</div> </td> </tr> <tr> <td> <div class="G">Rājadhānī videhānaṁ,</div> </td> </tr> <tr> <td> <div class="G">samantā parikhaññati.</div> </td> </tr> </table> </div>
</div>
<div class="q" id="p_23J_1921"> <div class="divNumber">597.</div> <div class="p"> <table class="singleColumn"> <tr> <td> <div class="pN">1921</div> <div class="G">Uddhaṁ tārakajātāva,</div> </td> </tr> <tr> <td> <div class="G">samantā parivāritā;</div> </td> </tr> <tr> <td> <div class="G">Mahosadha vijānāhi,</div> </td> </tr> <tr> <td> <div class="G">kathaṁ mokkho bhavissati”.</div> </td> </tr> </table> </div>
</div>
<div class="q" id="p_23J_1922"> <div class="divNumber">598.</div> <div class="p"> <table class="singleColumn"> <tr> <td> <div class="pN">1922</div> <div class="G">“Pāde deva pasārehi,</div> </td> </tr> <tr> <td> <div class="G">bhuñja kāme ramassu ca;</div> </td> </tr> <tr> <td> <div class="G">Hitvā pañcāliyaṁ senaṁ,</div> </td> </tr> <tr> <td> <div class="G">brahmadatto palāyiti”.</div> </td> </tr> </table> </div>
</div>
<div class="q" id="p_23J_1923"> <div class="divNumber">599.</div> <div class="p"> <table class="singleColumn"> <tr> <td> <div class="pN">1923</div> <div class="G">“Rājā santhavakāmo te,</div> </td> </tr> <tr> <td> <div class="G">ratanāni pavecchati;</div> </td> </tr> <tr> <td> <div class="G">Āgacchantu ito dūtā,</div> </td> </tr> <tr> <td> <div class="G">mañjukā piyabhāṇino.</div> </td> </tr> </table> </div>
</div>
<div class="q" id="p_23J_1924"> <div class="divNumber">600.</div> <div class="p"> <table class="singleColumn"> <tr> <td> <div class="pN">1924</div> <div class="G">Bhāsantu mudukā vācā,</div> </td> </tr> <tr> <td> <div class="G">yā vācā paṭinanditā;</div> </td> </tr> <tr> <td> <div class="G">Pañcālo ca videho ca,</div> </td> </tr> <tr> <td> <div class="G">ubho ekā bhavantu te”.</div> </td> </tr> </table> </div>
</div>
<div class="q" id="p_23J_1925"> <div class="divNumber">601.</div> <div class="p"> <table class="singleColumn"> <tr> <td> <div class="pN">1925</div> <div class="G">“Kathaṁ nu kevaṭṭa mahosadhena,</div> </td> </tr> <tr> <td> <div class="G">Samāgamo āsi tadiṅgha brūhi;</div> </td> </tr> <tr> <td> <div class="G">Kacci te paṭinijjhatto,</div> </td> </tr> <tr> <td> <div class="G">Kacci tuṭṭho mahosadho”.</div> </td> </tr> </table> </div>
</div>
<div class="q" id="p_23J_1926"> <div class="divNumber">602.</div> <div class="p"> <table class="singleColumn"> <tr> <td> <div class="pN">1926</div> <div class="G">“Anariyarūpo puriso janinda,</div> </td> </tr> <tr> <td> <div class="G">Asammodako thaddho asabbhirūpo;</div> </td> </tr> <tr> <td> <div class="G">Yathā mūgo ca badhiro ca,</div> </td> </tr> <tr> <td> <div class="G">Na kiñcitthaṁ abhāsatha”.</div> </td> </tr> </table> </div>
</div>
<div class="q" id="p_23J_1927"> <div class="divNumber">603.</div> <div class="p"> <table class="singleColumn"> <tr> <td> <div class="pN">1927</div> <div class="G">“Addhā idaṁ mantapadaṁ sududdasaṁ,</div> </td> </tr> <tr> <td> <div class="G">Attho suddho naraviriyena diṭṭho;</div> </td> </tr> <tr> <td> <div class="G">Tathā hi kāyo mama sampavedhati,</div> </td> </tr> <tr> <td> <div class="G">Hitvā sayaṁ ko parahatthamessati”.</div> </td> </tr> </table> </div>
</div>
<div class="q" id="p_23J_1928"> <div class="divNumber">604.</div> <div class="p"> <table class="singleColumn"> <tr> <td> <div class="pN">1928</div> <div class="G">“Channañhi ekāva matī sameti,</div> </td> </tr> <tr> <td> <div class="G">Ye paṇḍitā uttamabhūripattā;</div> </td> </tr> <tr> <td> <div class="G">Yānaṁ ayānaṁ atha vāpi ṭhānaṁ,</div> </td> </tr> <tr> <td> <div class="G">Mahosadha tvampi matiṁ karohi”.</div> </td> </tr> </table> </div>
</div>
<div class="q" id="p_23J_1929"> <div class="divNumber">605.</div> <div class="p"> <table class="singleColumn"> <tr> <td> <div class="pN">1929</div> <div class="G">“Jānāsi kho rāja mahānubhāvo,</div> </td> </tr> <tr> <td> <div class="G">Mahabbalo cūḷanibrahmadatto;</div> </td> </tr> <tr> <td> <div class="G">Rājā ca taṁ icchati māraṇatthaṁ,</div> </td> </tr> <tr> <td> <div class="G">Migaṁ yathā okacarena luddo.</div> </td> </tr> </table> </div>
</div>
<div class="q" id="p_23J_1930"> <div class="divNumber">606.</div> <div class="p"> <table class="singleColumn"> <tr> <td> <div class="pN">1930</div> <div class="G">Yathāpi maccho baḷisaṁ,</div> </td> </tr> <tr> <td> <div class="G">vaṅkaṁ maṁsena chāditaṁ;</div> </td> </tr> <tr> <td> <div class="G">Āmagiddho na jānāti,</div> </td> </tr> <tr> <td> <div class="G">maccho maraṇamattano.</div> </td> </tr> </table> </div>
</div>
<div class="q" id="p_23J_1931"> <div class="divNumber">607.</div> <div class="p"> <table class="singleColumn"> <tr> <td> <div class="pN">1931</div> <div class="G">Evameva tuvaṁ rāja,</div> </td> </tr> <tr> <td> <div class="G">cūḷaneyyassa dhītaraṁ;</div> </td> </tr> <tr> <td> <div class="G">Kāmagiddho na jānāsi,</div> </td> </tr> <tr> <td> <div class="G">macchova maraṇamattano.</div> </td> </tr> </table> </div>
</div>
<div class="q" id="p_23J_1932"> <div class="divNumber">608.</div> <div class="p"> <table class="singleColumn"> <tr> <td> <div class="pN">1932</div> <div class="G">Sace gacchasi pañcālaṁ,</div> </td> </tr> <tr> <td> <div class="G">Khippamattaṁ jahissasi;</div> </td> </tr> <tr> <td> <div class="G">Migaṁ panthānubandhaṁva,</div> </td> </tr> <tr> <td> <div class="G">Mahantaṁ bhayamessati”.</div> </td> </tr> </table> </div>
</div>
<div class="q" id="p_23J_1933"> <div class="divNumber">609.</div> <div class="p"> <table class="singleColumn"> <tr> <td> <div class="pN">1933</div> <div class="G">“Mayameva bālamhase eḷamūgā,</div> </td> </tr> <tr> <td> <div class="G">Ye uttamatthāni tayī lapimhā;</div> </td> </tr> <tr> <td> <div class="G">Kimeva tvaṁ naṅgalakoṭivaḍḍho,</div> </td> </tr> <tr> <td> <div class="G">Atthāni jānāsi yathāpi aññe”.</div> </td> </tr> </table> </div>
</div>
<div class="q" id="p_23J_1934"> <div class="divNumber">610.</div> <div class="p"> <table class="singleColumn"> <tr> <td> <div class="pN">1934</div> <div class="G">“Imaṁ gale gahetvāna,</div> </td> </tr> <tr> <td> <div class="G">nāsetha vijitā mama;</div> </td> </tr> <tr> <td> <div class="G">Yo me ratanalābhassa,</div> </td> </tr> <tr> <td> <div class="G">antarāyāya bhāsati”.</div> </td> </tr> </table> </div>
</div>
<div class="q" id="p_23J_1935"> <div class="divNumber">611.</div> <div class="p"> <table class="singleColumn"> <tr> <td> <div class="pN">1935</div> <div class="G">Tato ca so apakkamma,</div> </td> </tr> <tr> <td> <div class="G">vedehassa upantikā;</div> </td> </tr> <tr> <td> <div class="G">Atha āmantayī dūtaṁ,</div> </td> </tr> <tr> <td> <div class="G">mādharaṁ suvapaṇḍitaṁ.</div> </td> </tr> </table> </div>
</div>
<div class="q" id="p_23J_1936"> <div class="divNumber">612.</div> <div class="p"> <table class="singleColumn"> <tr> <td> <div class="pN">1936</div> <div class="G">“Ehi samma haritapakkha,</div> </td> </tr> <tr> <td> <div class="G">veyyāvaccaṁ karohi me;</div> </td> </tr> <tr> <td> <div class="G">Atthi pañcālarājassa,</div> </td> </tr> <tr> <td> <div class="G">sāḷikā sayanapālikā.</div> </td> </tr> </table> </div>
</div>
<div class="q" id="p_23J_1937"> <div class="divNumber">613.</div> <div class="p"> <table class="singleColumn"> <tr> <td> <div class="pN">1937</div> <div class="G">Taṁ bandhanena pucchassu,</div> </td> </tr> <tr> <td> <div class="G">sā hi sabbassa kovidā;</div> </td> </tr> <tr> <td> <div class="G">Sā tesaṁ sabbaṁ jānāti,</div> </td> </tr> <tr> <td> <div class="G">rañño ca kosiyassa ca”.</div> </td> </tr> </table> </div>
</div>
<div class="q" id="p_23J_1938"> <div class="divNumber">614.</div> <div class="p"> <table class="singleColumn"> <tr> <td> <div class="pN">1938</div> <div class="G">“Āmo”ti so paṭissutvā,</div> </td> </tr> <tr> <td> <div class="G">mādharo suvapaṇḍito;</div> </td> </tr> <tr> <td> <div class="G">Agamāsi haritapakkho,</div> </td> </tr> <tr> <td> <div class="G">sāḷikāya upantikaṁ.</div> </td> </tr> </table> </div>
</div>
<div class="q" id="p_23J_1939"> <div class="divNumber">615.</div> <div class="p"> <table class="singleColumn"> <tr> <td> <div class="pN">1939</div> <div class="G">Tato ca kho so gantvāna,</div> </td> </tr> <tr> <td> <div class="G">mādharo suvapaṇḍito;</div> </td> </tr> <tr> <td> <div class="G">Athāmantayi sugharaṁ,</div> </td> </tr> <tr> <td> <div class="G">sāḷikaṁ mañjubhāṇikaṁ.</div> </td> </tr> </table> </div>
</div>
<div class="q" id="p_23J_1940"> <div class="divNumber">616.</div> <div class="p"> <table class="singleColumn"> <tr> <td> <div class="pN">1940</div> <div class="G">“Kacci te sughare khamanīyaṁ,</div> </td> </tr> <tr> <td> <div class="G">Kacci vesse anāmayaṁ;</div> </td> </tr> <tr> <td> <div class="G">Kacci te madhunā lājā,</div> </td> </tr> <tr> <td> <div class="G">Labbhate sughare tuvaṁ”.</div> </td> </tr> </table> </div>
</div>
<div class="q" id="p_23J_1941"> <div class="divNumber">617.</div> <div class="p"> <table class="singleColumn"> <tr> <td> <div class="pN">1941</div> <div class="G">“Kusalañceva me samma,</div> </td> </tr> <tr> <td> <div class="G">atho samma anāmayaṁ;</div> </td> </tr> <tr> <td> <div class="G">Atho me madhunā lājā,</div> </td> </tr> <tr> <td> <div class="G">labbhate suvapaṇḍita.</div> </td> </tr> </table> </div>
</div>
<div class="q" id="p_23J_1942"> <div class="divNumber">618.</div> <div class="p"> <table class="singleColumn"> <tr> <td> <div class="pN">1942</div> <div class="G">Kuto nu samma āgamma,</div> </td> </tr> <tr> <td> <div class="G">kassa vā pahito tuvaṁ;</div> </td> </tr> <tr> <td> <div class="G">Na ca mesi ito pubbe,</div> </td> </tr> <tr> <td> <div class="G">diṭṭho vā yadi vā suto”.</div> </td> </tr> </table> </div>
</div>
<div class="q" id="p_23J_1943"> <div class="divNumber">619.</div> <div class="p"> <table class="singleColumn"> <tr> <td> <div class="pN">1943</div> <div class="G">“Ahosiṁ sivirājassa,</div> </td> </tr> <tr> <td> <div class="G">pāsāde sayanapālako;</div> </td> </tr> <tr> <td> <div class="G">Tato so dhammiko rājā,</div> </td> </tr> <tr> <td> <div class="G">baddhe mocesi bandhanā.</div> </td> </tr> </table> </div>
</div>
<div class="q" id="p_23J_1944"> <div class="divNumber">620.</div> <div class="p"> <table class="singleColumn"> <tr> <td> <div class="pN">1944</div> <div class="G">Tassa mekā dutiyāsi,</div> </td> </tr> <tr> <td> <div class="G">sāḷikā mañjubhāṇikā;</div> </td> </tr> <tr> <td> <div class="G">Taṁ tattha avadhī seno,</div> </td> </tr> <tr> <td> <div class="G">pekkhato sughare mama.</div> </td> </tr> </table> </div>
</div>
<div class="q" id="p_23J_1945"> <div class="divNumber">621.</div> <div class="p"> <table class="singleColumn"> <tr> <td> <div class="pN">1945</div> <div class="G">Tassā kāmā hi sammatto,</div> </td> </tr> <tr> <td> <div class="G">āgatosmi tavantike;</div> </td> </tr> <tr> <td> <div class="G">Sace kareyya okāsaṁ,</div> </td> </tr> <tr> <td> <div class="G">ubhayova vasāmase”.</div> </td> </tr> </table> </div>
</div>
<div class="q" id="p_23J_1946"> <div class="divNumber">622.</div> <div class="p"> <table class="singleColumn"> <tr> <td> <div class="pN">1946</div> <div class="G">“Suvova suviṁ kāmeyya,</div> </td> </tr> <tr> <td> <div class="G">sāḷiko pana sāḷikaṁ;</div> </td> </tr> <tr> <td> <div class="G">Suvassa sāḷikāyeva,</div> </td> </tr> <tr> <td> <div class="G">saṁvāso hoti kīdiso”.</div> </td> </tr> </table> </div>
</div>
<div class="q" id="p_23J_1947"> <div class="divNumber">623.</div> <div class="p"> <table class="singleColumn"> <tr> <td> <div class="pN">1947</div> <div class="G">“Yoyaṁ kāme kāmayati,</div> </td> </tr> <tr> <td> <div class="G">api caṇḍālikāmapi;</div> </td> </tr> <tr> <td> <div class="G">Sabbo hi sadiso hoti,</div> </td> </tr> <tr> <td> <div class="G">natthi kāme asādiso”.</div> </td> </tr> </table> </div>
</div>
<div class="q" id="p_23J_1948"> <div class="divNumber">624.</div> <div class="p"> <table class="singleColumn"> <tr> <td> <div class="pN">1948</div> <div class="G">“Atthi jampāvatī nāma,</div> </td> </tr> <tr> <td> <div class="G">mātā sivissa rājino;</div> </td> </tr> <tr> <td> <div class="G">Sā bhariyā vāsudevassa,</div> </td> </tr> <tr> <td> <div class="G">kaṇhassa mahesī piyā.</div> </td> </tr> </table> </div>
</div>
<div class="q" id="p_23J_1949"> <div class="divNumber">625.</div> <div class="p"> <table class="singleColumn"> <tr> <td> <div class="pN">1949</div> <div class="G">Raṭṭhavatī kimpurisī,</div> </td> </tr> <tr> <td> <div class="G">sāpi vacchaṁ akāmayi;</div> </td> </tr> <tr> <td> <div class="G">Manusso migiyā saddhiṁ,</div> </td> </tr> <tr> <td> <div class="G">natthi kāme asādiso.</div> </td> </tr> </table> </div>
</div>
<div class="q" id="p_23J_1950"> <div class="divNumber">626.</div> <div class="p"> <table class="singleColumn"> <tr> <td> <div class="pN">1950</div> <div class="G">Handa khvāhaṁ gamissāmi,</div> </td> </tr> <tr> <td> <div class="G">sāḷike mañjubhāṇike;</div> </td> </tr> <tr> <td> <div class="G">Paccakkhānupadañhetaṁ,</div> </td> </tr> <tr> <td> <div class="G">atimaññasi nūna maṁ”.</div> </td> </tr> </table> </div>
</div>
<div class="q" id="p_23J_1951"> <div class="divNumber">627.</div> <div class="p"> <table class="singleColumn"> <tr> <td> <div class="pN">1951</div> <div class="G">“Na sirī taramānassa,</div> </td> </tr> <tr> <td> <div class="G">mādhara suvapaṇḍita;</div> </td> </tr> <tr> <td> <div class="G">Idheva tāva acchassu,</div> </td> </tr> <tr> <td> <div class="G">yāva rājāna dakkhasi;</div> </td> </tr> <tr> <td> <div class="G">Sossi saddaṁ mudiṅgānaṁ,</div> </td> </tr> <tr> <td> <div class="G">ānubhāvañca rājino”.</div> </td> </tr> </table> </div>
</div>
<div class="q" id="p_23J_1952"> <div class="divNumber">628.</div> <div class="p"> <table class="singleColumn"> <tr> <td> <div class="pN">1952</div> <div class="G">“Yo nu khvāyaṁ tibbo saddo,</div> </td> </tr> <tr> <td> <div class="G">tirojanapade suto;</div> </td> </tr> <tr> <td> <div class="G">Dhītā pañcālarājassa,</div> </td> </tr> <tr> <td> <div class="G">osadhī viya vaṇṇinī;</div> </td> </tr> <tr> <td> <div class="G">Taṁ dassati videhānaṁ,</div> </td> </tr> <tr> <td> <div class="G">so vivāho bhavissati”.</div> </td> </tr> </table> </div>
</div>
<div class="q" id="p_23J_1953"> <div class="divNumber">629.</div> <div class="p"> <table class="singleColumn"> <tr> <td> <div class="pN">1953</div> <div class="G">“Ediso mā amittānaṁ,</div> </td> </tr> <tr> <td> <div class="G">vivāho hotu mādhara;</div> </td> </tr> <tr> <td> <div class="G">Yathā pañcālarājassa,</div> </td> </tr> <tr> <td> <div class="G">vedehena bhavissati.</div> </td> </tr> </table> </div>
</div>
<div class="q" id="p_23J_1954"> <div class="divNumber">630.</div> <div class="p"> <table class="singleColumn"> <tr> <td> <div class="pN">1954</div> <div class="G">Ānayitvāna vedehaṁ,</div> </td> </tr> <tr> <td> <div class="G">pañcālānaṁ rathesabho;</div> </td> </tr> <tr> <td> <div class="G">Tato naṁ ghātayissati,</div> </td> </tr> <tr> <td> <div class="G">nassa sakhī bhavissati”.</div> </td> </tr> </table> </div>
</div>
<div class="q" id="p_23J_1955"> <div class="divNumber">631.</div> <div class="p"> <table class="singleColumn"> <tr> <td> <div class="pN">1955</div> <div class="G">“Handa kho maṁ anujānāhi,</div> </td> </tr> <tr> <td> <div class="G">rattiyo sattamattiyo;</div> </td> </tr> <tr> <td> <div class="G">Yāvāhaṁ sivirājassa,</div> </td> </tr> <tr> <td> <div class="G">ārocemi mahesino;</div> </td> </tr> <tr> <td> <div class="G">Laddho ca me āvasatho,</div> </td> </tr> <tr> <td> <div class="G">sāḷikāya upantikaṁ”.</div> </td> </tr> </table> </div>
</div>
<div class="q" id="p_23J_1956"> <div class="divNumber">632.</div> <div class="p"> <table class="singleColumn"> <tr> <td> <div class="pN">1956</div> <div class="G">“Handa kho taṁ anujānāmi,</div> </td> </tr> <tr> <td> <div class="G">rattiyo sattamattiyo;</div> </td> </tr> <tr> <td> <div class="G">Sace tvaṁ sattarattena,</div> </td> </tr> <tr> <td> <div class="G">nāgacchasi mamantike;</div> </td> </tr> <tr> <td> <div class="G">Maññe okkantasattaṁ maṁ,</div> </td> </tr> <tr> <td> <div class="G">matāya āgamissasi”.</div> </td> </tr> </table> </div>
</div>
<div class="q" id="p_23J_1957"> <div class="divNumber">633.</div> <div class="p"> <table class="singleColumn"> <tr> <td> <div class="pN">1957</div> <div class="G">Tato ca kho so gantvāna,</div> </td> </tr> <tr> <td> <div class="G">mādharo suvapaṇḍito;</div> </td> </tr> <tr> <td> <div class="G">Mahosadhassa akkhāsi,</div> </td> </tr> <tr> <td> <div class="G">sāḷikāvacanaṁ idaṁ.</div> </td> </tr> </table> </div>
</div>
<div class="q" id="p_23J_1958"> <div class="divNumber">634.</div> <div class="p"> <table class="singleColumn"> <tr> <td> <div class="pN">1958</div> <div class="G">“Yasseva ghare bhuñjeyya bhogaṁ,</div> </td> </tr> <tr> <td> <div class="G">Tasseva atthaṁ puriso careyya;</div> </td> </tr> <tr> <td> <div class="G">Handāhaṁ gacchāmi pure janinda,</div> </td> </tr> <tr> <td> <div class="G">Pañcālarājassa puraṁ surammaṁ;</div> </td> </tr> <tr> <td> <div class="G">Nivesanāni māpetuṁ,</div> </td> </tr> <tr> <td> <div class="G">Vedehassa yasassino.</div> </td> </tr> </table> </div>
</div>
<div class="q" id="p_23J_1959"> <div class="divNumber">635.</div> <div class="p"> <table class="singleColumn"> <tr> <td> <div class="pN">1959</div> <div class="G">Nivesanāni māpetvā,</div> </td> </tr> <tr> <td> <div class="G">vedehassa yasassino;</div> </td> </tr> <tr> <td> <div class="G">Yadā te pahiṇeyyāmi,</div> </td> </tr> <tr> <td> <div class="G">tadā eyyāsi khattiya”.</div> </td> </tr> </table> </div>
</div>
<div class="q" id="p_23J_1960"> <div class="divNumber">636.</div> <div class="p"> <table class="singleColumn"> <tr> <td> <div class="pN">1960</div> <div class="G">Tato ca pāyāsi pure mahosadho,</div> </td> </tr> <tr> <td> <div class="G">Pañcālarājassa puraṁ surammaṁ;</div> </td> </tr> <tr> <td> <div class="G">Nivesanāni māpetuṁ,</div> </td> </tr> <tr> <td> <div class="G">Vedehassa yasassino.</div> </td> </tr> </table> </div>
</div>
<div class="q" id="p_23J_1961"> <div class="divNumber">637.</div> <div class="p"> <table class="singleColumn"> <tr> <td> <div class="pN">1961</div> <div class="G">Nivesanāni māpetvā,</div> </td> </tr> <tr> <td> <div class="G">vedehassa yasassino;</div> </td> </tr> <tr> <td> <div class="G">Athassa pāhiṇī dūtaṁ,</div> </td> </tr> <tr> <td> <div class="G">vedehaṁ mithilaggahaṁ;</div> </td> </tr> <tr> <td> <div class="G">“Ehi dāni mahārāja,</div> </td> </tr> <tr> <td> <div class="G">māpitaṁ te nivesanaṁ”.</div> </td> </tr> </table> </div>
</div>
<div class="q" id="p_23J_1962"> <div class="divNumber">638.</div> <div class="p"> <table class="singleColumn"> <tr> <td> <div class="pN">1962</div> <div class="G">Tato ca rājā pāyāsi,</div> </td> </tr> <tr> <td> <div class="G">senāya caturaṅgiyā;</div> </td> </tr> <tr> <td> <div class="G">Anantavāhanaṁ daṭṭhuṁ,</div> </td> </tr> <tr> <td> <div class="G">phītaṁ kapiliyaṁ puraṁ.</div> </td> </tr> </table> </div>
</div>
<div class="q" id="p_23J_1963"> <div class="divNumber">639.</div> <div class="p"> <table class="singleColumn"> <tr> <td> <div class="pN">1963</div> <div class="G">Tato ca kho so gantvāna,</div> </td> </tr> <tr> <td> <div class="G">brahmadattassa pāhiṇi;</div> </td> </tr> <tr> <td> <div class="G">“Āgatosmi mahārāja,</div> </td> </tr> <tr> <td> <div class="G">tava pādāni vandituṁ.</div> </td> </tr> </table> </div>
</div>
<div class="q" id="p_23J_1964"> <div class="divNumber">640.</div> <div class="p"> <table class="singleColumn"> <tr> <td> <div class="pN">1964</div> <div class="G">Dadāhi dāni me bhariyaṁ,</div> </td> </tr> <tr> <td> <div class="G">nāriṁ sabbaṅgasobhiniṁ;</div> </td> </tr> <tr> <td> <div class="G">Suvaṇṇena paṭicchannaṁ,</div> </td> </tr> <tr> <td> <div class="G">dāsīgaṇapurakkhataṁ”.</div> </td> </tr> </table> </div>
</div>
<div class="q" id="p_23J_1965"> <div class="divNumber">641.</div> <div class="p"> <table class="singleColumn"> <tr> <td> <div class="pN">1965</div> <div class="G">“Svāgataṁ teva vedeha,</div> </td> </tr> <tr> <td> <div class="G">atho te adurāgataṁ;</div> </td> </tr> <tr> <td> <div class="G">Nakkhattaṁyeva paripuccha,</div> </td> </tr> <tr> <td> <div class="G">ahaṁ kaññaṁ dadāmi te;</div> </td> </tr> <tr> <td> <div class="G">Suvaṇṇena paṭicchannaṁ,</div> </td> </tr> <tr> <td> <div class="G">dāsīgaṇapurakkhataṁ”.</div> </td> </tr> </table> </div>
</div>
<div class="q" id="p_23J_1966"> <div class="divNumber">642.</div> <div class="p"> <table class="singleColumn"> <tr> <td> <div class="pN">1966</div> <div class="G">Tato ca rājā vedeho,</div> </td> </tr> <tr> <td> <div class="G">nakkhattaṁ paripucchatha;</div> </td> </tr> <tr> <td> <div class="G">Nakkhattaṁ paripucchitvā,</div> </td> </tr> <tr> <td> <div class="G">brahmadattassa pāhiṇi.</div> </td> </tr> </table> </div>
</div>
<div class="q" id="p_23J_1967"> <div class="divNumber">643.</div> <div class="p"> <table class="singleColumn"> <tr> <td> <div class="pN">1967</div> <div class="G">“Dadāhi dāni me bhariyaṁ,</div> </td> </tr> <tr> <td> <div class="G">nāriṁ sabbaṅgasobhiniṁ;</div> </td> </tr> <tr> <td> <div class="G">Suvaṇṇena paṭicchannaṁ,</div> </td> </tr> <tr> <td> <div class="G">dāsīgaṇapurakkhataṁ”.</div> </td> </tr> </table> </div>
</div>
<div class="q" id="p_23J_1968"> <div class="divNumber">644.</div> <div class="p"> <table class="singleColumn"> <tr> <td> <div class="pN">1968</div> <div class="G">“Dadāmi dāni te bhariyaṁ,</div> </td> </tr> <tr> <td> <div class="G">nāriṁ sabbaṅgasobhiniṁ;</div> </td> </tr> <tr> <td> <div class="G">Suvaṇṇena paṭicchannaṁ,</div> </td> </tr> <tr> <td> <div class="G">dāsīgaṇapurakkhataṁ”.</div> </td> </tr> </table> </div>
</div>
<div class="q" id="p_23J_1969"> <div class="divNumber">645.</div> <div class="p"> <table class="singleColumn"> <tr> <td> <div class="pN">1969</div> <div class="G">“Hatthī assā rathā pattī,</div> </td> </tr> <tr> <td> <div class="G">senā tiṭṭhanti vammitā;</div> </td> </tr> <tr> <td> <div class="G">Ukkā padittā jhāyanti,</div> </td> </tr> <tr> <td> <div class="G">kiṁ nu maññanti paṇḍitā.</div> </td> </tr> </table> </div>
</div>
<div class="q" id="p_23J_1970"> <div class="divNumber">646.</div> <div class="p"> <table class="singleColumn"> <tr> <td> <div class="pN">1970</div> <div class="G">Hatthī assā rathā pattī,</div> </td> </tr> <tr> <td> <div class="G">senā tiṭṭhanti vammitā;</div> </td> </tr> <tr> <td> <div class="G">Ukkā padittā jhāyanti,</div> </td> </tr> <tr> <td> <div class="G">kiṁ nu kāhanti paṇḍita”.</div> </td> </tr> </table> </div>
</div>
<div class="q" id="p_23J_1971"> <div class="divNumber">647.</div> <div class="p"> <table class="singleColumn"> <tr> <td> <div class="pN">1971</div> <div class="G">“Rakkhati taṁ mahārāja,</div> </td> </tr> <tr> <td> <div class="G">cūḷaneyyo mahabbalo;</div> </td> </tr> <tr> <td> <div class="G">Paduṭṭho brahmadattena,</div> </td> </tr> <tr> <td> <div class="G">pāto taṁ ghātayissati”.</div> </td> </tr> </table> </div>
</div>
<div class="q" id="p_23J_1972"> <div class="divNumber">648.</div> <div class="p"> <table class="singleColumn"> <tr> <td> <div class="pN">1972</div> <div class="G">“Ubbedhati me hadayaṁ,</div> </td> </tr> <tr> <td> <div class="G">mukhañca parisussati;</div> </td> </tr> <tr> <td> <div class="G">Nibbutiṁ nādhigacchāmi,</div> </td> </tr> <tr> <td> <div class="G">aggidaḍḍhova ātape.</div> </td> </tr> </table> </div>
</div>
<div class="q" id="p_23J_1973"> <div class="divNumber">649.</div> <div class="p"> <table class="singleColumn"> <tr> <td> <div class="pN">1973</div> <div class="G">Kammārānaṁ yathā ukkā,</div> </td> </tr> <tr> <td> <div class="G">anto jhāyati no bahi;</div> </td> </tr> <tr> <td> <div class="G">Evampi hadayaṁ mayhaṁ,</div> </td> </tr> <tr> <td> <div class="G">anto jhāyati no bahi”.</div> </td> </tr> </table> </div>
</div>
<div class="q" id="p_23J_1974"> <div class="divNumber">650.</div> <div class="p"> <table class="singleColumn"> <tr> <td> <div class="pN">1974</div> <div class="G">“Pamatto mantanātīto,</div> </td> </tr> <tr> <td> <div class="G">bhinnamantosi khattiya;</div> </td> </tr> <tr> <td> <div class="G">Idāni kho taṁ tāyantu,</div> </td> </tr> <tr> <td> <div class="G">paṇḍitā mantino janā.</div> </td> </tr> </table> </div>
</div>
<div class="q" id="p_23J_1975"> <div class="divNumber">651.</div> <div class="p"> <table class="singleColumn"> <tr> <td> <div class="pN">1975</div> <div class="G">Akatvāmaccassa vacanaṁ,</div> </td> </tr> <tr> <td> <div class="G">atthakāmahitesino;</div> </td> </tr> <tr> <td> <div class="G">Attapītirato rājā,</div> </td> </tr> <tr> <td> <div class="G">migo kūṭeva ohito.</div> </td> </tr> </table> </div>
</div>
<div class="q" id="p_23J_1976"> <div class="divNumber">652.</div> <div class="p"> <table class="singleColumn"> <tr> <td> <div class="pN">1976</div> <div class="G">Yathāpi maccho baḷisaṁ,</div> </td> </tr> <tr> <td> <div class="G">vaṅkaṁ maṁsena chāditaṁ;</div> </td> </tr> <tr> <td> <div class="G">Āmagiddho na jānāti,</div> </td> </tr> <tr> <td> <div class="G">maccho maraṇamattano.</div> </td> </tr> </table> </div>
</div>
<div class="q" id="p_23J_1977"> <div class="divNumber">653.</div> <div class="p"> <table class="singleColumn"> <tr> <td> <div class="pN">1977</div> <div class="G">Evameva tuvaṁ rāja,</div> </td> </tr> <tr> <td> <div class="G">cūḷaneyyassa dhītaraṁ;</div> </td> </tr> <tr> <td> <div class="G">Kāmagiddho na jānāsi,</div> </td> </tr> <tr> <td> <div class="G">macchova maraṇamattano.</div> </td> </tr> </table> </div>
</div>
<div class="q" id="p_23J_1978"> <div class="divNumber">654.</div> <div class="p"> <table class="singleColumn"> <tr> <td> <div class="pN">1978</div> <div class="G">Sace gacchasi pañcālaṁ,</div> </td> </tr> <tr> <td> <div class="G">khippamattaṁ jahissasi;</div> </td> </tr> <tr> <td> <div class="G">Migaṁ panthānubandhaṁva,</div> </td> </tr> <tr> <td> <div class="G">mahantaṁ bhayamessati.</div> </td> </tr> </table> </div>
</div>
<div class="q" id="p_23J_1979"> <div class="divNumber">655.</div> <div class="p"> <table class="singleColumn"> <tr> <td> <div class="pN">1979</div> <div class="G">Anariyarūpo puriso janinda,</div> </td> </tr> <tr> <td> <div class="G">Ahīva ucchaṅgagato ḍaseyya;</div> </td> </tr> <tr> <td> <div class="G">Na tena mittiṁ kayirātha dhīro,</div> </td> </tr> <tr> <td> <div class="G">Dukkho have kāpurisena saṅgamo.</div> </td> </tr> </table> </div>
</div>
<div class="q" id="p_23J_1980"> <div class="divNumber">656.</div> <div class="p"> <table class="singleColumn"> <tr> <td> <div class="pN">1980</div> <div class="G">Yadeva jaññā purisaṁ janinda,</div> </td> </tr> <tr> <td> <div class="G">Sīlavāyaṁ bahussuto;</div> </td> </tr> <tr> <td> <div class="G">Teneva mittiṁ kayirātha dhīro,</div> </td> </tr> <tr> <td> <div class="G">Sukho have sappurisena saṅgamo.</div> </td> </tr> </table> </div>
</div>
<div class="q" id="p_23J_1981"> <div class="divNumber">657.</div> <div class="p"> <table class="singleColumn"> <tr> <td> <div class="pN">1981</div> <div class="G">Bālo tuvaṁ eḷamūgosi rāja,</div> </td> </tr> <tr> <td> <div class="G">Yo uttamatthāni mayī lapittho;</div> </td> </tr> <tr> <td> <div class="G">Kimevahaṁ naṅgalakoṭivaḍḍho,</div> </td> </tr> <tr> <td> <div class="G">Atthāni jānāmi yathāpi aññe.</div> </td> </tr> </table> </div>
</div>
<div class="q" id="p_23J_1982"> <div class="divNumber">658.</div> <div class="p"> <table class="singleColumn"> <tr> <td> <div class="pN">1982</div> <div class="G">Imaṁ gale gahetvāna,</div> </td> </tr> <tr> <td> <div class="G">nāsetha vijitā mama;</div> </td> </tr> <tr> <td> <div class="G">Yo me ratanalābhassa,</div> </td> </tr> <tr> <td> <div class="G">antarāyāya bhāsati”.</div> </td> </tr> </table> </div>
</div>
<div class="q" id="p_23J_1983"> <div class="divNumber">659.</div> <div class="p"> <table class="singleColumn"> <tr> <td> <div class="pN">1983</div> <div class="G">“Mahosadha atītena,</div> </td> </tr> <tr> <td> <div class="G">Nānuvijjhanti paṇḍitā;</div> </td> </tr> <tr> <td> <div class="G">Kiṁ maṁ assaṁva sambaddhaṁ,</div> </td> </tr> <tr> <td> <div class="G">Patodeneva vijjhasi.</div> </td> </tr> </table> </div>
</div>
<div class="q" id="p_23J_1984"> <div class="divNumber">660.</div> <div class="p"> <table class="singleColumn"> <tr> <td> <div class="pN">1984</div> <div class="G">Sace passasi mokkhaṁ vā,</div> </td> </tr> <tr> <td> <div class="G">khemaṁ vā pana passasi;</div> </td> </tr> <tr> <td> <div class="G">Teneva maṁ anusāsa,</div> </td> </tr> <tr> <td> <div class="G">kiṁ atītena vijjhasi”.</div> </td> </tr> </table> </div>
</div>
<div class="q" id="p_23J_1985"> <div class="divNumber">661.</div> <div class="p"> <table class="singleColumn"> <tr> <td> <div class="pN">1985</div> <div class="G">“Atītaṁ mānusaṁ kammaṁ,</div> </td> </tr> <tr> <td> <div class="G">Dukkaraṁ durabhisambhavaṁ;</div> </td> </tr> <tr> <td> <div class="G">Na taṁ sakkomi mocetuṁ,</div> </td> </tr> <tr> <td> <div class="G">Tvaṁ pajānassu khattiya.</div> </td> </tr> </table> </div>
</div>
<div class="q" id="p_23J_1986"> <div class="divNumber">662.</div> <div class="p"> <table class="singleColumn"> <tr> <td> <div class="pN">1986</div> <div class="G">Santi vehāyasā nāgā,</div> </td> </tr> <tr> <td> <div class="G">iddhimanto yasassino;</div> </td> </tr> <tr> <td> <div class="G">Tepi ādāya gaccheyyuṁ,</div> </td> </tr> <tr> <td> <div class="G">yassa honti tathāvidhā.</div> </td> </tr> </table> </div>
</div>
<div class="q" id="p_23J_1987"> <div class="divNumber">663.</div> <div class="p"> <table class="singleColumn"> <tr> <td> <div class="pN">1987</div> <div class="G">Santi vehāyasā assā,</div> </td> </tr> <tr> <td> <div class="G">iddhimanto yasassino;</div> </td> </tr> <tr> <td> <div class="G">Tepi ādāya gaccheyyuṁ,</div> </td> </tr> <tr> <td> <div class="G">yassa honti tathāvidhā.</div> </td> </tr> </table> </div>
</div>
<div class="q" id="p_23J_1988"> <div class="divNumber">664.</div> <div class="p"> <table class="singleColumn"> <tr> <td> <div class="pN">1988</div> <div class="G">Santi vehāyasā pakkhī,</div> </td> </tr> <tr> <td> <div class="G">iddhimanto yasassino;</div> </td> </tr> <tr> <td> <div class="G">Tepi ādāya gaccheyyuṁ,</div> </td> </tr> <tr> <td> <div class="G">yassa honti tathāvidhā.</div> </td> </tr> </table> </div>
</div>
<div class="q" id="p_23J_1989"> <div class="divNumber">665.</div> <div class="p"> <table class="singleColumn"> <tr> <td> <div class="pN">1989</div> <div class="G">Santi vehāyasā yakkhā,</div> </td> </tr> <tr> <td> <div class="G">iddhimanto yasassino;</div> </td> </tr> <tr> <td> <div class="G">Tepi ādāya gaccheyyuṁ,</div> </td> </tr> <tr> <td> <div class="G">yassa honti tathāvidhā.</div> </td> </tr> </table> </div>
</div>
<div class="q" id="p_23J_1990"> <div class="divNumber">666.</div> <div class="p"> <table class="singleColumn"> <tr> <td> <div class="pN">1990</div> <div class="G">Atītaṁ mānusaṁ kammaṁ,</div> </td> </tr> <tr> <td> <div class="G">Dukkaraṁ durabhisambhavaṁ;</div> </td> </tr> <tr> <td> <div class="G">Na taṁ sakkomi mocetuṁ,</div> </td> </tr> <tr> <td> <div class="G">Antalikkhena khattiya”.</div> </td> </tr> </table> </div>
</div>
<div class="q" id="p_23J_1991"> <div class="divNumber">667.</div> <div class="p"> <table class="singleColumn"> <tr> <td> <div class="pN">1991</div> <div class="G">“Atīradassī puriso,</div> </td> </tr> <tr> <td> <div class="G">mahante udakaṇṇave;</div> </td> </tr> <tr> <td> <div class="G">Yattha so labhate gādhaṁ,</div> </td> </tr> <tr> <td> <div class="G">tattha so vindate sukhaṁ.</div> </td> </tr> </table> </div>
</div>
<div class="q" id="p_23J_1992"> <div class="divNumber">668.</div> <div class="p"> <table class="singleColumn"> <tr> <td> <div class="pN">1992</div> <div class="G">Evaṁ amhañca rañño ca,</div> </td> </tr> <tr> <td> <div class="G">tvaṁ patiṭṭhā mahosadha;</div> </td> </tr> <tr> <td> <div class="G">Tvaṁ nosi mantinaṁ seṭṭho,</div> </td> </tr> <tr> <td> <div class="G">amhe dukkhā pamocaya”.</div> </td> </tr> </table> </div>
</div>
<div class="q" id="p_23J_1993"> <div class="divNumber">669.</div> <div class="p"> <table class="singleColumn"> <tr> <td> <div class="pN">1993</div> <div class="G">“Atītaṁ mānusaṁ kammaṁ,</div> </td> </tr> <tr> <td> <div class="G">Dukkaraṁ durabhisambhavaṁ;</div> </td> </tr> <tr> <td> <div class="G">Na taṁ sakkomi mocetuṁ,</div> </td> </tr> <tr> <td> <div class="G">Tvaṁ pajānassu senaka”.</div> </td> </tr> </table> </div>
</div>
<div class="q" id="p_23J_1994"> <div class="divNumber">670.</div> <div class="p"> <table class="singleColumn"> <tr> <td> <div class="pN">1994</div> <div class="G">“Suṇohi metaṁ vacanaṁ,</div> </td> </tr> <tr> <td> <div class="G">Passa senaṁ mahabbhayaṁ;</div> </td> </tr> <tr> <td> <div class="G">Senakaṁ dāni pucchāmi,</div> </td> </tr> <tr> <td> <div class="G">Kiṁ kiccaṁ idha maññasi”.</div> </td> </tr> </table> </div>
</div>
<div class="q" id="p_23J_1995"> <div class="divNumber">671.</div> <div class="p"> <table class="singleColumn"> <tr> <td> <div class="pN">1995</div> <div class="G">“Aggiṁ vā dvārato dema,</div> </td> </tr> <tr> <td> <div class="G">gaṇhāmase vikantanaṁ;</div> </td> </tr> <tr> <td> <div class="G">Aññamaññaṁ vadhitvāna,</div> </td> </tr> <tr> <td> <div class="G">khippaṁ hissāma jīvitaṁ;</div> </td> </tr> <tr> <td> <div class="G">Mā no rājā brahmadatto,</div> </td> </tr> <tr> <td> <div class="G">ciraṁ dukkhena mārayi”.</div> </td> </tr> </table> </div>
</div>
<div class="q" id="p_23J_1996"> <div class="divNumber">672.</div> <div class="p"> <table class="singleColumn"> <tr> <td> <div class="pN">1996</div> <div class="G">“Suṇohi metaṁ vacanaṁ,</div> </td> </tr> <tr> <td> <div class="G">passa senaṁ mahabbhayaṁ;</div> </td> </tr> <tr> <td> <div class="G">Pukkusaṁ dāni pucchāmi,</div> </td> </tr> <tr> <td> <div class="G">kiṁ kiccaṁ idha maññasi”.</div> </td> </tr> </table> </div>
</div>
<div class="q" id="p_23J_1997"> <div class="divNumber">673.</div> <div class="p"> <table class="singleColumn"> <tr> <td> <div class="pN">1997</div> <div class="G">“Visaṁ khāditvā miyyāma,</div> </td> </tr> <tr> <td> <div class="G">khippaṁ hissāma jīvitaṁ;</div> </td> </tr> <tr> <td> <div class="G">Mā no rājā brahmadatto,</div> </td> </tr> <tr> <td> <div class="G">ciraṁ dukkhena mārayi”.</div> </td> </tr> </table> </div>
</div>
<div class="q" id="p_23J_1998"> <div class="divNumber">674.</div> <div class="p"> <table class="singleColumn"> <tr> <td> <div class="pN">1998</div> <div class="G">“Suṇohi metaṁ vacanaṁ,</div> </td> </tr> <tr> <td> <div class="G">passa senaṁ mahabbhayaṁ;</div> </td> </tr> <tr> <td> <div class="G">Kāmindaṁ dāni pucchāmi,</div> </td> </tr> <tr> <td> <div class="G">kiṁ kiccaṁ idha maññasi”.</div> </td> </tr> </table> </div>
</div>
<div class="q" id="p_23J_1999"> <div class="divNumber">675.</div> <div class="p"> <table class="singleColumn"> <tr> <td> <div class="pN">1999</div> <div class="G">“Rajjuyā bajjha miyyāma,</div> </td> </tr> <tr> <td> <div class="G">papātā papatāmase;</div> </td> </tr> <tr> <td> <div class="G">Mā no rājā brahmadatto,</div> </td> </tr> <tr> <td> <div class="G">ciraṁ dukkhena mārayi”.</div> </td> </tr> </table> </div>
</div>
<div class="q" id="p_23J_2000"> <div class="divNumber">676.</div> <div class="p"> <table class="singleColumn"> <tr> <td> <div class="pN">2000</div> <div class="G">“Suṇohi metaṁ vacanaṁ,</div> </td> </tr> <tr> <td> <div class="G">passa senaṁ mahabbhayaṁ;</div> </td> </tr> <tr> <td> <div class="G">Devindaṁ dāni pucchāmi,</div> </td> </tr> <tr> <td> <div class="G">kiṁ kiccaṁ idha maññasi”.</div> </td> </tr> </table> </div>
</div>
<div class="q" id="p_23J_2001"> <div class="divNumber">677.</div> <div class="p"> <table class="singleColumn"> <tr> <td> <div class="pN">2001</div> <div class="G">“Aggiṁ vā dvārato dema,</div> </td> </tr> <tr> <td> <div class="G">gaṇhāmase vikantanaṁ;</div> </td> </tr> <tr> <td> <div class="G">Aññamaññaṁ vadhitvāna,</div> </td> </tr> <tr> <td> <div class="G">khippaṁ hissāma jīvitaṁ;</div> </td> </tr> <tr> <td> <div class="G">Na no sakkoti mocetuṁ,</div> </td> </tr> <tr> <td> <div class="G">sukheneva mahosadho”.</div> </td> </tr> </table> </div>
</div>
<div class="q" id="p_23J_2002"> <div class="divNumber">678.</div> <div class="p"> <table class="singleColumn"> <tr> <td> <div class="pN">2002</div> <div class="G">“Yathā kadalino sāraṁ,</div> </td> </tr> <tr> <td> <div class="G">anvesaṁ nādhigacchati;</div> </td> </tr> <tr> <td> <div class="G">Evaṁ anvesamānā naṁ,</div> </td> </tr> <tr> <td> <div class="G">pañhaṁ najjhagamāmase.</div> </td> </tr> </table> </div>
</div>
<div class="q" id="p_23J_2003"> <div class="divNumber">679.</div> <div class="p"> <table class="singleColumn"> <tr> <td> <div class="pN">2003</div> <div class="G">Yathā simbalino sāraṁ,</div> </td> </tr> <tr> <td> <div class="G">anvesaṁ nādhigacchati;</div> </td> </tr> <tr> <td> <div class="G">Evaṁ anvesamānā naṁ,</div> </td> </tr> <tr> <td> <div class="G">pañhaṁ najjhagamāmase.</div> </td> </tr> </table> </div>
</div>
<div class="q" id="p_23J_2004"> <div class="divNumber">680.</div> <div class="p"> <table class="singleColumn"> <tr> <td> <div class="pN">2004</div> <div class="G">Adese vata no vuṭṭhaṁ,</div> </td> </tr> <tr> <td> <div class="G">kuñjarānaṁvanodake;</div> </td> </tr> <tr> <td> <div class="G">Sakāse dummanussānaṁ,</div> </td> </tr> <tr> <td> <div class="G">bālānaṁ avijānataṁ.</div> </td> </tr> </table> </div>
</div>
<div class="q" id="p_23J_2005"> <div class="divNumber">681.</div> <div class="p"> <table class="singleColumn"> <tr> <td> <div class="pN">2005</div> <div class="G">Ubbedhati me hadayaṁ,</div> </td> </tr> <tr> <td> <div class="G">mukhañca parisussati;</div> </td> </tr> <tr> <td> <div class="G">Nibbutiṁ nādhigacchāmi,</div> </td> </tr> <tr> <td> <div class="G">aggidaḍḍhova ātape.</div> </td> </tr> </table> </div>
</div>
<div class="q" id="p_23J_2006"> <div class="divNumber">682.</div> <div class="p"> <table class="singleColumn"> <tr> <td> <div class="pN">2006</div> <div class="G">Kammārānaṁ yathā ukkā,</div> </td> </tr> <tr> <td> <div class="G">anto jhāyati no bahi;</div> </td> </tr> <tr> <td> <div class="G">Evampi hadayaṁ mayhaṁ,</div> </td> </tr> <tr> <td> <div class="G">anto jhāyati no bahi”.</div> </td> </tr> </table> </div>
</div>
<div class="q" id="p_23J_2007"> <div class="divNumber">683.</div> <div class="p"> <table class="singleColumn"> <tr> <td> <div class="pN">2007</div> <div class="G">Tato so paṇḍito dhīro,</div> </td> </tr> <tr> <td> <div class="G">atthadassī mahosadho;</div> </td> </tr> <tr> <td> <div class="G">Vedehaṁ dukkhitaṁ disvā,</div> </td> </tr> <tr> <td> <div class="G">idaṁ vacanamabravi.</div> </td> </tr> </table> </div>
</div>
<div class="q" id="p_23J_2008"> <div class="divNumber">684.</div> <div class="p"> <table class="singleColumn"> <tr> <td> <div class="pN">2008</div> <div class="G">“Mā tvaṁ bhāyi mahārāja,</div> </td> </tr> <tr> <td> <div class="G">mā tvaṁ bhāyi rathesabha;</div> </td> </tr> <tr> <td> <div class="G">Ahaṁ taṁ mocayissāmi,</div> </td> </tr> <tr> <td> <div class="G">rāhuggahaṁva candimaṁ.</div> </td> </tr> </table> </div>
</div>
<div class="q" id="p_23J_2009"> <div class="divNumber">685.</div> <div class="p"> <table class="singleColumn"> <tr> <td> <div class="pN">2009</div> <div class="G">Mā tvaṁ bhāyi mahārāja,</div> </td> </tr> <tr> <td> <div class="G">mā tvaṁ bhāyi rathesabha;</div> </td> </tr> <tr> <td> <div class="G">Ahaṁ taṁ mocayissāmi,</div> </td> </tr> <tr> <td> <div class="G">rāhuggahaṁva sūriyaṁ.</div> </td> </tr> </table> </div>
</div>
<div class="q" id="p_23J_2010"> <div class="divNumber">686.</div> <div class="p"> <table class="singleColumn"> <tr> <td> <div class="pN">2010</div> <div class="G">Mā tvaṁ bhāyi mahārāja,</div> </td> </tr> <tr> <td> <div class="G">mā tvaṁ bhāyi rathesabha;</div> </td> </tr> <tr> <td> <div class="G">Ahaṁ taṁ mocayissāmi,</div> </td> </tr> <tr> <td> <div class="G">paṅke sannaṁva kuñjaraṁ.</div> </td> </tr> </table> </div>
</div>
<div class="q" id="p_23J_2011"> <div class="divNumber">687.</div> <div class="p"> <table class="singleColumn"> <tr> <td> <div class="pN">2011</div> <div class="G">Mā tvaṁ bhāyi mahārāja,</div> </td> </tr> <tr> <td> <div class="G">mā tvaṁ bhāyi rathesabha;</div> </td> </tr> <tr> <td> <div class="G">Ahaṁ taṁ mocayissāmi,</div> </td> </tr> <tr> <td> <div class="G">peḷābaddhaṁva pannagaṁ.</div> </td> </tr> </table> </div>
</div>
<div class="q" id="p_23J_2012"> <div class="divNumber">688.</div> <div class="p"> <table class="singleColumn"> <tr> <td> <div class="pN">2012</div> <div class="G">Mā tvaṁ bhāyi mahārāja,</div> </td> </tr> <tr> <td> <div class="G">mā tvaṁ bhāyi rathesabha;</div> </td> </tr> <tr> <td> <div class="G">Ahaṁ taṁ mocayissāmi,</div> </td> </tr> <tr> <td> <div class="G">pakkhiṁ baddhaṁva pañjare.</div> </td> </tr> </table> </div>
</div>
<div class="q" id="p_23J_2013"> <div class="divNumber">689.</div> <div class="p"> <table class="singleColumn"> <tr> <td> <div class="pN">2013</div> <div class="G">Mā tvaṁ bhāyi mahārāja,</div> </td> </tr> <tr> <td> <div class="G">mā tvaṁ bhāyi rathesabha;</div> </td> </tr> <tr> <td> <div class="G">Ahaṁ taṁ mocayissāmi,</div> </td> </tr> <tr> <td> <div class="G">macche jālagateriva.</div> </td> </tr> </table> </div>
</div>
<div class="q" id="p_23J_2014"> <div class="divNumber">690.</div> <div class="p"> <table class="singleColumn"> <tr> <td> <div class="pN">2014</div> <div class="G">Mā tvaṁ bhāyi mahārāja,</div> </td> </tr> <tr> <td> <div class="G">mā tvaṁ bhāyi rathesabha;</div> </td> </tr> <tr> <td> <div class="G">Ahaṁ taṁ mocayissāmi,</div> </td> </tr> <tr> <td> <div class="G">sayoggabalavāhanaṁ.</div> </td> </tr> </table> </div>
</div>
<div class="q" id="p_23J_2015"> <div class="divNumber">691.</div> <div class="p"> <table class="singleColumn"> <tr> <td> <div class="pN">2015</div> <div class="G">Mā tvaṁ bhāyi mahārāja,</div> </td> </tr> <tr> <td> <div class="G">mā tvaṁ bhāyi rathesabha;</div> </td> </tr> <tr> <td> <div class="G">Pañcālaṁ vāhayissāmi,</div> </td> </tr> <tr> <td> <div class="G">kākasenaṁva leḍḍunā.</div> </td> </tr> </table> </div>
</div>
<div class="q" id="p_23J_2016"> <div class="divNumber">692.</div> <div class="p"> <table class="singleColumn"> <tr> <td> <div class="pN">2016</div> <div class="G">Adu paññā kimatthiyā,</div> </td> </tr> <tr> <td> <div class="G">Amacco vāpi tādiso;</div> </td> </tr> <tr> <td> <div class="G">Yo taṁ sambādhapakkhandaṁ,</div> </td> </tr> <tr> <td> <div class="G">Dukkhā na parimocaye”.</div> </td> </tr> </table> </div>
</div>
<div class="q" id="p_23J_2017"> <div class="divNumber">693.</div> <div class="p"> <table class="singleColumn"> <tr> <td> <div class="pN">2017</div> <div class="G">“Etha māṇavā uṭṭhetha,</div> </td> </tr> <tr> <td> <div class="G">mukhaṁ sodhetha sandhino;</div> </td> </tr> <tr> <td> <div class="G">Vedeho sahamaccehi,</div> </td> </tr> <tr> <td> <div class="G">umaṅgena gamissati”.</div> </td> </tr> </table> </div>
</div>
<div class="q" id="p_23J_2018"> <div class="divNumber">694.</div> <div class="p"> <table class="singleColumn"> <tr> <td> <div class="pN">2018</div> <div class="G">Tassa taṁ vacanaṁ sutvā,</div> </td> </tr> <tr> <td> <div class="G">paṇḍitassānucārino;</div> </td> </tr> <tr> <td> <div class="G">Umaṅgadvāraṁ vivariṁsu,</div> </td> </tr> <tr> <td> <div class="G">yantayutte ca aggaḷe.</div> </td> </tr> </table> </div>
</div>
<div class="q" id="p_23J_2019"> <div class="divNumber">695.</div> <div class="p"> <table class="singleColumn"> <tr> <td> <div class="pN">2019</div> <div class="G">Purato senako yāti,</div> </td> </tr> <tr> <td> <div class="G">pacchato ca mahosadho;</div> </td> </tr> <tr> <td> <div class="G">Majjhe ca rājā vedeho,</div> </td> </tr> <tr> <td> <div class="G">amaccaparivārito.</div> </td> </tr> </table> </div>
</div>
<div class="q" id="p_23J_2020"> <div class="divNumber">696.</div> <div class="p"> <table class="singleColumn"> <tr> <td> <div class="pN">2020</div> <div class="G">Umaṅgā nikkhamitvāna,</div> </td> </tr> <tr> <td> <div class="G">vedeho nāvamāruhi;</div> </td> </tr> <tr> <td> <div class="G">Abhirūḷhañca taṁ ñatvā,</div> </td> </tr> <tr> <td> <div class="G">anusāsi mahosadho.</div> </td> </tr> </table> </div>
</div>
<div class="q" id="p_23J_2021"> <div class="divNumber">697.</div> <div class="p"> <table class="singleColumn"> <tr> <td> <div class="pN">2021</div> <div class="G">“Ayaṁ te sasuro deva,</div> </td> </tr> <tr> <td> <div class="G">ayaṁ sassu janādhipa;</div> </td> </tr> <tr> <td> <div class="G">Yathā mātu paṭipatti,</div> </td> </tr> <tr> <td> <div class="G">evaṁ te hotu sassuyā.</div> </td> </tr> </table> </div>
</div>
<div class="q" id="p_23J_2022"> <div class="divNumber">698.</div> <div class="p"> <table class="singleColumn"> <tr> <td> <div class="pN">2022</div> <div class="G">Yathāpi niyako bhātā,</div> </td> </tr> <tr> <td> <div class="G">Saudariyo ekamātuko;</div> </td> </tr> <tr> <td> <div class="G">Evaṁ pañcālacando te,</div> </td> </tr> <tr> <td> <div class="G">Dayitabbo rathesabha.</div> </td> </tr> </table> </div>
</div>
<div class="q" id="p_23J_2023"> <div class="divNumber">699.</div> <div class="p"> <table class="singleColumn"> <tr> <td> <div class="pN">2023</div> <div class="G">Ayaṁ pañcālacandī te,</div> </td> </tr> <tr> <td> <div class="G">rājaputtī abhicchitā;</div> </td> </tr> <tr> <td> <div class="G">Kāmaṁ karohi te tāya,</div> </td> </tr> <tr> <td> <div class="G">bhariyā te rathesabha”.</div> </td> </tr> </table> </div>
</div>
<div class="q" id="p_23J_2024"> <div class="divNumber">700.</div> <div class="p"> <table class="singleColumn"> <tr> <td> <div class="pN">2024</div> <div class="G">“Āruyha nāvaṁ taramāno,</div> </td> </tr> <tr> <td> <div class="G">kiṁ nu tīramhi tiṭṭhasi;</div> </td> </tr> <tr> <td> <div class="G">Kicchā muttāmha dukkhato,</div> </td> </tr> <tr> <td> <div class="G">yāma dāni mahosadha”.</div> </td> </tr> </table> </div>
</div>
<div class="q" id="p_23J_2025"> <div class="divNumber">701.</div> <div class="p"> <table class="singleColumn"> <tr> <td> <div class="pN">2025</div> <div class="G">“Nesa dhammo mahārāja,</div> </td> </tr> <tr> <td> <div class="G">yohaṁ senāya nāyako;</div> </td> </tr> <tr> <td> <div class="G">Senaṅgaṁ parihāpetvā,</div> </td> </tr> <tr> <td> <div class="G">attānaṁ parimocaye.</div> </td> </tr> </table> </div>
</div>
<div class="q" id="p_23J_2026"> <div class="divNumber">702.</div> <div class="p"> <table class="singleColumn"> <tr> <td> <div class="pN">2026</div> <div class="G">Nivesanamhi te deva,</div> </td> </tr> <tr> <td> <div class="G">senaṅgaṁ parihāpitaṁ;</div> </td> </tr> <tr> <td> <div class="G">Taṁ dinnaṁ brahmadattena,</div> </td> </tr> <tr> <td> <div class="G">ānayissaṁ rathesabha”.</div> </td> </tr> </table> </div>
</div>
<div class="q" id="p_23J_2027"> <div class="divNumber">703.</div> <div class="p"> <table class="singleColumn"> <tr> <td> <div class="pN">2027</div> <div class="G">“Appaseno mahāsenaṁ,</div> </td> </tr> <tr> <td> <div class="G">kathaṁ viggayha ṭhassasi;</div> </td> </tr> <tr> <td> <div class="G">Dubbalo balavantena,</div> </td> </tr> <tr> <td> <div class="G">vihaññissasi paṇḍita”.</div> </td> </tr> </table> </div>
</div>
<div class="q" id="p_23J_2028"> <div class="divNumber">704.</div> <div class="p"> <table class="singleColumn"> <tr> <td> <div class="pN">2028</div> <div class="G">“Appasenopi ce mantī,</div> </td> </tr> <tr> <td> <div class="G">mahāsenaṁ amantinaṁ;</div> </td> </tr> <tr> <td> <div class="G">Jināti rājā rājāno,</div> </td> </tr> <tr> <td> <div class="G">ādiccovudayaṁ tamaṁ”.</div> </td> </tr> </table> </div>
</div>
<div class="q" id="p_23J_2029"> <div class="divNumber">705.</div> <div class="p"> <table class="singleColumn"> <tr> <td> <div class="pN">2029</div> <div class="G">“Susukhaṁ vata saṁvāso,</div> </td> </tr> <tr> <td> <div class="G">paṇḍitehīti senaka;</div> </td> </tr> <tr> <td> <div class="G">Pakkhīva pañjare baddhe,</div> </td> </tr> <tr> <td> <div class="G">macche jālagateriva;</div> </td> </tr> <tr> <td> <div class="G">Amittahatthattagate,</div> </td> </tr> <tr> <td> <div class="G">mocayī no mahosadho”.</div> </td> </tr> </table> </div>
</div>
<div class="q" id="p_23J_2030"> <div class="divNumber">706.</div> <div class="p"> <table class="singleColumn"> <tr> <td> <div class="pN">2030</div> <div class="G">“Evametaṁ mahārāja,</div> </td> </tr> <tr> <td> <div class="G">paṇḍitā hi sukhāvahā;</div> </td> </tr> <tr> <td> <div class="G">Pakkhīva pañjare baddhe,</div> </td> </tr> <tr> <td> <div class="G">macche jālagateriva;</div> </td> </tr> <tr> <td> <div class="G">Amittahatthattagate,</div> </td> </tr> <tr> <td> <div class="G">mocayī no mahosadho”.</div> </td> </tr> </table> </div>
</div>
<div class="q" id="p_23J_2031"> <div class="divNumber">707.</div> <div class="p"> <table class="singleColumn"> <tr> <td> <div class="pN">2031</div> <div class="G">Rakkhitvā kasiṇaṁ rattiṁ,</div> </td> </tr> <tr> <td> <div class="G">cūḷaneyyo mahabbalo;</div> </td> </tr> <tr> <td> <div class="G">Udentaṁ aruṇuggasmiṁ,</div> </td> </tr> <tr> <td> <div class="G">upakāriṁ upāgami.</div> </td> </tr> </table> </div>
</div>
<div class="q" id="p_23J_2032"> <div class="divNumber">708.</div> <div class="p"> <table class="singleColumn"> <tr> <td> <div class="pN">2032</div> <div class="G">Āruyha pavaraṁ nāgaṁ,</div> </td> </tr> <tr> <td> <div class="G">balavantaṁ saṭṭhihāyanaṁ;</div> </td> </tr> <tr> <td> <div class="G">Rājā avoca pañcālo,</div> </td> </tr> <tr> <td> <div class="G">cūḷaneyyo mahabbalo.</div> </td> </tr> </table> </div>
</div>
<div class="q" id="p_23J_2033"> <div class="divNumber">709.</div> <div class="p"> <table class="singleColumn"> <tr> <td> <div class="pN">2033</div> <div class="G">Sannaddho maṇivammena,</div> </td> </tr> <tr> <td> <div class="G">saramādāya pāṇinā;</div> </td> </tr> <tr> <td> <div class="G">Pesiye ajjhabhāsittha,</div> </td> </tr> <tr> <td> <div class="G">puthugumbe samāgate.</div> </td> </tr> </table> </div>
</div>
<div class="q" id="p_23J_2034"> <div class="divNumber">710.</div> <div class="p"> <table class="singleColumn"> <tr> <td> <div class="pN">2034</div> <div class="G">Hatthārohe anīkaṭṭhe,</div> </td> </tr> <tr> <td> <div class="G">rathike pattikārake;</div> </td> </tr> <tr> <td> <div class="G">Upāsanamhi katahatthe,</div> </td> </tr> <tr> <td> <div class="G">vālavedhe samāgate.</div> </td> </tr> </table> </div>
</div>
<div class="q" id="p_23J_2035"> <div class="divNumber">711.</div> <div class="p"> <table class="singleColumn"> <tr> <td> <div class="pN">2035</div> <div class="G">“Pesetha kuñjare dantī,</div> </td> </tr> <tr> <td> <div class="G">balavante saṭṭhihāyane;</div> </td> </tr> <tr> <td> <div class="G">Maddantu kuñjarā nagaraṁ,</div> </td> </tr> <tr> <td> <div class="G">vedehena sumāpitaṁ.</div> </td> </tr> </table> </div>
</div>
<div class="q" id="p_23J_2036"> <div class="divNumber">712.</div> <div class="p"> <table class="singleColumn"> <tr> <td> <div class="pN">2036</div> <div class="G">Vacchadantamukhā setā,</div> </td> </tr> <tr> <td> <div class="G">tikkhaggā aṭṭhivedhino;</div> </td> </tr> <tr> <td> <div class="G">Paṇunnā dhanuvegena,</div> </td> </tr> <tr> <td> <div class="G">sampatantutarītarā.</div> </td> </tr> </table> </div>
</div>
<div class="q" id="p_23J_2037"> <div class="divNumber">713.</div> <div class="p"> <table class="singleColumn"> <tr> <td> <div class="pN">2037</div> <div class="G">Māṇavā vammino sūrā,</div> </td> </tr> <tr> <td> <div class="G">citradaṇḍayutāvudhā;</div> </td> </tr> <tr> <td> <div class="G">Pakkhandino mahānāgā,</div> </td> </tr> <tr> <td> <div class="G">hatthīnaṁ hontu sammukhā.</div> </td> </tr> </table> </div>
</div>
<div class="q" id="p_23J_2038"> <div class="divNumber">714.</div> <div class="p"> <table class="singleColumn"> <tr> <td> <div class="pN">2038</div> <div class="G">Sattiyo teladhotāyo,</div> </td> </tr> <tr> <td> <div class="G">accimantā pabhassarā;</div> </td> </tr> <tr> <td> <div class="G">Vijjotamānā tiṭṭhantu,</div> </td> </tr> <tr> <td> <div class="G">sataraṁsīva tārakā.</div> </td> </tr> </table> </div>
</div>
<div class="q" id="p_23J_2039"> <div class="divNumber">715.</div> <div class="p"> <table class="singleColumn"> <tr> <td> <div class="pN">2039</div> <div class="G">Āvudhabalavantānaṁ,</div> </td> </tr> <tr> <td> <div class="G">guṇikāyūradhārinaṁ;</div> </td> </tr> <tr> <td> <div class="G">Etādisānaṁ yodhānaṁ,</div> </td> </tr> <tr> <td> <div class="G">saṅgāme apalāyinaṁ;</div> </td> </tr> <tr> <td> <div class="G">Vedeho kuto muccissati,</div> </td> </tr> <tr> <td> <div class="G">sace pakkhīva kāhiti.</div> </td> </tr> </table> </div>
</div>
<div class="q" id="p_23J_2040"> <div class="divNumber">716.</div> <div class="p"> <table class="singleColumn"> <tr> <td> <div class="pN">2040</div> <div class="G">Tiṁsa me purisanāvutyo,</div> </td> </tr> <tr> <td> <div class="G">sabbevekekaniccitā;</div> </td> </tr> <tr> <td> <div class="G">Yesaṁ samaṁ na passāmi,</div> </td> </tr> <tr> <td> <div class="G">kevalaṁ mahimaṁ caraṁ.</div> </td> </tr> </table> </div>
</div>
<div class="q" id="p_23J_2041"> <div class="divNumber">717.</div> <div class="p"> <table class="singleColumn"> <tr> <td> <div class="pN">2041</div> <div class="G">Nāgā ca kappitā dantī,</div> </td> </tr> <tr> <td> <div class="G">balavanto saṭṭhihāyanā;</div> </td> </tr> <tr> <td> <div class="G">Yesaṁ khandhesu sobhanti,</div> </td> </tr> <tr> <td> <div class="G">kumārā cārudassanā.</div> </td> </tr> </table> </div>
</div>
<div class="q" id="p_23J_2042"> <div class="divNumber">718.</div> <div class="p"> <table class="singleColumn"> <tr> <td> <div class="pN">2042</div> <div class="G">Pītālaṅkārā pītavasanā,</div> </td> </tr> <tr> <td> <div class="G">Pītuttaranivāsanā;</div> </td> </tr> <tr> <td> <div class="G">Nāgakhandhesu sobhanti,</div> </td> </tr> <tr> <td> <div class="G">Devaputtāva nandane.</div> </td> </tr> </table> </div>
</div>
<div class="q" id="p_23J_2043"> <div class="divNumber">719.</div> <div class="p"> <table class="singleColumn"> <tr> <td> <div class="pN">2043</div> <div class="G">Pāṭhīnavaṇṇā nettiṁsā,</div> </td> </tr> <tr> <td> <div class="G">teladhotā pabhassarā;</div> </td> </tr> <tr> <td> <div class="G">Niṭṭhitā naradhīrehi,</div> </td> </tr> <tr> <td> <div class="G">samadhārā sunissitā.</div> </td> </tr> </table> </div>
</div>
<div class="q" id="p_23J_2044"> <div class="divNumber">720.</div> <div class="p"> <table class="singleColumn"> <tr> <td> <div class="pN">2044</div> <div class="G">Vellālino vītamalā,</div> </td> </tr> <tr> <td> <div class="G">sikkāyasamayā daḷā;</div> </td> </tr> <tr> <td> <div class="G">Gahitā balavantehi,</div> </td> </tr> <tr> <td> <div class="G">suppahārappahāribhi.</div> </td> </tr> </table> </div>
</div>
<div class="q" id="p_23J_2045"> <div class="divNumber">721.</div> <div class="p"> <table class="singleColumn"> <tr> <td> <div class="pN">2045</div> <div class="G">Suvaṇṇatharusampannā,</div> </td> </tr> <tr> <td> <div class="G">lohitakacchupadhāritā;</div> </td> </tr> <tr> <td> <div class="G">Vivattamānā sobhanti,</div> </td> </tr> <tr> <td> <div class="G">vijjuvabbhaghanantare.</div> </td> </tr> </table> </div>
</div>
<div class="q" id="p_23J_2046"> <div class="divNumber">722.</div> <div class="p"> <table class="singleColumn"> <tr> <td> <div class="pN">2046</div> <div class="G">Paṭākā vammino sūrā,</div> </td> </tr> <tr> <td> <div class="G">asicammassa kovidā;</div> </td> </tr> <tr> <td> <div class="G">Dhanuggahā sikkhitarā,</div> </td> </tr> <tr> <td> <div class="G">nāgakhandhe nipātino.</div> </td> </tr> </table> </div>
</div>
<div class="q" id="p_23J_2047"> <div class="divNumber">723.</div> <div class="p"> <table class="singleColumn"> <tr> <td> <div class="pN">2047</div> <div class="G">Etādisehi parikkhitto,</div> </td> </tr> <tr> <td> <div class="G">natthi mokkho ito tava;</div> </td> </tr> <tr> <td> <div class="G">Pabhāvaṁ te na passāmi,</div> </td> </tr> <tr> <td> <div class="G">yena tvaṁ mithilaṁ vaje”.</div> </td> </tr> </table> </div>
</div>
<div class="q" id="p_23J_2048"> <div class="divNumber">724.</div> <div class="p"> <table class="singleColumn"> <tr> <td> <div class="pN">2048</div> <div class="G">“Kiṁ nu santaramānova,</div> </td> </tr> <tr> <td> <div class="G">nāgaṁ pesesi kuñjaraṁ;</div> </td> </tr> <tr> <td> <div class="G">Pahaṭṭharūpo āpatasi,</div> </td> </tr> <tr> <td> <div class="G">siddhatthosmīti maññasi.</div> </td> </tr> </table> </div>
</div>
<div class="q" id="p_23J_2049"> <div class="divNumber">725.</div> <div class="p"> <table class="singleColumn"> <tr> <td> <div class="pN">2049</div> <div class="G">Oharetaṁ dhanuṁ cāpaṁ,</div> </td> </tr> <tr> <td> <div class="G">khurappaṁ paṭisaṁhara;</div> </td> </tr> <tr> <td> <div class="G">Oharetaṁ subhaṁ vammaṁ,</div> </td> </tr> <tr> <td> <div class="G">veḷuriyamaṇisanthataṁ”.</div> </td> </tr> </table> </div>
</div>
<div class="q" id="p_23J_2050"> <div class="divNumber">726.</div> <div class="p"> <table class="singleColumn"> <tr> <td> <div class="pN">2050</div> <div class="G">“Pasannamukhavaṇṇosi,</div> </td> </tr> <tr> <td> <div class="G">mitapubbañca bhāsasi;</div> </td> </tr> <tr> <td> <div class="G">Hoti kho maraṇakāle,</div> </td> </tr> <tr> <td> <div class="G">edisī vaṇṇasampadā”.</div> </td> </tr> </table> </div>
</div>
<div class="q" id="p_23J_2051"> <div class="divNumber">727.</div> <div class="p"> <table class="singleColumn"> <tr> <td> <div class="pN">2051</div> <div class="G">“Moghaṁ te gajjitaṁ rāja,</div> </td> </tr> <tr> <td> <div class="G">bhinnamantosi khattiya;</div> </td> </tr> <tr> <td> <div class="G">Duggaṇhosi tayā rājā,</div> </td> </tr> <tr> <td> <div class="G">khaḷuṅkeneva sindhavo.</div> </td> </tr> </table> </div>
</div>
<div class="q" id="p_23J_2052"> <div class="divNumber">728.</div> <div class="p"> <table class="singleColumn"> <tr> <td> <div class="pN">2052</div> <div class="G">Tiṇṇo hiyyo rājā gaṅgaṁ,</div> </td> </tr> <tr> <td> <div class="G">sāmacco saparijjano;</div> </td> </tr> <tr> <td> <div class="G">Haṁsarājaṁ yathā dhaṅko,</div> </td> </tr> <tr> <td> <div class="G">anujjavaṁ patissasi.</div> </td> </tr> </table> </div>
</div>
<div class="q" id="p_23J_2053"> <div class="divNumber">729.</div> <div class="p"> <table class="singleColumn"> <tr> <td> <div class="pN">2053</div> <div class="G">Siṅgālā rattibhāgena,</div> </td> </tr> <tr> <td> <div class="G">phullaṁ disvāna kiṁsukaṁ;</div> </td> </tr> <tr> <td> <div class="G">Maṁsapesīti maññantā,</div> </td> </tr> <tr> <td> <div class="G">paribyūḷhā migādhamā.</div> </td> </tr> </table> </div>
</div>
<div class="q" id="p_23J_2054"> <div class="divNumber">730.</div> <div class="p"> <table class="singleColumn"> <tr> <td> <div class="pN">2054</div> <div class="G">Vītivattāsu rattīsu,</div> </td> </tr> <tr> <td> <div class="G">uggatasmiṁ divākare;</div> </td> </tr> <tr> <td> <div class="G">Kiṁsukaṁ phullitaṁ disvā,</div> </td> </tr> <tr> <td> <div class="G">āsacchinnā migādhamā.</div> </td> </tr> </table> </div>
</div>
<div class="q" id="p_23J_2055"> <div class="divNumber">731.</div> <div class="p"> <table class="singleColumn"> <tr> <td> <div class="pN">2055</div> <div class="G">Evameva tuvaṁ rāja,</div> </td> </tr> <tr> <td> <div class="G">vedehaṁ parivāriya;</div> </td> </tr> <tr> <td> <div class="G">Āsacchinno gamissasi,</div> </td> </tr> <tr> <td> <div class="G">siṅgālā kiṁsukaṁ yathā”.</div> </td> </tr> </table> </div>
</div>
<div class="q" id="p_23J_2056"> <div class="divNumber">732.</div> <div class="p"> <table class="singleColumn"> <tr> <td> <div class="pN">2056</div> <div class="G">“Imassa hatthe pāde ca,</div> </td> </tr> <tr> <td> <div class="G">kaṇṇanāsañca chindatha;</div> </td> </tr> <tr> <td> <div class="G">Yo me amittaṁ hatthagataṁ,</div> </td> </tr> <tr> <td> <div class="G">vedehaṁ parimocayi.</div> </td> </tr> </table> </div>
</div>
<div class="q" id="p_23J_2057"> <div class="divNumber">733.</div> <div class="p"> <table class="singleColumn"> <tr> <td> <div class="pN">2057</div> <div class="G">Imaṁ maṁsaṁva pātabyaṁ,</div> </td> </tr> <tr> <td> <div class="G">sūle katvā pacantu naṁ;</div> </td> </tr> <tr> <td> <div class="G">Yo me amittaṁ hatthagataṁ,</div> </td> </tr> <tr> <td> <div class="G">vedehaṁ parimocayi.</div> </td> </tr> </table> </div>
</div>
<div class="q" id="p_23J_2058"> <div class="divNumber">734.</div> <div class="p"> <table class="singleColumn"> <tr> <td> <div class="pN">2058</div> <div class="G">Yathāpi āsabhaṁ cammaṁ,</div> </td> </tr> <tr> <td> <div class="G">pathabyā vitaniyyati;</div> </td> </tr> <tr> <td> <div class="G">Sīhassa atho byagghassa,</div> </td> </tr> <tr> <td> <div class="G">hoti saṅkusamāhataṁ.</div> </td> </tr> </table> </div>
</div>
<div class="q" id="p_23J_2059"> <div class="divNumber">735.</div> <div class="p"> <table class="singleColumn"> <tr> <td> <div class="pN">2059</div> <div class="G">Evaṁ taṁ vitanitvāna,</div> </td> </tr> <tr> <td> <div class="G">vedhayissāmi sattiyā;</div> </td> </tr> <tr> <td> <div class="G">Yo me amittaṁ hatthagataṁ,</div> </td> </tr> <tr> <td> <div class="G">vedehaṁ parimocayi”.</div> </td> </tr> </table> </div>
</div>
<div class="q" id="p_23J_2060"> <div class="divNumber">736.</div> <div class="p"> <table class="singleColumn"> <tr> <td> <div class="pN">2060</div> <div class="G">“Sace me hatthe pāde ca,</div> </td> </tr> <tr> <td> <div class="G">kaṇṇanāsañca checchasi;</div> </td> </tr> <tr> <td> <div class="G">Evaṁ pañcālacandassa,</div> </td> </tr> <tr> <td> <div class="G">vedeho chedayissati.</div> </td> </tr> </table> </div>
</div>
<div class="q" id="p_23J_2061"> <div class="divNumber">737.</div> <div class="p"> <table class="singleColumn"> <tr> <td> <div class="pN">2061</div> <div class="G">Sace me hatthe pāde ca,</div> </td> </tr> <tr> <td> <div class="G">kaṇṇanāsañca checchasi;</div> </td> </tr> <tr> <td> <div class="G">Evaṁ pañcālacandiyā,</div> </td> </tr> <tr> <td> <div class="G">vedeho chedayissati.</div> </td> </tr> </table> </div>
</div>
<div class="q" id="p_23J_2062"> <div class="divNumber">738.</div> <div class="p"> <table class="singleColumn"> <tr> <td> <div class="pN">2062</div> <div class="G">Sace me hatthe pāde ca,</div> </td> </tr> <tr> <td> <div class="G">kaṇṇanāsañca checchasi;</div> </td> </tr> <tr> <td> <div class="G">Evaṁ nandāya deviyā,</div> </td> </tr> <tr> <td> <div class="G">vedeho chedayissati.</div> </td> </tr> </table> </div>
</div>
<div class="q" id="p_23J_2063"> <div class="divNumber">739.</div> <div class="p"> <table class="singleColumn"> <tr> <td> <div class="pN">2063</div> <div class="G">Sace me hatthe pāde ca,</div> </td> </tr> <tr> <td> <div class="G">kaṇṇanāsañca checchasi;</div> </td> </tr> <tr> <td> <div class="G">Evaṁ te puttadārassa,</div> </td> </tr> <tr> <td> <div class="G">vedeho chedayissati.</div> </td> </tr> </table> </div>
</div>
<div class="q" id="p_23J_2064"> <div class="divNumber">740.</div> <div class="p"> <table class="singleColumn"> <tr> <td> <div class="pN">2064</div> <div class="G">Sace maṁsaṁva pātabyaṁ,</div> </td> </tr> <tr> <td> <div class="G">sūle katvā pacissasi;</div> </td> </tr> <tr> <td> <div class="G">Evaṁ pañcālacandassa,</div> </td> </tr> <tr> <td> <div class="G">vedeho pācayissati.</div> </td> </tr> </table> </div>
</div>
<div class="q" id="p_23J_2065"> <div class="divNumber">741.</div> <div class="p"> <table class="singleColumn"> <tr> <td> <div class="pN">2065</div> <div class="G">Sace maṁsaṁva pātabyaṁ,</div> </td> </tr> <tr> <td> <div class="G">sūle katvā pacissasi;</div> </td> </tr> <tr> <td> <div class="G">Evaṁ pañcālacandiyā,</div> </td> </tr> <tr> <td> <div class="G">vedeho pācayissati.</div> </td> </tr> </table> </div>
</div>
<div class="q" id="p_23J_2066"> <div class="divNumber">742.</div> <div class="p"> <table class="singleColumn"> <tr> <td> <div class="pN">2066</div> <div class="G">Sace maṁsaṁva pātabyaṁ,</div> </td> </tr> <tr> <td> <div class="G">sūle katvā pacissasi;</div> </td> </tr> <tr> <td> <div class="G">Evaṁ nandāya deviyā,</div> </td> </tr> <tr> <td> <div class="G">vedeho pācayissati.</div> </td> </tr> </table> </div>
</div>
<div class="q" id="p_23J_2067"> <div class="divNumber">743.</div> <div class="p"> <table class="singleColumn"> <tr> <td> <div class="pN">2067</div> <div class="G">Sace maṁsaṁva pātabyaṁ,</div> </td> </tr> <tr> <td> <div class="G">sūle katvā pacissasi;</div> </td> </tr> <tr> <td> <div class="G">Evaṁ te puttadārassa,</div> </td> </tr> <tr> <td> <div class="G">vedeho pācayissati.</div> </td> </tr> </table> </div>
</div>
<div class="q" id="p_23J_2068"> <div class="divNumber">744.</div> <div class="p"> <table class="singleColumn"> <tr> <td> <div class="pN">2068</div> <div class="G">Sace maṁ vitanitvāna,</div> </td> </tr> <tr> <td> <div class="G">vedhayissasi sattiyā;</div> </td> </tr> <tr> <td> <div class="G">Evaṁ pañcālacandassa,</div> </td> </tr> <tr> <td> <div class="G">vedeho vedhayissati.</div> </td> </tr> </table> </div>
</div>
<div class="q" id="p_23J_2069"> <div class="divNumber">745.</div> <div class="p"> <table class="singleColumn"> <tr> <td> <div class="pN">2069</div> <div class="G">Sace maṁ vitanitvāna,</div> </td> </tr> <tr> <td> <div class="G">vedhayissasi sattiyā;</div> </td> </tr> <tr> <td> <div class="G">Evaṁ pañcālacandiyā,</div> </td> </tr> <tr> <td> <div class="G">vedeho vedhayissati.</div> </td> </tr> </table> </div>
</div>
<div class="q" id="p_23J_2070"> <div class="divNumber">746.</div> <div class="p"> <table class="singleColumn"> <tr> <td> <div class="pN">2070</div> <div class="G">Sace maṁ vitanitvāna,</div> </td> </tr> <tr> <td> <div class="G">vedhayissasi sattiyā;</div> </td> </tr> <tr> <td> <div class="G">Evaṁ nandāya deviyā,</div> </td> </tr> <tr> <td> <div class="G">vedeho vedhayissati.</div> </td> </tr> </table> </div>
</div>
<div class="q" id="p_23J_2071"> <div class="divNumber">747.</div> <div class="p"> <table class="singleColumn"> <tr> <td> <div class="pN">2071</div> <div class="G">Sace maṁ vitanitvāna,</div> </td> </tr> <tr> <td> <div class="G">vedhayissasi sattiyā;</div> </td> </tr> <tr> <td> <div class="G">Evaṁ te puttadārassa,</div> </td> </tr> <tr> <td> <div class="G">vedeho vedhayissati;</div> </td> </tr> <tr> <td> <div class="G">Evaṁ no mantitaṁ raho,</div> </td> </tr> <tr> <td> <div class="G">vedehena mayā saha.</div> </td> </tr> </table> </div>
</div>
<div class="q" id="p_23J_2072"> <div class="divNumber">748.</div> <div class="p"> <table class="singleColumn"> <tr> <td> <div class="pN">2072</div> <div class="G">Yathāpi palasataṁ cammaṁ,</div> </td> </tr> <tr> <td> <div class="G">kontimantāsuniṭṭhitaṁ;</div> </td> </tr> <tr> <td> <div class="G">Upeti tanutāṇāya,</div> </td> </tr> <tr> <td> <div class="G">sarānaṁ paṭihantave.</div> </td> </tr> </table> </div>
</div>
<div class="q" id="p_23J_2073"> <div class="divNumber">749.</div> <div class="p"> <table class="singleColumn"> <tr> <td> <div class="pN">2073</div> <div class="G">Sukhāvaho dukkhanudo,</div> </td> </tr> <tr> <td> <div class="G">vedehassa yasassino;</div> </td> </tr> <tr> <td> <div class="G">Matiṁ te paṭihaññāmi,</div> </td> </tr> <tr> <td> <div class="G">usuṁ palasatena vā.</div> </td> </tr> </table> </div>
</div>
<div class="q" id="p_23J_2074"> <div class="divNumber">750.</div> <div class="p"> <table class="singleColumn"> <tr> <td> <div class="pN">2074</div> <div class="G">Iṅgha passa mahārāja,</div> </td> </tr> <tr> <td> <div class="G">suññaṁ antepuraṁ tava;</div> </td> </tr> <tr> <td> <div class="G">Orodhā ca kumārā ca,</div> </td> </tr> <tr> <td> <div class="G">tava mātā ca khattiya;</div> </td> </tr> <tr> <td> <div class="G">Umaṅgā nīharitvāna,</div> </td> </tr> <tr> <td> <div class="G">vedehassupanāmitā”.</div> </td> </tr> </table> </div>
</div>
<div class="q" id="p_23J_2075"> <div class="divNumber">751.</div> <div class="p"> <table class="singleColumn"> <tr> <td> <div class="pN">2075</div> <div class="G">“Iṅgha antepuraṁ mayhaṁ,</div> </td> </tr> <tr> <td> <div class="G">gantvāna vicinātha naṁ;</div> </td> </tr> <tr> <td> <div class="G">Yathā imassa vacanaṁ,</div> </td> </tr> <tr> <td> <div class="G">saccaṁ vā yadi vā musā”.</div> </td> </tr> </table> </div>
</div>
<div class="q" id="p_23J_2076"> <div class="divNumber">752.</div> <div class="p"> <table class="singleColumn"> <tr> <td> <div class="pN">2076</div> <div class="G">“Evametaṁ mahārāja,</div> </td> </tr> <tr> <td> <div class="G">yathā āha mahosadho;</div> </td> </tr> <tr> <td> <div class="G">Suññaṁ antepuraṁ sabbaṁ,</div> </td> </tr> <tr> <td> <div class="G">kākapaṭṭanakaṁ yathā”.</div> </td> </tr> </table> </div>
</div>
<div class="q" id="p_23J_2077"> <div class="divNumber">753.</div> <div class="p"> <table class="singleColumn"> <tr> <td> <div class="pN">2077</div> <div class="G">“Ito gatā mahārāja,</div> </td> </tr> <tr> <td> <div class="G">nārī sabbaṅgasobhanā;</div> </td> </tr> <tr> <td> <div class="G">Kosambaphalakasussoṇī,</div> </td> </tr> <tr> <td> <div class="G">haṁsagaggarabhāṇinī.</div> </td> </tr> </table> </div>
</div>
<div class="q" id="p_23J_2078"> <div class="divNumber">754.</div> <div class="p"> <table class="singleColumn"> <tr> <td> <div class="pN">2078</div> <div class="G">Ito nītā mahārāja,</div> </td> </tr> <tr> <td> <div class="G">nārī sabbaṅgasobhanā;</div> </td> </tr> <tr> <td> <div class="G">Koseyyavasanā sāmā,</div> </td> </tr> <tr> <td> <div class="G">jātarūpasumekhalā.</div> </td> </tr> </table> </div>
</div>
<div class="q" id="p_23J_2079"> <div class="divNumber">755.</div> <div class="p"> <table class="singleColumn"> <tr> <td> <div class="pN">2079</div> <div class="G">Surattapādā kalyāṇī,</div> </td> </tr> <tr> <td> <div class="G">suvaṇṇamaṇimekhalā;</div> </td> </tr> <tr> <td> <div class="G">Pārevatakkhī sutanū,</div> </td> </tr> <tr> <td> <div class="G">bimboṭṭhā tanumajjhimā.</div> </td> </tr> </table> </div>
</div>
<div class="q" id="p_23J_2080"> <div class="divNumber">756.</div> <div class="p"> <table class="singleColumn"> <tr> <td> <div class="pN">2080</div> <div class="G">Sujātā bhujalaṭṭhīva,</div> </td> </tr> <tr> <td> <div class="G">vedīva tanumajjhimā;</div> </td> </tr> <tr> <td> <div class="G">Dīghassā kesā asitā,</div> </td> </tr> <tr> <td> <div class="G">īsakaggapavellitā.</div> </td> </tr> </table> </div>
</div>
<div class="q" id="p_23J_2081"> <div class="divNumber">757.</div> <div class="p"> <table class="singleColumn"> <tr> <td> <div class="pN">2081</div> <div class="G">Sujātā migachāpāva,</div> </td> </tr> <tr> <td> <div class="G">hemantaggisikhāriva;</div> </td> </tr> <tr> <td> <div class="G">Nadīva giriduggesu,</div> </td> </tr> <tr> <td> <div class="G">sañchannā khuddaveḷubhi.</div> </td> </tr> </table> </div>
</div>
<div class="q" id="p_23J_2082"> <div class="divNumber">758.</div> <div class="p"> <table class="singleColumn"> <tr> <td> <div class="pN">2082</div> <div class="G">Nāganāsūru kalyāṇī,</div> </td> </tr> <tr> <td> <div class="G">paramā timbarutthanī;</div> </td> </tr> <tr> <td> <div class="G">Nātidīghā nātirassā,</div> </td> </tr> <tr> <td> <div class="G">nālomā nātilomasā”.</div> </td> </tr> </table> </div>
</div>
<div class="q" id="p_23J_2083"> <div class="divNumber">759.</div> <div class="p"> <table class="singleColumn"> <tr> <td> <div class="pN">2083</div> <div class="G">“Nandāya nūna maraṇena,</div> </td> </tr> <tr> <td> <div class="G">nandasi sirivāhana;</div> </td> </tr> <tr> <td> <div class="G">Ahañca nūna nandā ca,</div> </td> </tr> <tr> <td> <div class="G">gacchāma yamasādhanaṁ”.</div> </td> </tr> </table> </div>
</div>
<div class="q" id="p_23J_2084"> <div class="divNumber">760.</div> <div class="p"> <table class="singleColumn"> <tr> <td> <div class="pN">2084</div> <div class="G">“Dibbaṁ adhīyase māyaṁ,</div> </td> </tr> <tr> <td> <div class="G">akāsi cakkhumohanaṁ;</div> </td> </tr> <tr> <td> <div class="G">Yo me amittaṁ hatthagataṁ,</div> </td> </tr> <tr> <td> <div class="G">vedehaṁ parimocayi”.</div> </td> </tr> </table> </div>
</div>
<div class="q" id="p_23J_2085"> <div class="divNumber">761.</div> <div class="p"> <table class="singleColumn"> <tr> <td> <div class="pN">2085</div> <div class="G">“Adhīyanti mahārāja,</div> </td> </tr> <tr> <td> <div class="G">dibbamāyidha paṇḍitā;</div> </td> </tr> <tr> <td> <div class="G">Te mocayanti attānaṁ,</div> </td> </tr> <tr> <td> <div class="G">paṇḍitā mantino janā.</div> </td> </tr> </table> </div>
</div>
<div class="q" id="p_23J_2086"> <div class="divNumber">762.</div> <div class="p"> <table class="singleColumn"> <tr> <td> <div class="pN">2086</div> <div class="G">Santi māṇavaputtā me,</div> </td> </tr> <tr> <td> <div class="G">kusalā sandhichedakā;</div> </td> </tr> <tr> <td> <div class="G">Yesaṁ katena maggena,</div> </td> </tr> <tr> <td> <div class="G">vedeho mithilaṁ gato”.</div> </td> </tr> </table> </div>
</div>
<div class="q" id="p_23J_2087"> <div class="divNumber">763.</div> <div class="p"> <table class="singleColumn"> <tr> <td> <div class="pN">2087</div> <div class="G">“Iṅgha passa mahārāja,</div> </td> </tr> <tr> <td> <div class="G">Umaṅgaṁ sādhu māpitaṁ;</div> </td> </tr> <tr> <td> <div class="G">Hatthīnaṁ atha assānaṁ,</div> </td> </tr> <tr> <td> <div class="G">Rathānaṁ atha pattinaṁ;</div> </td> </tr> <tr> <td> <div class="G">Ālokabhūtaṁ tiṭṭhantaṁ,</div> </td> </tr> <tr> <td> <div class="G">Umaṅgaṁ sādhu māpitaṁ”.</div> </td> </tr> </table> </div>
</div>
<div class="q" id="p_23J_2088"> <div class="divNumber">764.</div> <div class="p"> <table class="singleColumn"> <tr> <td> <div class="pN">2088</div> <div class="G">“Lābhā vata videhānaṁ,</div> </td> </tr> <tr> <td> <div class="G">yassimedisā paṇḍitā;</div> </td> </tr> <tr> <td> <div class="G">Ghare vasanti vijite,</div> </td> </tr> <tr> <td> <div class="G">yathā tvaṁsi mahosadha”.</div> </td> </tr> </table> </div>
</div>
<div class="q" id="p_23J_2089"> <div class="divNumber">765.</div> <div class="p"> <table class="singleColumn"> <tr> <td> <div class="pN">2089</div> <div class="G">“Vuttiñca parihārañca,</div> </td> </tr> <tr> <td> <div class="G">diguṇaṁ bhattavetanaṁ;</div> </td> </tr> <tr> <td> <div class="G">Dadāmi vipule bhoge,</div> </td> </tr> <tr> <td> <div class="G">bhuñja kāme ramassu ca;</div> </td> </tr> <tr> <td> <div class="G">Mā videhaṁ paccagamā,</div> </td> </tr> <tr> <td> <div class="G">kiṁ videho karissati”.</div> </td> </tr> </table> </div>
</div>
<div class="q" id="p_23J_2090"> <div class="divNumber">766.</div> <div class="p"> <table class="singleColumn"> <tr> <td> <div class="pN">2090</div> <div class="G">“Yo cajetha mahārāja,</div> </td> </tr> <tr> <td> <div class="G">bhattāraṁ dhanakāraṇā;</div> </td> </tr> <tr> <td> <div class="G">Ubhinnaṁ hoti gārayho,</div> </td> </tr> <tr> <td> <div class="G">attano ca parassa ca;</div> </td> </tr> <tr> <td> <div class="G">Yāva jīveyya vedeho,</div> </td> </tr> <tr> <td> <div class="G">nāññassa puriso siyā.</div> </td> </tr> </table> </div>
</div>
<div class="q" id="p_23J_2091"> <div class="divNumber">767.</div> <div class="p"> <table class="singleColumn"> <tr> <td> <div class="pN">2091</div> <div class="G">Yo cajetha mahārāja,</div> </td> </tr> <tr> <td> <div class="G">bhattāraṁ dhanakāraṇā;</div> </td> </tr> <tr> <td> <div class="G">Ubhinnaṁ hoti gārayho,</div> </td> </tr> <tr> <td> <div class="G">attano ca parassa ca;</div> </td> </tr> <tr> <td> <div class="G">Yāva tiṭṭheyya vedeho,</div> </td> </tr> <tr> <td> <div class="G">nāññassa vijite vase”.</div> </td> </tr> </table> </div>
</div>
<div class="q" id="p_23J_2092"> <div class="divNumber">768.</div> <div class="p"> <table class="singleColumn"> <tr> <td> <div class="pN">2092</div> <div class="G">“Dammi nikkhasahassaṁ te,</div> </td> </tr> <tr> <td> <div class="G">gāmāsītiñca kāsisu;</div> </td> </tr> <tr> <td> <div class="G">Dāsisatāni cattāri,</div> </td> </tr> <tr> <td> <div class="G">dammi bhariyāsatañca te;</div> </td> </tr> <tr> <td> <div class="G">Sabbaṁ senaṅgamādāya,</div> </td> </tr> <tr> <td> <div class="G">sotthiṁ gaccha mahosadha.</div> </td> </tr> </table> </div>
</div>
<div class="q" id="p_23J_2093"> <div class="divNumber">769.</div> <div class="p"> <table class="singleColumn"> <tr> <td> <div class="pN">2093</div> <div class="G">Yāva dadantu hatthīnaṁ,</div> </td> </tr> <tr> <td> <div class="G">assānaṁ diguṇaṁ vidhaṁ;</div> </td> </tr> <tr> <td> <div class="G">Tappentu annapānena,</div> </td> </tr> <tr> <td> <div class="G">rathike pattikārake.</div> </td> </tr> </table> </div>
</div>
<div class="q" id="p_23J_2094"> <div class="divNumber">770.</div> <div class="p"> <table class="singleColumn"> <tr> <td> <div class="pN">2094</div> <div class="G">Hatthī asse rathe pattī,</div> </td> </tr> <tr> <td> <div class="G">gacchevādāya paṇḍita;</div> </td> </tr> <tr> <td> <div class="G">Passatu taṁ mahārājā,</div> </td> </tr> <tr> <td> <div class="G">vedeho mithilaṁ gataṁ”.</div> </td> </tr> </table> </div>
</div>
<div class="q" id="p_23J_2095"> <div class="divNumber">771.</div> <div class="p"> <table class="singleColumn"> <tr> <td> <div class="pN">2095</div> <div class="G">“Hatthī assā rathā pattī,</div> </td> </tr> <tr> <td> <div class="G">senā padissate mahā;</div> </td> </tr> <tr> <td> <div class="G">Caturaṅginī bhīsarūpā,</div> </td> </tr> <tr> <td> <div class="G">kiṁ nu maññasi paṇḍita”.</div> </td> </tr> </table> </div>
</div>
<div class="q" id="p_23J_2096"> <div class="divNumber">772.</div> <div class="p"> <table class="singleColumn"> <tr> <td> <div class="pN">2096</div> <div class="G">“Ānando te mahārāja,</div> </td> </tr> <tr> <td> <div class="G">uttamo paṭidissati;</div> </td> </tr> <tr> <td> <div class="G">Sabbaṁ senaṅgamādāya,</div> </td> </tr> <tr> <td> <div class="G">sotthiṁ patto mahosadho”.</div> </td> </tr> </table> </div>
</div>
<div class="q" id="p_23J_2097"> <div class="divNumber">773.</div> <div class="p"> <table class="singleColumn"> <tr> <td> <div class="pN">2097</div> <div class="G">“Yathā petaṁ susānasmiṁ,</div> </td> </tr> <tr> <td> <div class="G">chaḍḍetvā caturo janā;</div> </td> </tr> <tr> <td> <div class="G">Evaṁ kapilaye tyamha,</div> </td> </tr> <tr> <td> <div class="G">chaḍḍayitvā idhāgatā.</div> </td> </tr> </table> </div>
</div>
<div class="q" id="p_23J_2098"> <div class="divNumber">774.</div> <div class="p"> <table class="singleColumn"> <tr> <td> <div class="pN">2098</div> <div class="G">Atha tvaṁ kena vaṇṇena,</div> </td> </tr> <tr> <td> <div class="G">kena vā pana hetunā;</div> </td> </tr> <tr> <td> <div class="G">Kena vā atthajātena,</div> </td> </tr> <tr> <td> <div class="G">attānaṁ parimocayi”.</div> </td> </tr> </table> </div>
</div>
<div class="q" id="p_23J_2099"> <div class="divNumber">775.</div> <div class="p"> <table class="singleColumn"> <tr> <td> <div class="pN">2099</div> <div class="G">“Atthaṁ atthena vedeha,</div> </td> </tr> <tr> <td> <div class="G">mantaṁ mantena khattiya;</div> </td> </tr> <tr> <td> <div class="G">Parivārayiṁ rājānaṁ,</div> </td> </tr> <tr> <td> <div class="G">jambudīpaṁva sāgaro”.</div> </td> </tr> </table> </div>
</div>
<div class="q" id="p_23J_2100"> <div class="divNumber">776.</div> <div class="p"> <table class="singleColumn"> <tr> <td> <div class="pN">2100</div> <div class="G">“Dinnaṁ nikkhasahassaṁ me,</div> </td> </tr> <tr> <td> <div class="G">gāmāsīti ca kāsisu;</div> </td> </tr> <tr> <td> <div class="G">Dāsīsatāni cattāri,</div> </td> </tr> <tr> <td> <div class="G">dinnaṁ bhariyāsatañca me;</div> </td> </tr> <tr> <td> <div class="G">Sabbaṁ senaṅgamādāya,</div> </td> </tr> <tr> <td> <div class="G">sotthināmhi idhāgato”.</div> </td> </tr> </table> </div>
</div>
<div class="q" id="p_23J_2101"> <div class="divNumber">777.</div> <div class="p"> <table class="singleColumn"> <tr> <td> <div class="pN">2101</div> <div class="G">“Susukhaṁ vata saṁvāso,</div> </td> </tr> <tr> <td> <div class="G">paṇḍitehīti senaka;</div> </td> </tr> <tr> <td> <div class="G">Pakkhīva pañjare baddhe,</div> </td> </tr> <tr> <td> <div class="G">macche jālagateriva;</div> </td> </tr> <tr> <td> <div class="G">Amittahatthattagate,</div> </td> </tr> <tr> <td> <div class="G">mocayī no mahosadho”.</div> </td> </tr> </table> </div>
</div>
<div class="q" id="p_23J_2102"> <div class="divNumber">778.</div> <div class="p"> <table class="singleColumn"> <tr> <td> <div class="pN">2102</div> <div class="G">“Evametaṁ mahārāja,</div> </td> </tr> <tr> <td> <div class="G">paṇḍitā hi sukhāvahā;</div> </td> </tr> <tr> <td> <div class="G">Pakkhīva pañjare baddhe,</div> </td> </tr> <tr> <td> <div class="G">macche jālagateriva;</div> </td> </tr> <tr> <td> <div class="G">Amittahatthattagate,</div> </td> </tr> <tr> <td> <div class="G">mocayī no mahosadho”.</div> </td> </tr> </table> </div>
</div>
<div class="q" id="p_23J_2103"> <div class="divNumber">779.</div> <div class="p"> <table class="singleColumn"> <tr> <td> <div class="pN">2103</div> <div class="G">“Āhaññantu sabbavīṇā,</div> </td> </tr> <tr> <td> <div class="G">bheriyo dindimāni ca;</div> </td> </tr> <tr> <td> <div class="G">Dhamentu māgadhā saṅkhā,</div> </td> </tr> <tr> <td> <div class="G">vaggū nadantu dundubhī”.</div> </td> </tr> </table> </div>
</div>
<div class="q" id="p_23J_2104"> <div class="divNumber">780.</div> <div class="p"> <table class="singleColumn"> <tr> <td> <div class="pN">2104</div> <div class="G">Orodhā ca kumārā ca,</div> </td> </tr> <tr> <td> <div class="G">vesiyānā ca brāhmaṇā;</div> </td> </tr> <tr> <td> <div class="G">Bahuṁ annañca pānañca,</div> </td> </tr> <tr> <td> <div class="G">paṇḍitassābhihārayuṁ.</div> </td> </tr> </table> </div>
</div>
<div class="q" id="p_23J_2105"> <div class="divNumber">781.</div> <div class="p"> <table class="singleColumn"> <tr> <td> <div class="pN">2105</div> <div class="G">Hatthārohā anīkaṭṭhā,</div> </td> </tr> <tr> <td> <div class="G">rathikā pattikārakā;</div> </td> </tr> <tr> <td> <div class="G">Bahuṁ annañca pānañca,</div> </td> </tr> <tr> <td> <div class="G">paṇḍitassābhihārayuṁ.</div> </td> </tr> </table> </div>
</div>
<div class="q" id="p_23J_2106"> <div class="divNumber">782.</div> <div class="p"> <table class="singleColumn"> <tr> <td> <div class="pN">2106</div> <div class="G">Samāgatā jānapadā,</div> </td> </tr> <tr> <td> <div class="G">negamā ca samāgatā;</div> </td> </tr> <tr> <td> <div class="G">Bahuṁ annañca pānañca,</div> </td> </tr> <tr> <td> <div class="G">paṇḍitassābhihārayuṁ.</div> </td> </tr> </table> </div>
</div>
<div class="q" id="p_23J_2107"> <div class="divNumber">783.</div> <div class="p"> <table class="singleColumn"> <tr> <td> <div class="pN">2107</div> <div class="G">Bahujano pasannosi,</div> </td> </tr> <tr> <td> <div class="G">disvā paṇḍitamāgataṁ;</div> </td> </tr> <tr> <td> <div class="G">Paṇḍitamhi anuppatte,</div> </td> </tr> <tr> <td> <div class="G">celukkhepo avattathāti.</div> </td> </tr> </table> </div>
</div>
<div class="CENTER" id="p_23J_2108">
<span class="pN">2108</span>Umaṅgajātakaṁ pañcamaṁ.</div>
</html>

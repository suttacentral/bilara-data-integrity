<html>
<div class="i">10.1.4 Saṅkhajātaka</div>
<div class="h">Dasakanipāta</div>
<div class="h">Catudvāravagga</div>
<div class="h">Saṅkhajātaka</div>
<div class="q" id="p_22J_1950"> <div class="divNumber">39.</div> <div class="p"> <table class="singleColumn"> <tr> <td> <div class="pN">1950</div> <div class="G">“Bahussuto sutadhammosi saṅkha,</div> </td> </tr> <tr> <td> <div class="G">Diṭṭhā tayā samaṇabrāhmaṇā ca;</div> </td> </tr> <tr> <td> <div class="G">Athakkhaṇe dassayase vilāpaṁ,</div> </td> </tr> <tr> <td> <div class="G">Añño nu ko te paṭimantako mayā”.</div> </td> </tr> </table> </div>
</div>
<div class="q" id="p_22J_1951"> <div class="divNumber">40.</div> <div class="p"> <table class="singleColumn"> <tr> <td> <div class="pN">1951</div> <div class="G">“Subbhū subhā suppaṭimukkakambu,</div> </td> </tr> <tr> <td> <div class="G">Paggayha sovaṇṇamayāya pātiyā;</div> </td> </tr> <tr> <td> <div class="G">‘Bhuñjassu bhattaṁ’ iti maṁ vadeti,</div> </td> </tr> <tr> <td> <div class="G">Saddhāvittā</div> </td> </tr> <tr> <td> <div class="G">Tamahaṁ noti brūmi”.</div> </td> </tr> </table> </div>
</div>
<div class="q" id="p_22J_1952"> <div class="divNumber">41.</div> <div class="p"> <table class="singleColumn"> <tr> <td> <div class="pN">1952</div> <div class="G">“Etādisaṁ brāhmaṇa disvāna yakkhaṁ,</div> </td> </tr> <tr> <td> <div class="G">Puccheyya poso sukhamāsisāno;</div> </td> </tr> <tr> <td> <div class="G">Uṭṭhehi naṁ pañjalikābhipuccha,</div> </td> </tr> <tr> <td> <div class="G">Devī nusi tvaṁ uda mānusī nu”.</div> </td> </tr> </table> </div>
</div>
<div class="q" id="p_22J_1953"> <div class="divNumber">42.</div> <div class="p"> <table class="singleColumn"> <tr> <td> <div class="pN">1953</div> <div class="G">“Yaṁ tvaṁ sukhenābhisamekkhase maṁ,</div> </td> </tr> <tr> <td> <div class="G">Bhuñjassu bhattaṁ iti maṁ vadesi;</div> </td> </tr> <tr> <td> <div class="G">Pucchāmi taṁ nāri mahānubhāve,</div> </td> </tr> <tr> <td> <div class="G">Devī nusi tvaṁ uda mānusī nu”.</div> </td> </tr> </table> </div>
</div>
<div class="q" id="p_22J_1954"> <div class="divNumber">43.</div> <div class="p"> <table class="singleColumn"> <tr> <td> <div class="pN">1954</div> <div class="G">“Devī ahaṁ saṅkha mahānubhāvā,</div> </td> </tr> <tr> <td> <div class="G">Idhāgatā sāgaravārimajjhe;</div> </td> </tr> <tr> <td> <div class="G">Anukampikā no ca paduṭṭhacittā,</div> </td> </tr> <tr> <td> <div class="G">Taveva atthāya idhāgatāsmi.</div> </td> </tr> </table> </div>
</div>
<div class="q" id="p_22J_1955"> <div class="divNumber">44.</div> <div class="p"> <table class="singleColumn"> <tr> <td> <div class="pN">1955</div> <div class="G">Idhannapānaṁ sayanāsanañca,</div> </td> </tr> <tr> <td> <div class="G">Yānāni nānāvividhāni saṅkha;</div> </td> </tr> <tr> <td> <div class="G">Sabbassa tyāhaṁ paṭipādayāmi,</div> </td> </tr> <tr> <td> <div class="G">Yaṁ kiñci tuyhaṁ manasābhipatthitaṁ”.</div> </td> </tr> </table> </div>
</div>
<div class="q" id="p_22J_1956"> <div class="divNumber">45.</div> <div class="p"> <table class="singleColumn"> <tr> <td> <div class="pN">1956</div> <div class="G">“Yaṁ kiñci yiṭṭhañca hutañca mayhaṁ,</div> </td> </tr> <tr> <td> <div class="G">Sabbassa no issarā tvaṁ sugatte;</div> </td> </tr> <tr> <td> <div class="G">Susoṇi subbhamu suvilaggamajjhe,</div> </td> </tr> <tr> <td> <div class="G">Kissa me kammassa ayaṁ vipāko”.</div> </td> </tr> </table> </div>
</div>
<div class="q" id="p_22J_1957"> <div class="divNumber">46.</div> <div class="p"> <table class="singleColumn"> <tr> <td> <div class="pN">1957</div> <div class="G">“Ghamme pathe brāhmaṇa ekabhikkhuṁ,</div> </td> </tr> <tr> <td> <div class="G">Ugghaṭṭapādaṁ tasitaṁ kilantaṁ;</div> </td> </tr> <tr> <td> <div class="G">Paṭipādayī saṅkha upāhanāni,</div> </td> </tr> <tr> <td> <div class="G">Sā dakkhiṇā kāmaduhā tavajja”.</div> </td> </tr> </table> </div>
</div>
<div class="q" id="p_22J_1958"> <div class="divNumber">47.</div> <div class="p"> <table class="singleColumn"> <tr> <td> <div class="pN">1958</div> <div class="G">“Sā hotu nāvā phalakūpapannā,</div> </td> </tr> <tr> <td> <div class="G">Anavassutā erakavātayuttā;</div> </td> </tr> <tr> <td> <div class="G">Aññassa yānassa na hettha bhūmi,</div> </td> </tr> <tr> <td> <div class="G">Ajjeva maṁ moḷiniṁ pāpayassu”.</div> </td> </tr> </table> </div>
</div>
<div class="q" id="p_22J_1959"> <div class="divNumber">48.</div> <div class="p"> <table class="singleColumn"> <tr> <td> <div class="pN">1959</div> <div class="G">“Sā tattha vittā sumanā patītā,</div> </td> </tr> <tr> <td> <div class="G">Nāvaṁ sucittaṁ abhinimminitvā;</div> </td> </tr> <tr> <td> <div class="G">Ādāya saṅkhaṁ purisena saddhiṁ,</div> </td> </tr> <tr> <td> <div class="G">Upānayī nagaraṁ sādhuramman”ti.</div> </td> </tr> </table> </div>
</div>
<div class="CENTER" id="p_22J_1960">
<span class="pN">1960</span>Saṅkhajātakaṁ catutthaṁ.</div>
</html>

<html>
<div class="i"> Adhipati</div>
<div class="h">Āsavagocchaka</div>
<div class="h">Āsavasampayuttaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Adhipati</div>
<div class="q" id="p_38P2_1189"> <div class="divNumber">80.</div> <div class="p">
<span class="pN">1189</span>Āsavasampayutto dhammo āsavasampayuttassa dhammassa adhipatipaccayena paccayo—  ārammaṇādhipati, sahajātādhipati. <span class="bold">Ārammaṇādhipati</span>—  āsavasampayutte khandhe garuṁ katvā āsavasampayuttakā khandhā uppajjanti. <span class="bold">Sahajātādhipati</span>—  āsavasampayuttādhipati sampayuttakānaṁ khandhānaṁ adhipatipaccayena paccayo. (1) </div>
</div>
<div class="q" id="p_38P2_1190"> <div class="p">
<span class="pN">1190</span>Āsavasampayutto dhammo āsavavippayuttassa dhammassa adhipatipaccayena paccayo. <span class="bold">Sahajātādhipati</span>—  āsavasampayuttādhipati cittasamuṭṭhānānaṁ rūpānaṁ adhipatipaccayena paccayo; domanassasahagatādhipati mohassa cittasamuṭṭhānānañca rūpānaṁ adhipatipaccayena paccayo. (2) </div>
</div>
<div class="q" id="p_38P2_1191"> <div class="p">
<span class="pN">1191</span>Āsavasampayutto dhammo āsavasampayuttassa ca āsavavippayuttassa ca dhammassa adhipatipaccayena paccayo. <span class="bold">Sahajātādhipati</span>—  āsavasampayuttādhipati sampayuttakānaṁ khandhānaṁ cittasamuṭṭhānānañca rūpānaṁ adhipatipaccayena paccayo; domanassasahagatādhipati sampayuttakānaṁ khandhānaṁ mohassa ca cittasamuṭṭhānānañca rūpānaṁ adhipatipaccayena paccayo. (3) </div>
</div>
<div class="q" id="p_38P2_1192"> <div class="divNumber">81.</div> <div class="p">
<span class="pN">1192</span>Āsavavippayutto dhammo āsavavippayuttassa dhammassa adhipatipaccayena paccayo—  ārammaṇādhipati, sahajātādhipati. <span class="bold">Ārammaṇādhipati</span>—  dānaṁ datvā, sīlaṁ…pe…  uposathakammaṁ katvā taṁ garuṁ katvā paccavekkhati; pubbe suciṇṇāni…pe…  jhānā…pe…  ariyā maggā vuṭṭhahitvā maggaṁ…pe…  phalaṁ…pe…  nibbānaṁ garuṁ katvā paccavekkhanti; nibbānaṁ gotrabhussa, vodānassa, maggassa, phalassa adhipatipaccayena paccayo. <span class="bold">Sahajātādhipati</span>—  āsavavippayuttādhipati sampayuttakānaṁ khandhānaṁ cittasamuṭṭhānānañca rūpānaṁ adhipatipaccayena paccayo. (1) </div>
</div>
<div class="q" id="p_38P2_1193"> <div class="p">
<span class="pN">1193</span>Āsavavippayutto dhammo āsavasampayuttassa dhammassa adhipatipaccayena paccayo. <span class="bold">Ārammaṇādhipati</span>—  dānaṁ datvā sīlaṁ…pe…  uposathakammaṁ katvā taṁ garuṁ katvā assādeti abhinandati, taṁ garuṁ katvā rāgo uppajjati, diṭṭhi uppajjati, pubbe suciṇṇāni…pe…  jhānā…pe…  cakkhuṁ…pe…  vatthuṁ āsavavippayutte khandhe garuṁ katvā assādeti abhinandati, taṁ garuṁ katvā rāgo uppajjati, diṭṭhi uppajjati. (2) </div>
</div>
</html>

<html>
<div class="i">2.3.3.3 Anulomapuggalokāsa</div>
<div class="h">Pavattivāra</div>
<div class="h">Uppādanirodhavāra</div>
<div class="h">Anāgatavāra</div>
<div class="h">Anulomapuggalokāsa</div>
<div class="q" id="p_33Y2_880"> <div class="divNumber">178.</div> <div class="p">
<span class="pN">880</span>» Yassa yattha rūpakkhandho uppajjissati tassa tattha vedanākkhandho nirujjhissatīti? </div>
</div>
<div class="q" id="p_33Y2_881"> <div class="p">
<span class="pN">881</span>Asaññasattānaṁ tesaṁ tattha rūpakkhandho uppajjissati, no ca tesaṁ tattha vedanākkhandho nirujjhissati. Pañcavokārānaṁ tesaṁ tattha rūpakkhandho ca uppajjissati vedanākkhandho ca nirujjhissati. </div>
</div>
<div class="q" id="p_33Y2_882"> <div class="p">
<span class="pN">882</span>« Yassa vā pana yattha vedanākkhandho nirujjhissati tassa tattha rūpakkhandho uppajjissatīti? </div>
</div>
<div class="q" id="p_33Y2_883"> <div class="p">
<span class="pN">883</span>Pacchimabhavikānaṁ pañcavokāraṁ upapajjantānaṁ arūpānaṁ tesaṁ tattha vedanākkhandho nirujjhissati, no ca tesaṁ tattha rūpakkhandho uppajjissati. Itaresaṁ pañcavokārānaṁ tesaṁ tattha vedanākkhandho ca nirujjhissati rūpakkhandho ca uppajjissati. </div>
</div>
<div class="q" id="p_33Y2_884"> <div class="divNumber">179.</div> <div class="p">
<span class="pN">884</span>» Yassa yattha vedanākkhandho uppajjissati tassa tattha saññākkhandho nirujjhissatīti? Āmantā. </div>
</div>
<div class="q" id="p_33Y2_885"> <div class="p">
<span class="pN">885</span>« Yassa vā pana yattha saññākkhandho nirujjhissati tassa tattha vedanākkhandho uppajjissatīti? </div>
</div>
<div class="q" id="p_33Y2_886"> <div class="p">
<span class="pN">886</span>Pacchimabhavikānaṁ upapajjantānaṁ tesaṁ tattha saññākkhandho nirujjhissati, no ca tesaṁ tattha vedanākkhandho uppajjissati. Itaresaṁ catuvokārānaṁ pañcavokārānaṁ tesaṁ tattha saññākkhandho ca nirujjhissati vedanākkhandho ca uppajjissati. </div>
</div>
</html>

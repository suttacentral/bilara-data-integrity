<html>
<div class="i">12.10 Jātipūjakattheraapadāna</div>
<div class="h">Mahāparivāravagga</div>
<div class="h">Jātipūjakattheraapadāna</div>
<div class="q" id="p_20Ap1_2040"> <div class="divNumber">82.</div> <div class="p"> <table class="singleColumn"> <tr> <td> <div class="pN">2040</div> <div class="G">“Jāyantassa vipassissa,</div> </td> </tr> <tr> <td> <div class="G">āloko vipulo ahu;</div> </td> </tr> <tr> <td> <div class="G">Pathavī ca pakampittha,</div> </td> </tr> <tr> <td> <div class="G">sasāgarā sapabbatā.</div> </td> </tr> </table> </div>
</div>
<div class="q" id="p_20Ap1_2041"> <div class="divNumber">83.</div> <div class="p"> <table class="singleColumn"> <tr> <td> <div class="pN">2041</div> <div class="G">Nemittā ca viyākaṁsu,</div> </td> </tr> <tr> <td> <div class="G">buddho loke bhavissati;</div> </td> </tr> <tr> <td> <div class="G">Aggo ca sabbasattānaṁ,</div> </td> </tr> <tr> <td> <div class="G">janataṁ uddharissati.</div> </td> </tr> </table> </div>
</div>
<div class="q" id="p_20Ap1_2042"> <div class="divNumber">84.</div> <div class="p"> <table class="singleColumn"> <tr> <td> <div class="pN">2042</div> <div class="G">Nemittānaṁ suṇitvāna,</div> </td> </tr> <tr> <td> <div class="G">jātipūjamakāsahaṁ;</div> </td> </tr> <tr> <td> <div class="G">Edisā pūjanā natthi,</div> </td> </tr> <tr> <td> <div class="G">yādisā jātipūjanā.</div> </td> </tr> </table> </div>
</div>
<div class="q" id="p_20Ap1_2043"> <div class="divNumber">85.</div> <div class="p"> <table class="singleColumn"> <tr> <td> <div class="pN">2043</div> <div class="G">Saṅkharitvāna kusalaṁ,</div> </td> </tr> <tr> <td> <div class="G">sakaṁ cittaṁ pasādayiṁ;</div> </td> </tr> <tr> <td> <div class="G">Jātipūjaṁ karitvāna,</div> </td> </tr> <tr> <td> <div class="G">tattha kālaṅkato ahaṁ.</div> </td> </tr> </table> </div>
</div>
<div class="q" id="p_20Ap1_2044"> <div class="divNumber">86.</div> <div class="p"> <table class="singleColumn"> <tr> <td> <div class="pN">2044</div> <div class="G">Yaṁ yaṁ yonupapajjāmi,</div> </td> </tr> <tr> <td> <div class="G">devattaṁ atha mānusaṁ;</div> </td> </tr> <tr> <td> <div class="G">Sabbe satte abhibhomi,</div> </td> </tr> <tr> <td> <div class="G">jātipūjāyidaṁ phalaṁ.</div> </td> </tr> </table> </div>
</div>
<div class="q" id="p_20Ap1_2045"> <div class="divNumber">87.</div> <div class="p"> <table class="singleColumn"> <tr> <td> <div class="pN">2045</div> <div class="G">Dhātiyo maṁ upaṭṭhanti,</div> </td> </tr> <tr> <td> <div class="G">mama cittavasānugā;</div> </td> </tr> <tr> <td> <div class="G">Na tā sakkonti kopetuṁ,</div> </td> </tr> <tr> <td> <div class="G">jātipūjāyidaṁ phalaṁ.</div> </td> </tr> </table> </div>
</div>
<div class="q" id="p_20Ap1_2046"> <div class="divNumber">88.</div> <div class="p"> <table class="singleColumn"> <tr> <td> <div class="pN">2046</div> <div class="G">Ekanavutito kappe,</div> </td> </tr> <tr> <td> <div class="G">yaṁ pūjamakariṁ tadā;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">jātipūjāyidaṁ phalaṁ.</div> </td> </tr> </table> </div>
</div>
<div class="q" id="p_20Ap1_2047"> <div class="divNumber">89.</div> <div class="p"> <table class="singleColumn"> <tr> <td> <div class="pN">2047</div> <div class="G">Supāricariyā nāma,</div> </td> </tr> <tr> <td> <div class="G">catuttiṁsa janādhipā;</div> </td> </tr> <tr> <td> <div class="G">Ito tatiyakappamhi,</div> </td> </tr> <tr> <td> <div class="G">cakkavattī mahabbalā.</div> </td> </tr> </table> </div>
</div>
<div class="q" id="p_20Ap1_2048"> <div class="divNumber">90.</div> <div class="p"> <table class="singleColumn"> <tr> <td> <div class="pN">2048</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṁ buddhassa sāsanaṁ”. (1758)</div> </td> </tr> </table> </div>
</div>
<div class="q" id="p_20Ap1_2049"> <div class="p">
<span class="pN">2049</span>Itthaṁ sudaṁ āyasmā jātipūjako thero imā gāthāyo abhāsitthāti. </div>
</div>
<div class="CENTER" id="p_20Ap1_2050">
<span class="pN">2050</span>Jātipūjakattherassāpadānaṁ dasamaṁ.</div>
<div class="ENDH3" id="p_20Ap1_2051">
<span class="pN">2051</span>Mahāparivāravaggo dvādasamo.</div>
<div class="SUMMARY" id="p_20Ap1_2052">
<span class="pN">2052</span><span class="firstLetter">T</span>assuddānaṁ</div>
<div class="q" id="p_20Ap1_2053"> <div class="p"> <table class="singleColumn"> <tr> <td> <div class="pN">2053</div> <div class="G">Parivārasumaṅgalā,</div> </td> </tr> <tr> <td> <div class="G">saraṇāsanapupphiyā;</div> </td> </tr> <tr> <td> <div class="G">Citapūjī buddhasaññī,</div> </td> </tr> <tr> <td> <div class="G">maggupaṭṭhānajātinā;</div> </td> </tr> <tr> <td> <div class="G">Gāthāyo navuti vuttā,</div> </td> </tr> <tr> <td> <div class="G">gaṇitāyo vibhāvihi.</div> </td> </tr> </table> </div>
</div>
</html>

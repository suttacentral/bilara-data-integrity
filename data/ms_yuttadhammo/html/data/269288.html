<html>
<div class="i">6.2.10 Pārāvatajātaka</div>
<div class="h">Chakkanipāta</div>
<div class="h">Kharaputtavagga</div>
<div class="h">Pārāvatajātaka</div>
<div class="q" id="p_22J_1473"> <div class="divNumber">135.</div> <div class="p"> <table class="singleColumn"> <tr> <td> <div class="pN">1473</div> <div class="G">“Cirassaṁ vata passāmi,</div> </td> </tr> <tr> <td> <div class="G">sahāyaṁ maṇidhārinaṁ;</div> </td> </tr> <tr> <td> <div class="G">Sukatā massukuttiyā,</div> </td> </tr> <tr> <td> <div class="G">sobhate vata me sakhā”.</div> </td> </tr> </table> </div>
</div>
<div class="q" id="p_22J_1474"> <div class="divNumber">136.</div> <div class="p"> <table class="singleColumn"> <tr> <td> <div class="pN">1474</div> <div class="G">“Parūḷhakacchanakhalomo,</div> </td> </tr> <tr> <td> <div class="G">ahaṁ kammesu byāvaṭo;</div> </td> </tr> <tr> <td> <div class="G">Cirassaṁ nhāpitaṁ laddhā,</div> </td> </tr> <tr> <td> <div class="G">lomaṁ taṁ ajja hārayiṁ”.</div> </td> </tr> </table> </div>
</div>
<div class="q" id="p_22J_1475"> <div class="divNumber">137.</div> <div class="p"> <table class="singleColumn"> <tr> <td> <div class="pN">1475</div> <div class="G">“Yannu lomaṁ ahāresi,</div> </td> </tr> <tr> <td> <div class="G">dullabhaṁ laddha kappakaṁ;</div> </td> </tr> <tr> <td> <div class="G">Atha kiñcarahi te samma,</div> </td> </tr> <tr> <td> <div class="G">kaṇṭhe kiṇikiṇāyati”.</div> </td> </tr> </table> </div>
</div>
<div class="q" id="p_22J_1476"> <div class="divNumber">138.</div> <div class="p"> <table class="singleColumn"> <tr> <td> <div class="pN">1476</div> <div class="G">“Manussasukhumālānaṁ,</div> </td> </tr> <tr> <td> <div class="G">maṇi kaṇṭhesu lambati;</div> </td> </tr> <tr> <td> <div class="G">Tesāhaṁ anusikkhāmi,</div> </td> </tr> <tr> <td> <div class="G">mā tvaṁ maññi davā kataṁ.</div> </td> </tr> </table> </div>
</div>
<div class="q" id="p_22J_1477"> <div class="divNumber">139.</div> <div class="p"> <table class="singleColumn"> <tr> <td> <div class="pN">1477</div> <div class="G">Sacepimaṁ pihayasi,</div> </td> </tr> <tr> <td> <div class="G">massukuttiṁ sukāritaṁ;</div> </td> </tr> <tr> <td> <div class="G">Kārayissāmi te samma,</div> </td> </tr> <tr> <td> <div class="G">maṇiñcāpi dadāmi te”.</div> </td> </tr> </table> </div>
</div>
<div class="q" id="p_22J_1478"> <div class="divNumber">140.</div> <div class="p"> <table class="singleColumn"> <tr> <td> <div class="pN">1478</div> <div class="G">“Tvaññeva maṇinā channo,</div> </td> </tr> <tr> <td> <div class="G">Sukatāya ca massuyā;</div> </td> </tr> <tr> <td> <div class="G">Āmanta kho taṁ gacchāmi,</div> </td> </tr> <tr> <td> <div class="G">Piyaṁ me tavadassanan”ti. (980)</div> </td> </tr> </table> </div>
</div>
<div class="CENTER" id="p_22J_1479">
<span class="pN">1479</span>Pārāvatajātakaṁ dasamaṁ.<br> Kharaputtavaggo dutiyo.</div>
<div class="SUMMARY" id="p_22J_1480">
<span class="pN">1480</span><span class="firstLetter">T</span>assuddānaṁ</div>
<div class="q" id="p_22J_1481"> <div class="p"> <table class="singleColumn"> <tr> <td> <div class="pN">1481</div> <div class="G">Atha passa sasūci ca tuṇḍilako,</div> </td> </tr> <tr> <td> <div class="G">Miga mayhakapañcamapakkhivaro;</div> </td> </tr> <tr> <td> <div class="G">Atha pañjali vārija mejjha puna,</div> </td> </tr> <tr> <td> <div class="G">Atha vaṭṭa kapotavarena dasāti.</div> </td> </tr> </table> </div>
</div>
<div class="SUMMARY" id="p_22J_1482">
<span class="pN">1482</span><span class="firstLetter">A</span>tha <span class="firstLetter">v</span>agguddānaṁ</div>
<div class="q" id="p_22J_1483"> <div class="p"> <table class="singleColumn"> <tr> <td> <div class="pN">1483</div> <div class="G">Atha vaggaṁ pakittissaṁ,</div> </td> </tr> <tr> <td> <div class="G">chanipātaṁ varuttame;</div> </td> </tr> <tr> <td> <div class="G">Avāriyā ca kharo ca,</div> </td> </tr> <tr> <td> <div class="G">dve ca vuttā subyañjanāti.</div> </td> </tr> </table> </div>
</div>
<div class="ENDH3" id="p_22J_1484">
<span class="pN">1484</span>Chakkanipātaṁ niṭṭhitaṁ.</div>
</html>

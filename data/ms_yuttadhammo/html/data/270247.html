<html>
<div class="i">3.2.4 Saḷāyatanakathā</div>
<div class="h">Anusayapaṇṇāsaka</div>
<div class="h">Dvādasamavagga</div>
<div class="h">Saḷāyatanakathā</div>
<div class="q" id="p_32Kv_2103"> <div class="divNumber">638.</div> <div class="p">
<span class="pN">2103</span>๐Cakkhāyatanaṁ vipākoti? Āmantā. Sukhavedaniyaṁ dukkhavedaniyaṁ…pe… sārammaṇaṁ, atthi tassa āvaṭṭanā…pe… paṇidhīti? Na hevaṁ vattabbe…pe… nanu na sukhavedaniyaṁ…pe… anārammaṇaṁ, natthi tassa āvaṭṭanā…pe… paṇidhīti? Āmantā. Hañci na sukhavedaniyaṁ…pe… anārammaṇaṁ, natthi tassa āvaṭṭanā…pe… paṇidhi, no ca vata re vattabbe— “cakkhāyatanaṁ vipāko”ti…pe…. </div>
</div>
<div class="q" id="p_32Kv_2104"> <div class="p">
<span class="pN">2104</span>๐Phasso vipāko, phasso sukhavedaniyo…pe… sārammaṇo, atthi tassa āvaṭṭanā…pe… paṇidhīti? Āmantā. Cakkhāyatanaṁ vipāko, cakkhāyatanaṁ sukhavedaniyaṁ…pe… sārammaṇaṁ, atthi tassa āvaṭṭanā…pe… paṇidhīti? Na hevaṁ vattabbe…pe…. </div>
</div>
<div class="q" id="p_32Kv_2105"> <div class="p">
<span class="pN">2105</span>๐Cakkhāyatanaṁ vipāko, cakkhāyatanaṁ na sukhavedaniyaṁ…pe… anārammaṇaṁ, natthi tassa āvaṭṭanā…pe… paṇidhīti? Āmantā. Phasso vipāko, phasso na sukhavedaniyo…pe… anārammaṇo, natthi tassa āvaṭṭanā…pe… paṇidhīti? Na hevaṁ vattabbe…pe…. </div>
</div>
<div class="q" id="p_32Kv_2106"> <div class="divNumber">639.</div> <div class="p">
<span class="pN">2106</span>๐Sotāyatanaṁ…pe… ghānāyatanaṁ…pe… jivhāyatanaṁ…pe… kāyāyatanaṁ vipākoti? Āmantā. Sukhavedaniyaṁ…pe… sārammaṇaṁ, atthi tassa āvaṭṭanā…pe… paṇidhīti? Na hevaṁ vattabbe…pe… nanu na sukhavedaniyaṁ…pe… anārammaṇaṁ, natthi tassa āvaṭṭanā…pe… paṇidhīti? Āmantā. Hañci na sukhavedaniyaṁ…pe… anārammaṇaṁ, natthi tassa āvaṭṭanā…pe… paṇidhi, no ca vata re vattabbe— “kāyāyatanaṁ vipāko”ti. </div>
</div>
<div class="q" id="p_32Kv_2107"> <div class="p">
<span class="pN">2107</span>๐Phasso vipāko, phasso sukhavedaniyo…pe… sārammaṇo, atthi tassa āvaṭṭanā…pe… paṇidhīti? Āmantā. Kāyāyatanaṁ vipāko, kāyāyatanaṁ sukhavedaniyaṁ…pe… sārammaṇaṁ, atthi tassa āvaṭṭanā…pe… paṇidhīti? Na hevaṁ vattabbe…pe… kāyāyatanaṁ vipāko, kāyāyatanaṁ na sukhavedaniyaṁ…pe… anārammaṇaṁ, natthi tassa āvaṭṭanā…pe… paṇidhīti? Āmantā. Phasso vipāko, phasso na sukhavedaniyo…pe… anārammaṇo, natthi tassa āvaṭṭanā…pe… paṇidhīti? Na hevaṁ vattabbe…pe…. </div>
</div>
<div class="q" id="p_32Kv_2108"> <div class="divNumber">640.</div> <div class="p">
<span class="pN">2108</span>×Na vattabbaṁ— “saḷāyatanaṁ vipāko”ti? Āmantā. Nanu saḷāyatanaṁ kammassa katattā uppannanti? Āmantā. Hañci saḷāyatanaṁ kammassa katattā uppannaṁ, tena vata re vattabbe— “saḷāyatanaṁ vipāko”ti. </div>
</div>
<div class="CENTER" id="p_32Kv_2109">
<span class="pN">2109</span>Saḷāyatanakathā niṭṭhitā.</div>
</html>

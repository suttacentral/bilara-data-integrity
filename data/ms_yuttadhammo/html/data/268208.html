<html>
<div class="i">2.3.10 Āghātapaṭivinayasutta</div>
<div class="h">Dutiyapaṇṇāsaka</div>
<div class="h">Ākaṅkhavagga</div>
<div class="h">Āghātapaṭivinayasutta</div>
<div class="q" id="p_17A10_605"> <div class="divNumber">80.</div> <div class="p">
<span class="pN">605</span>“Dasayime, bhikkhave, āghātapaṭivinayā. Katame dasa? ‘Anatthaṁ me acari, taṁ kutettha labbhā’ti āghātaṁ paṭivineti, ‘anatthaṁ me carati, taṁ kutettha labbhā’ti āghātaṁ paṭivineti, ‘anatthaṁ me carissati, taṁ kutettha labbhā’ti āghātaṁ paṭivineti, piyassa me manāpassa anatthaṁ acari…pe…  carati…pe…  carissati, taṁ kutettha labbhāti āghātaṁ paṭivineti, appiyassa me amanāpassa atthaṁ acari…pe…  atthaṁ carati…pe…  atthaṁ carissati, taṁ kutettha labbhāti āghātaṁ paṭivineti, aṭṭhāne ca na kuppati—  ime kho, bhikkhave, dasa āghātapaṭivinayā”ti. </div>
</div>
<div class="CENTER" id="p_17A10_606">
<span class="pN">606</span>Dasamaṁ.</div>
<div class="CENTER" id="p_17A10_607">
<span class="pN">607</span>Ākaṅkhavaggo tatiyo.</div>
<div class="SUMMARY" id="p_17A10_608">
<span class="pN">608</span><span class="firstLetter">T</span>assuddānaṁ</div>
<div class="q" id="p_17A10_609"> <div class="p"> <table class="singleColumn"> <tr> <td> <div class="pN">609</div> <div class="G">Ākaṅkho kaṇṭako iṭṭhā,</div> </td> </tr> <tr> <td> <div class="G">vaḍḍhi ca migasālāya;</div> </td> </tr> <tr> <td> <div class="G">Tayo dhammā ca kāko ca,</div> </td> </tr> <tr> <td> <div class="G">nigaṇṭhā dve ca āghātāti.</div> </td> </tr> </table> </div>
</div>
</html>

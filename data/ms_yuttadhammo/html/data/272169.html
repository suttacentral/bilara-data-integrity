<html>
<div class="i">5.5 Samathāsamathassatabbhāgiyavāra</div>
<div class="h">Samathabheda</div>
<div class="h">Samathāsamathassatabbhāgiyavāra</div>
<div class="q" id="p_5V_1270"> <div class="divNumber">300.</div> <div class="p">
<span class="pN">1270</span>Samathā samathassa tabbhāgiyā, samathā samathassa aññabhāgiyā. Siyā samathā samathassa tabbhāgiyā, siyā samathā samathassa aññabhāgiyā. </div>
</div>
<div class="q" id="p_5V_1271"> <div class="p">
<span class="pN">1271</span>Kathaṁ siyā samathā samathassa tabbhāgiyā? Kathaṁ siyā samathā samathassa aññabhāgiyā? Yebhuyyasikā sammukhāvinayassa tabbhāgiyā, sativinayassa amūḷhavinayassa paṭiññātakaraṇassa tassapāpiyasikāya tiṇavatthārakassa aññabhāgiyā. (1) </div>
</div>
<div class="q" id="p_5V_1272"> <div class="p">
<span class="pN">1272</span>Sativinayo sammukhāvinayassa tabbhāgiyo, amūḷhavinayassa paṭiññātakaraṇassa tassapāpiyasikāya tiṇavatthārakassa yebhuyyasikāya aññabhāgiyo. (2) </div>
</div>
<div class="q" id="p_5V_1273"> <div class="p">
<span class="pN">1273</span>Amūḷhavinayo sammukhāvinayassa tabbhāgiyo, paṭiññātakaraṇassa tassapāpiyasikāya tiṇavatthārakassa yebhuyyasikāya sativinayassa aññabhāgiyo. (3) </div>
</div>
<div class="q" id="p_5V_1274"> <div class="p">
<span class="pN">1274</span>Paṭiññātakaraṇaṁ sammukhāvinayassa tabbhāgiyaṁ, tassapāpiyasikāya tiṇavatthārakassa yebhuyyasikāya sativinayassa amūḷhavinayassa aññabhāgiyaṁ. (4) </div>
</div>
<div class="q" id="p_5V_1275"> <div class="p">
<span class="pN">1275</span>Tassapāpiyasikā sammukhāvinayassa tabbhāgiyā, tiṇavatthārakassa yebhuyyasikāya sativinayassa amūḷhavinayassa paṭiññātakaraṇassa aññabhāgiyā. (5) </div>
</div>
<div class="q" id="p_5V_1276"> <div class="p">
<span class="pN">1276</span>Tiṇavatthārako sammukhāvinayassa tabbhāgiyo, yebhuyyasikāya sativinayassa amūḷhavinayassa paṭiññātakaraṇassa tassapāpiyasikāya aññabhāgiyo. (6) </div>
</div>
<div class="q" id="p_5V_1277"> <div class="p">
<span class="pN">1277</span>Evaṁ siyā samathā samathassa tabbhāgiyā, evaṁ siyā samathā samathassa aññabhāgiyā. </div>
</div>
<div class="CENTER" id="p_5V_1278">
<span class="pN">1278</span>Samathā samathassa tabbhāgiyavāro niṭṭhito dasamo.</div>
</html>

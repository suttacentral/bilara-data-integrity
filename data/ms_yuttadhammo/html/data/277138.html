<html>
<div class="i">1.2.1.7 Anusayasamugghātasutta</div>
<div class="h">Saḷāyatanasaṁyutta</div>
<div class="h">Dutiyapaṇṇāsaka</div>
<div class="h">Avijjāvagga</div>
<div class="h">Anusayasamugghātasutta</div>
<div class="q" id="p_13S4_177"> <div class="divNumber">59.</div> <div class="p">
<span class="pN">177</span>“Kathaṁ nu kho…pe… anusayā samugghātaṁ gacchantī”ti? “Cakkhuṁ kho, bhikkhu, anattato jānato passato anusayā samugghātaṁ gacchanti…pe… sotaṁ… ghānaṁ… jivhaṁ… kāyaṁ… manaṁ… dhamme… manoviññāṇaṁ… manosamphassaṁ… yampidaṁ manosamphassapaccayā uppajjati vedayitaṁ sukhaṁ vā dukkhaṁ vā adukkhamasukhaṁ vā tampi anattato jānato passato anusayā samugghātaṁ gacchanti. Evaṁ kho, bhikkhu, jānato evaṁ passato anusayā samugghātaṁ gacchantī”ti. </div>
</div>
<div class="CENTER" id="p_13S4_178">
<span class="pN">178</span>Sattamaṁ.</div>
</html>

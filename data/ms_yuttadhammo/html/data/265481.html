<html>
<div class="i"> Kamma-vipāka</div>
<div class="h">Upādānagocchaka</div>
<div class="h">Upādānasampayuttaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Kamma-vipāka</div>
<div class="q" id="p_38P2_3723"> <div class="divNumber">81.</div> <div class="p">
<span class="pN">3723</span>Upādānasampayutto dhammo upādānasampayuttassa dhammassa kammapaccayena paccayo— upādānasampayuttā cetanā sampayuttakānaṁ khandhānaṁ kammapaccayena paccayo. (1) </div>
</div>
<div class="q" id="p_38P2_3724"> <div class="p">
<span class="pN">3724</span>Upādānasampayutto dhammo upādānavippayuttassa dhammassa kammapaccayena paccayo— sahajātā, nānākkhaṇikā. <span class="bold">Sahajātā</span>— upādānasampayuttā cetanā cittasamuṭṭhānānaṁ rūpānaṁ kammapaccayena paccayo; diṭṭhigatavippayuttalobhasahagatā cetanā lobhassa cittasamuṭṭhānānañca rūpānaṁ kammapaccayena paccayo. <span class="bold">Nānākkhaṇikā</span>— upādānasampayuttā cetanā vipākānaṁ khandhānaṁ kaṭattā ca rūpānaṁ kammapaccayena paccayo. (2) </div>
</div>
<div class="q" id="p_38P2_3725"> <div class="p">
<span class="pN">3725</span>Upādānasampayutto dhammo upādānasampayuttassa ca upādānavippayuttassa ca dhammassa kammapaccayena paccayo— upādānasampayuttā cetanā sampayuttakānaṁ khandhānaṁ cittasamuṭṭhānānañca rūpānaṁ kammapaccayena paccayo; diṭṭhigatavippayuttalobhasahagatā cetanā sampayuttakānaṁ khandhānaṁ lobhassa ca cittasamuṭṭhānānañca rūpānaṁ kammapaccayena paccayo. (3) </div>
</div>
<div class="q" id="p_38P2_3726"> <div class="divNumber">82.</div> <div class="p">
<span class="pN">3726</span>Upādānavippayutto dhammo upādānavippayuttassa dhammassa kammapaccayena paccayo— sahajātā, nānākkhaṇikā. <span class="bold">Sahajātā</span>— upādānavippayuttā cetanā sampayuttakānaṁ khandhānaṁ cittasamuṭṭhānānañca rūpānaṁ kammapaccayena paccayo; paṭisandhikkhaṇe…pe…. <span class="bold">Nānākkhaṇikā</span>— upādānavippayuttā cetanā vipākānaṁ khandhānaṁ kaṭattā ca rūpānaṁ kammapaccayena paccayo. (1) </div>
</div>
<div class="q" id="p_38P2_3727"> <div class="p">
<span class="pN">3727</span>Upādānavippayutto dhammo upādānavippayuttassa dhammassa vipākapaccayena paccayo— vipāko upādānavippayutto eko…pe… ekaṁ. </div>
</div>
</html>

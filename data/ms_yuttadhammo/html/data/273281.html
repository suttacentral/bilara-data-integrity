<html>
<div class="i">2.2.17 Kuladūsakasikkhāpada</div>
<div class="h">Bhikkhunivibhaṅga</div>
<div class="h">Saṁghādisesakaṇḍa</div>
<div class="h">Kuladūsakasikkhāpada</div>
<div class="q" id="p_2V_2421"> <div class="p">
<span class="pN">2421</span>Uddiṭṭhā kho, ayyāyo, sattarasa saṁghādisesā dhammā— nava paṭhamāpattikā, aṭṭha yāvatatiyakā. Yesaṁ bhikkhunī aññataraṁ vā aññataraṁ vā āpajjati, tāya bhikkhuniyā ubhatosaṁghe pakkhamānattaṁ caritabbaṁ. Ciṇṇamānattā bhikkhunī yattha siyā vīsatigaṇo bhikkhunisaṁgho tattha sā bhikkhunī abbhetabbā. Ekāyapi ce ūno vīsatigaṇo bhikkhunisaṁgho taṁ bhikkhuniṁ abbheyya. Sā ca bhikkhunī anabbhitā, tā ca bhikkhuniyo gārayhā, ayaṁ tattha sāmīci. </div>
</div>
<div class="q" id="p_2V_2422"> <div class="p">
<span class="pN">2422</span>Tatthāyyāyo pucchāmi— “kaccittha parisuddhā”? Dutiyampi pucchāmi— “kaccittha parisuddhā”? Tatiyampi pucchāmi— “kaccittha parisuddhā”? Parisuddhetthāyyāyo, tasmā tuṇhī, evametaṁ dhārayāmīti. </div>
</div>
<div class="ENDH3" id="p_2V_2423">
<span class="pN">2423</span>Sattarasakaṁ niṭṭhitaṁ.<br> Bhikkhunivibhaṅge saṁghādisesakaṇḍaṁ niṭṭhitaṁ.</div>
</html>

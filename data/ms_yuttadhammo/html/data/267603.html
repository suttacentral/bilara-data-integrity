<html>
<div class="i">47.9 Sayampaṭibhāniyattheraapadāna</div>
<div class="h">Sālakusumiyavagga</div>
<div class="h">Sayampaṭibhāniyattheraapadāna</div>
<div class="q" id="p_20Ap1_6030"> <div class="divNumber">45.</div> <div class="p"> <table class="singleColumn"> <tr> <td> <div class="pN">6030</div> <div class="G">“Kakudhaṁ vilasantaṁva,</div> </td> </tr> <tr> <td> <div class="G">devadevaṁ narāsabhaṁ;</div> </td> </tr> <tr> <td> <div class="G">Rathiyaṁ paṭipajjantaṁ,</div> </td> </tr> <tr> <td> <div class="G">ko disvā na pasīdati.</div> </td> </tr> </table> </div>
</div>
<div class="q" id="p_20Ap1_6031"> <div class="divNumber">46.</div> <div class="p"> <table class="singleColumn"> <tr> <td> <div class="pN">6031</div> <div class="G">Tamandhakāraṁ nāsetvā,</div> </td> </tr> <tr> <td> <div class="G">santāretvā bahuṁ janaṁ;</div> </td> </tr> <tr> <td> <div class="G">Ñāṇālokena jotantaṁ,</div> </td> </tr> <tr> <td> <div class="G">ko disvā na pasīdati.</div> </td> </tr> </table> </div>
</div>
<div class="q" id="p_20Ap1_6032"> <div class="divNumber">47.</div> <div class="p"> <table class="singleColumn"> <tr> <td> <div class="pN">6032</div> <div class="G">Vasīsatasahassehi,</div> </td> </tr> <tr> <td> <div class="G">nīyantaṁ lokanāyakaṁ;</div> </td> </tr> <tr> <td> <div class="G">Uddharantaṁ bahū satte,</div> </td> </tr> <tr> <td> <div class="G">ko disvā na pasīdati.</div> </td> </tr> </table> </div>
</div>
<div class="q" id="p_20Ap1_6033"> <div class="divNumber">48.</div> <div class="p"> <table class="singleColumn"> <tr> <td> <div class="pN">6033</div> <div class="G">Āhanantaṁ dhammabheriṁ,</div> </td> </tr> <tr> <td> <div class="G">maddantaṁ titthiye gaṇe;</div> </td> </tr> <tr> <td> <div class="G">Sīhanādaṁ vinadantaṁ,</div> </td> </tr> <tr> <td> <div class="G">ko disvā na pasīdati.</div> </td> </tr> </table> </div>
</div>
<div class="q" id="p_20Ap1_6034"> <div class="divNumber">49.</div> <div class="p"> <table class="singleColumn"> <tr> <td> <div class="pN">6034</div> <div class="G">Yāvatā brahmalokato,</div> </td> </tr> <tr> <td> <div class="G">āgantvāna sabrahmakā;</div> </td> </tr> <tr> <td> <div class="G">Pucchanti nipuṇe pañhe,</div> </td> </tr> <tr> <td> <div class="G">ko disvā na pasīdati.</div> </td> </tr> </table> </div>
</div>
<div class="q" id="p_20Ap1_6035"> <div class="divNumber">50.</div> <div class="p"> <table class="singleColumn"> <tr> <td> <div class="pN">6035</div> <div class="G">Yassañjaliṁ karitvāna,</div> </td> </tr> <tr> <td> <div class="G">āyācanti sadevakā;</div> </td> </tr> <tr> <td> <div class="G">Tena puññaṁ anubhonti,</div> </td> </tr> <tr> <td> <div class="G">ko disvā na pasīdati.</div> </td> </tr> </table> </div>
</div>
<div class="q" id="p_20Ap1_6036"> <div class="divNumber">51.</div> <div class="p"> <table class="singleColumn"> <tr> <td> <div class="pN">6036</div> <div class="G">Sabbe janā samāgantvā,</div> </td> </tr> <tr> <td> <div class="G">sampavārenti cakkhumaṁ;</div> </td> </tr> <tr> <td> <div class="G">Na vikampati ajjhiṭṭho,</div> </td> </tr> <tr> <td> <div class="G">ko disvā na pasīdati.</div> </td> </tr> </table> </div>
</div>
<div class="q" id="p_20Ap1_6037"> <div class="divNumber">52.</div> <div class="p"> <table class="singleColumn"> <tr> <td> <div class="pN">6037</div> <div class="G">Nagaraṁ pavisato yassa,</div> </td> </tr> <tr> <td> <div class="G">ravanti bheriyo bahū;</div> </td> </tr> <tr> <td> <div class="G">Vinadanti gajā mattā,</div> </td> </tr> <tr> <td> <div class="G">ko disvā na pasīdati.</div> </td> </tr> </table> </div>
</div>
<div class="q" id="p_20Ap1_6038"> <div class="divNumber">53.</div> <div class="p"> <table class="singleColumn"> <tr> <td> <div class="pN">6038</div> <div class="G">Vīthiyā gacchato yassa,</div> </td> </tr> <tr> <td> <div class="G">sabbābhā jotate sadā;</div> </td> </tr> <tr> <td> <div class="G">Abbhunnatā samā honti,</div> </td> </tr> <tr> <td> <div class="G">ko disvā na pasīdati.</div> </td> </tr> </table> </div>
</div>
<div class="q" id="p_20Ap1_6039"> <div class="divNumber">54.</div> <div class="p"> <table class="singleColumn"> <tr> <td> <div class="pN">6039</div> <div class="G">Byāharantassa buddhassa,</div> </td> </tr> <tr> <td> <div class="G">cakkavāḷampi suyyati;</div> </td> </tr> <tr> <td> <div class="G">Sabbe satte viññāpeti,</div> </td> </tr> <tr> <td> <div class="G">ko disvā na pasīdati.</div> </td> </tr> </table> </div>
</div>
<div class="q" id="p_20Ap1_6040"> <div class="divNumber">55.</div> <div class="p"> <table class="singleColumn"> <tr> <td> <div class="pN">6040</div> <div class="G">Satasahassito kappe,</div> </td> </tr> <tr> <td> <div class="G">yaṁ buddhamabhikittayiṁ;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">kittanāya idaṁ phalaṁ.</div> </td> </tr> </table> </div>
</div>
<div class="q" id="p_20Ap1_6041"> <div class="divNumber">56.</div> <div class="p"> <table class="singleColumn"> <tr> <td> <div class="pN">6041</div> <div class="G">Kilesā jhāpitā mayhaṁ,</div> </td> </tr> <tr> <td> <div class="G">…pe…</div> </td> </tr> <tr> <td> <div class="G">viharāmi anāsavo.</div> </td> </tr> </table> </div>
</div>
<div class="q" id="p_20Ap1_6042"> <div class="divNumber">57.</div> <div class="p"> <table class="singleColumn"> <tr> <td> <div class="pN">6042</div> <div class="G">Svāgataṁ vata me āsi,</div> </td> </tr> <tr> <td> <div class="G">…pe…</div> </td> </tr> <tr> <td> <div class="G">kataṁ buddhassa sāsanaṁ.</div> </td> </tr> </table> </div>
</div>
<div class="q" id="p_20Ap1_6043"> <div class="divNumber">58.</div> <div class="p"> <table class="singleColumn"> <tr> <td> <div class="pN">6043</div> <div class="G">Paṭisambhidā catasso,</div> </td> </tr> <tr> <td> <div class="G">…pe…</div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_6044"> <div class="p">
<span class="pN">6044</span>Itthaṁ sudaṁ āyasmā sayampaṭibhāniyo thero imā gāthāyo abhāsitthāti. </div>
</div>
<div class="CENTER" id="p_20Ap1_6045">
<span class="pN">6045</span>Sayampaṭibhāniyattherassāpadānaṁ navamaṁ.</div>
</html>

<html>
<div class="i"> Samanantara</div>
<div class="h">Kusalattika</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Samanantara</div>
<div class="q" id="p_36P1_861"> <div class="divNumber">282.</div> <div class="p">
<span class="pN">861</span>Kusalo dhammo kusalassa dhammassa samanantarapaccayena paccayo— purimā purimā kusalā khandhā pacchimānaṁ pacchimānaṁ kusalānaṁ khandhānaṁ samanantarapaccayena paccayo. Anulomaṁ gotrabhussa… anulomaṁ vodānassa… gotrabhu maggassa… vodānaṁ maggassa samanantarapaccayena paccayo. (1) </div>
</div>
<div class="q" id="p_36P1_862"> <div class="p">
<span class="pN">862</span>Kusalo dhammo abyākatassa dhammassa samanantarapaccayena paccayo— kusalaṁ vuṭṭhānassa… maggo phalassa… anulomaṁ sekkhāya phalasamāpattiyā… nirodhā vuṭṭhahantassa nevasaññānāsaññāyatanakusalaṁ phalasamāpattiyā samanantarapaccayena paccayo. (2) </div>
</div>
<div class="q" id="p_36P1_863"> <div class="p">
<span class="pN">863</span>Akusalo dhammo akusalassa dhammassa samanantarapaccayena paccayo— purimā purimā akusalā khandhā pacchimānaṁ pacchimānaṁ akusalānaṁ khandhānaṁ samanantarapaccayena paccayo. (1) </div>
</div>
<div class="q" id="p_36P1_864"> <div class="p">
<span class="pN">864</span>Akusalo dhammo abyākatassa dhammassa samanantarapaccayena paccayo— akusalaṁ vuṭṭhānassa samanantarapaccayena paccayo. (2) </div>
</div>
<div class="q" id="p_36P1_865"> <div class="p">
<span class="pN">865</span>Abyākato dhammo abyākatassa dhammassa samanantarapaccayena paccayo— purimā purimā vipākābyākatā kiriyābyākatā khandhā pacchimānaṁ pacchimānaṁ vipākābyākatānaṁ kiriyābyākatānaṁ khandhānaṁ samanantarapaccayena paccayo. Bhavaṅgaṁ āvajjanāya… kiriyaṁ vuṭṭhānassa… arahato anulomaṁ phalasamāpattiyā… nirodhā vuṭṭhahantassa nevasaññānāsaññāyatanakiriyaṁ phalasamāpattiyā samanantarapaccayena paccayo. (1) </div>
</div>
<div class="q" id="p_36P1_866"> <div class="p">
<span class="pN">866</span>Abyākato dhammo kusalassa dhammassa samanantarapaccayena paccayo— āvajjanā kusalānaṁ khandhānaṁ samanantarapaccayena paccayo. (2) </div>
</div>
<div class="q" id="p_36P1_867"> <div class="p">
<span class="pN">867</span>Abyākato dhammo akusalassa dhammassa samanantarapaccayena paccayo— āvajjanā akusalānaṁ khandhānaṁ samanantarapaccayena paccayo. (3) </div>
</div>
</html>

<html>
<div class="i"> Hetu</div>
<div class="h">Kilesagocchaka</div>
<div class="h">Kilesaduka</div>
<div class="h">Paṭiccavāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Hetu</div>
<div class="q" id="p_38P2_3809"> <div class="divNumber">1.</div> <div class="p">
<span class="pN">3809</span>Kilesaṁ dhammaṁ paṭicca kileso dhammo uppajjati hetupaccayā—  lobhaṁ paṭicca moho diṭṭhi thinaṁ uddhaccaṁ ahirikaṁ anottappaṁ, lobhaṁ paṭicca moho diṭṭhi uddhaccaṁ ahirikaṁ anottappaṁ, lobhaṁ paṭicca moho māno thinaṁ uddhaccaṁ ahirikaṁ anottappaṁ, lobhaṁ paṭicca moho māno uddhaccaṁ ahirikaṁ anottappaṁ, lobhaṁ paṭicca moho thinaṁ uddhaccaṁ ahirikaṁ anottappaṁ, lobhaṁ paṭicca moho uddhaccaṁ ahirikaṁ anottappaṁ; dosaṁ paṭicca moho thinaṁ uddhaccaṁ ahirikaṁ anottappaṁ, dosaṁ paṭicca moho uddhaccaṁ ahirikaṁ anottappaṁ; vicikicchaṁ paṭicca moho uddhaccaṁ ahirikaṁ anottappaṁ; uddhaccaṁ paṭicca moho ahirikaṁ anottappaṁ. (1) </div>
</div>
<div class="q" id="p_38P2_3810"> <div class="p">
<span class="pN">3810</span>Kilesaṁ dhammaṁ paṭicca nokileso dhammo uppajjati hetupaccayā—  kilesaṁ paṭicca sampayuttakā khandhā cittasamuṭṭhānañca rūpaṁ. (2) </div>
</div>
<div class="q" id="p_38P2_3811"> <div class="p">
<span class="pN">3811</span>Kilesaṁ dhammaṁ paṭicca kileso ca nokileso ca dhammā uppajjanti hetupaccayā—  lobhaṁ paṭicca moho diṭṭhi thinaṁ uddhaccaṁ ahirikaṁ anottappaṁ sampayuttakā ca khandhā cittasamuṭṭhānañca rūpaṁ. (Cakkaṁ.) (3) </div>
</div>
<div class="q" id="p_38P2_3812"> <div class="divNumber">2.</div> <div class="p">
<span class="pN">3812</span>Nokilesaṁ dhammaṁ paṭicca nokileso dhammo uppajjati hetupaccayā—  nokilesaṁ ekaṁ khandhaṁ paṭicca tayo khandhā cittasamuṭṭhānañca rūpaṁ…pe…  dve khandhe…pe…  paṭisandhikkhaṇe…pe…  khandhe paṭicca vatthu, vatthuṁ paṭicca khandhā, ekaṁ mahābhūtaṁ…pe… . (1) </div>
</div>
<div class="q" id="p_38P2_3813"> <div class="p">
<span class="pN">3813</span>Nokilesaṁ dhammaṁ paṭicca kileso dhammo uppajjati hetupaccayā—  nokilese khandhe paṭicca kilesā. (2) </div>
</div>
<div class="q" id="p_38P2_3814"> <div class="p">
<span class="pN">3814</span>Nokilesaṁ dhammaṁ paṭicca kileso ca nokileso ca dhammā uppajjanti hetupaccayā—  nokilesaṁ ekaṁ khandhaṁ paṭicca tayo khandhā kilesā ca cittasamuṭṭhānañca rūpaṁ…pe…  dve khandhe…pe… . (3) </div>
</div>
<div class="q" id="p_38P2_3815"> <div class="divNumber">3.</div> <div class="p">
<span class="pN">3815</span>Kilesañca nokilesañca dhammaṁ paṭicca kileso dhammo uppajjati hetupaccayā—  lobhañca sampayuttake ca khandhe paṭicca moho diṭṭhi thinaṁ uddhaccaṁ ahirikaṁ anottappaṁ. (Cakkaṁ.) (1) </div>
</div>
<div class="q" id="p_38P2_3816"> <div class="p">
<span class="pN">3816</span>Kilesañca nokilesañca dhammaṁ paṭicca nokileso dhammo uppajjati hetupaccayā—  nokilesaṁ ekaṁ khandhañca kilese ca paṭicca tayo khandhā cittasamuṭṭhānañca rūpaṁ…pe…  dve khandhe ca…pe…  kilese ca mahābhūte ca paṭicca cittasamuṭṭhānaṁ rūpaṁ. (2) </div>
</div>
<div class="q" id="p_38P2_3817"> <div class="p">
<span class="pN">3817</span>Kilesañca nokilesañca dhammaṁ paṭicca kileso ca nokileso ca dhammā uppajjanti hetupaccayā—  nokilesaṁ ekaṁ khandhañca lobhañca paṭicca tayo khandhā moho diṭṭhi thinaṁ uddhaccaṁ ahirikaṁ anottappaṁ cittasamuṭṭhānañca rūpaṁ…pe…  dve khandhe ca…pe… . (Cakkaṁ, saṁkhittaṁ.) (3) </div>
</div>
</html>

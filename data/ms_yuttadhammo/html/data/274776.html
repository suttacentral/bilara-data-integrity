<html>
<div class="i">4.4.3 Arahantasutta</div>
<div class="h">Indriyasaṁyutta</div>
<div class="h">Sukhindriyavagga</div>
<div class="h">Arahantasutta</div>
<div class="q" id="p_14S5_1089"> <div class="divNumber">503.</div> <div class="p">
<span class="pN">1089</span>“Pañcimāni, bhikkhave, indriyāni. Katamāni pañca? Sukhindriyaṁ, dukkhindriyaṁ, somanassindriyaṁ, domanassindriyaṁ, upekkhindriyaṁ. Yato kho, bhikkhave, bhikkhu imesaṁ pañcannaṁ indriyānaṁ samudayañca atthaṅgamañca assādañca ādīnavañca nissaraṇañca yathābhūtaṁ viditvā anupādāvimutto hoti—  ayaṁ vuccati, bhikkhave, bhikkhu arahaṁ khīṇāsavo vusitavā katakaraṇīyo ohitabhāro anuppattasadattho parikkhīṇabhavasaṁyojano sammadaññāvimutto”ti. </div>
</div>
<div class="CENTER" id="p_14S5_1090">
<span class="pN">1090</span>Tatiyaṁ.</div>
</html>

<html>
<div class="i">2.1.2.5 Nirodhavāra</div>
<div class="h">Niddesa</div>
<div class="h">Suddhacittasāmañña</div>
<div class="h">Dhammavāra</div>
<div class="h">Nirodhavāra</div>
<div class="q" id="p_34Y8_414"> <div class="divNumber">90.</div> <div class="p">
<span class="pN">414</span>» Yaṁ cittaṁ nirujjhati taṁ cittaṁ nirujjhitthāti? No. </div>
</div>
<div class="q" id="p_34Y8_415"> <div class="p">
<span class="pN">415</span>« Yaṁ vā pana cittaṁ nirujjhittha taṁ cittaṁ nirujjhatīti? No. </div>
</div>
<div class="q" id="p_34Y8_416"> <div class="p">
<span class="pN">416</span>» Yaṁ cittaṁ na nirujjhati taṁ cittaṁ na nirujjhitthāti? </div>
</div>
<div class="q" id="p_34Y8_417"> <div class="p">
<span class="pN">417</span>Atītaṁ cittaṁ na nirujjhati, no ca taṁ cittaṁ na nirujjhittha. Uppādakkhaṇe anāgatañca cittaṁ na ceva nirujjhati na ca nirujjhittha. </div>
</div>
<div class="q" id="p_34Y8_418"> <div class="p">
<span class="pN">418</span>« Yaṁ vā pana cittaṁ na nirujjhittha taṁ cittaṁ na nirujjhatīti? </div>
</div>
<div class="q" id="p_34Y8_419"> <div class="p">
<span class="pN">419</span>Bhaṅgakkhaṇe cittaṁ na nirujjhittha, no ca taṁ cittaṁ na nirujjhati. Uppādakkhaṇe anāgatañca cittaṁ na ceva nirujjhittha na ca nirujjhati. </div>
</div>
<div class="q" id="p_34Y8_420"> <div class="divNumber">91.</div> <div class="p">
<span class="pN">420</span>» Yaṁ cittaṁ nirujjhati taṁ cittaṁ nirujjhissatīti? No. </div>
</div>
<div class="q" id="p_34Y8_421"> <div class="p">
<span class="pN">421</span>« Yaṁ vā pana cittaṁ nirujjhissati taṁ cittaṁ nirujjhatīti? No. </div>
</div>
<div class="q" id="p_34Y8_422"> <div class="p">
<span class="pN">422</span>» Yaṁ cittaṁ na nirujjhati taṁ cittaṁ na nirujjhissatīti? </div>
</div>
<div class="q" id="p_34Y8_423"> <div class="p">
<span class="pN">423</span>Uppādakkhaṇe anāgatañca cittaṁ na nirujjhati, no ca taṁ cittaṁ na nirujjhissati. Atītaṁ cittaṁ na ceva nirujjhati na ca nirujjhissati. </div>
</div>
<div class="q" id="p_34Y8_424"> <div class="p">
<span class="pN">424</span>« Yaṁ vā pana cittaṁ na nirujjhissati taṁ cittaṁ na nirujjhatīti? </div>
</div>
<div class="q" id="p_34Y8_425"> <div class="p">
<span class="pN">425</span>Bhaṅgakkhaṇe cittaṁ na nirujjhissati, no ca taṁ cittaṁ na nirujjhati. Atītaṁ cittaṁ na ceva nirujjhissati na ca nirujjhati. </div>
</div>
<div class="q" id="p_34Y8_426"> <div class="divNumber">92.</div> <div class="p">
<span class="pN">426</span>» Yaṁ cittaṁ nirujjhittha taṁ cittaṁ nirujjhissatīti? No. </div>
</div>
<div class="q" id="p_34Y8_427"> <div class="p">
<span class="pN">427</span>« Yaṁ vā pana cittaṁ nirujjhissati taṁ cittaṁ nirujjhitthāti? No. </div>
</div>
<div class="q" id="p_34Y8_428"> <div class="p">
<span class="pN">428</span>» Yaṁ cittaṁ na nirujjhittha taṁ cittaṁ na nirujjhissatīti? </div>
</div>
<div class="q" id="p_34Y8_429"> <div class="p">
<span class="pN">429</span>Uppādakkhaṇe anāgatañca cittaṁ na nirujjhittha, no ca taṁ cittaṁ na nirujjhissati. Bhaṅgakkhaṇe cittaṁ na ceva nirujjhittha na ca nirujjhissati. </div>
</div>
<div class="q" id="p_34Y8_430"> <div class="p">
<span class="pN">430</span>« Yaṁ vā pana cittaṁ na nirujjhissati taṁ cittaṁ na nirujjhitthāti? </div>
</div>
<div class="q" id="p_34Y8_431"> <div class="p">
<span class="pN">431</span>Atītaṁ cittaṁ na nirujjhissati, no ca taṁ cittaṁ na nirujjhittha. Bhaṅgakkhaṇe cittaṁ na ceva nirujjhissati na ca nirujjhittha. </div>
</div>
</html>

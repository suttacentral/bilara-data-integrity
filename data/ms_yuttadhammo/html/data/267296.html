<html>
<div class="i">17.2 Kaṇaverapupphiyattheraapadāna</div>
<div class="h">Supāricariyavagga</div>
<div class="h">Kaṇaverapupphiyattheraapadāna</div>
<div class="q" id="p_20Ap1_2441"> <div class="divNumber">7.</div> <div class="p"> <table class="singleColumn"> <tr> <td> <div class="pN">2441</div> <div class="G">“Siddhattho nāma bhagavā,</div> </td> </tr> <tr> <td> <div class="G">lokajeṭṭho narāsabho;</div> </td> </tr> <tr> <td> <div class="G">Purakkhato sāvakehi,</div> </td> </tr> <tr> <td> <div class="G">nagaraṁ paṭipajjatha.</div> </td> </tr> </table> </div>
</div>
<div class="q" id="p_20Ap1_2442"> <div class="divNumber">8.</div> <div class="p"> <table class="singleColumn"> <tr> <td> <div class="pN">2442</div> <div class="G">Rañño antepure āsiṁ,</div> </td> </tr> <tr> <td> <div class="G">gopako abhisammato;</div> </td> </tr> <tr> <td> <div class="G">Pāsāde upaviṭṭhohaṁ,</div> </td> </tr> <tr> <td> <div class="G">addasaṁ lokanāyakaṁ.</div> </td> </tr> </table> </div>
</div>
<div class="q" id="p_20Ap1_2443"> <div class="divNumber">9.</div> <div class="p"> <table class="singleColumn"> <tr> <td> <div class="pN">2443</div> <div class="G">Kaṇaveraṁ gahetvāna,</div> </td> </tr> <tr> <td> <div class="G">bhikkhusaṁghe samokiriṁ;</div> </td> </tr> <tr> <td> <div class="G">Buddhassa visuṁ katvāna,</div> </td> </tr> <tr> <td> <div class="G">tato bhiyyo samokiriṁ.</div> </td> </tr> </table> </div>
</div>
<div class="q" id="p_20Ap1_2444"> <div class="divNumber">10.</div> <div class="p"> <table class="singleColumn"> <tr> <td> <div class="pN">2444</div> <div class="G">Catunnavutito kappe,</div> </td> </tr> <tr> <td> <div class="G">Yaṁ pupphamabhipūjayiṁ;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">Buddhapūjāyidaṁ phalaṁ.</div> </td> </tr> </table> </div>
</div>
<div class="q" id="p_20Ap1_2445"> <div class="divNumber">11.</div> <div class="p"> <table class="singleColumn"> <tr> <td> <div class="pN">2445</div> <div class="G">Sattāsītimhito kappe,</div> </td> </tr> <tr> <td> <div class="G">caturāsuṁ mahiddhikā;</div> </td> </tr> <tr> <td> <div class="G">Sattaratanasampannā,</div> </td> </tr> <tr> <td> <div class="G">cakkavattī mahabbalā.</div> </td> </tr> </table> </div>
</div>
<div class="q" id="p_20Ap1_2446"> <div class="divNumber">12.</div> <div class="p"> <table class="singleColumn"> <tr> <td> <div class="pN">2446</div> <div class="G">Paṭisambhidā catasso,</div> </td> </tr> <tr> <td> <div class="G">…pe…</div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_2447"> <div class="p">
<span class="pN">2447</span>Itthaṁ sudaṁ āyasmā kaṇaverapupphiyo thero imā gāthāyo abhāsitthāti. </div>
</div>
<div class="CENTER" id="p_20Ap1_2448">
<span class="pN">2448</span>Kaṇaverapupphiyattherassāpadānaṁ dutiyaṁ.</div>
</html>

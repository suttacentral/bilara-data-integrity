<html>
<div class="i"> Upanissaya</div>
<div class="h">Sanidassanasappaṭighattika</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Upanissaya</div>
<div class="q" id="p_37P1_3015"> <div class="divNumber">37.</div> <div class="p">
<span class="pN">3015</span>Sanidassanasappaṭigho dhammo anidassanaappaṭighassa dhammassa upanissayapaccayena paccayo— ārammaṇūpanissayo, pakatūpanissayo…pe…. <span class="bold">Pakatūpanissayo</span>— vaṇṇasampadaṁ patthayamāno dānaṁ deti, sīlaṁ samādiyati, uposathakammaṁ…pe… vaṇṇasampadā saddhāya…pe… paññāya, rāgassa…pe… patthanāya, kāyikassa sukhassa, kāyikassa dukkhassa, maggassa, phalasamāpattiyā upanissayapaccayena paccayo. (1) </div>
</div>
<div class="q" id="p_37P1_3016"> <div class="p">
<span class="pN">3016</span>Anidassanasappaṭigho dhammo anidassanaappaṭighassa dhammassa upanissayapaccayena paccayo— ārammaṇūpanissayo, pakatūpanissayo…pe…. <span class="bold">Pakatūpanissayo</span>— cakkhusampadaṁ patthayamāno…pe… kāyasampadaṁ… saddasampadaṁ…pe… phoṭṭhabbasampadaṁ patthayamāno dānaṁ deti, sīlaṁ samādiyati, uposathakammaṁ… utuṁ… senāsanaṁ upanissāya dānaṁ deti sīlaṁ samādiyati. Uposathakammaṁ, jhānaṁ… vipassanaṁ… maggaṁ… abhiññaṁ… samāpattiṁ uppādeti pāṇaṁ hanati…pe… saṁghaṁ bhindati. Cakkhusampadā…pe… phoṭṭhabbasampadā, utu, senāsanaṁ saddhāya…pe… paññāya, rāgassa…pe… patthanāya, kāyikassa sukhassa, kāyikassa dukkhassa, maggassa, phalasamāpattiyā upanissayapaccayena paccayo. (1) </div>
</div>
<div class="q" id="p_37P1_3017"> <div class="divNumber">38.</div> <div class="p">
<span class="pN">3017</span>Anidassanaappaṭigho dhammo anidassanaappaṭighassa dhammassa upanissayapaccayena paccayo— ārammaṇūpanissayo, anantarūpanissayo, pakatūpanissayo…pe…. <span class="bold">Pakatūpanissayo</span>— saddhaṁ upanissāya dānaṁ deti, sīlaṁ samādiyati, uposathakammaṁ… jhānaṁ… samāpattiṁ uppādeti, mānaṁ jappeti, diṭṭhiṁ gaṇhāti. Sīlaṁ…pe… paññaṁ… rāgaṁ…pe… patthanaṁ, kāyikaṁ sukhaṁ… kāyikaṁ dukkhaṁ… bhojanaṁ upanissāya dānaṁ deti…pe… saṁghaṁ bhindati. Saddhā…pe… paññā, rāgo…pe… patthanā, kāyikaṁ sukhaṁ… kāyikaṁ dukkhaṁ… bhojanaṁ saddhāya…pe… paññāya, maggassa, phalasamāpattiyā upanissayapaccayena paccayo. (1) </div>
</div>
</html>

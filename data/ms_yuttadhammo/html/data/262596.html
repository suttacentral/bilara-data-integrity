<html>
<div class="i"> Anantara</div>
<div class="h">Vedanāttika</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Anantara</div>
<div class="q" id="p_36P1_1904"> <div class="divNumber">45.</div> <div class="p">
<span class="pN">1904</span>Sukhāya vedanāya sampayutto dhammo sukhāya vedanāya sampayuttassa dhammassa anantarapaccayena paccayo—  purimā purimā sukhāya vedanāya sampayuttā khandhā pacchimānaṁ pacchimānaṁ sukhāya vedanāya sampayuttakānaṁ khandhānaṁ anantarapaccayena paccayo. Sukhāya vedanāya sampayuttaṁ anulomaṁ sukhāya vedanāya sampayuttassa gotrabhussa anantarapaccayena paccayo, anulomaṁ vodānassa…  gotrabhu maggassa…  vodānaṁ maggassa…  maggo phalassa…  phalaṁ phalassa…  anulomaṁ sukhāya vedanāya sampayuttāya phalasamāpattiyā anantarapaccayena paccayo. Sukhāya vedanāya sampayuttā khandhā sukhāya vedanāya sampayuttassa vuṭṭhānassa anantarapaccayena paccayo. (1) </div>
</div>
<div class="q" id="p_36P1_1905"> <div class="p">
<span class="pN">1905</span>Sukhāya vedanāya sampayutto dhammo adukkhamasukhāya vedanāya sampayuttassa dhammassa anantarapaccayena paccayo—  sukhāya vedanāya sampayuttaṁ cuticittaṁ adukkhamasukhāya vedanāya sampayuttassa upapatticittassa anantarapaccayena paccayo. Sukhāya vedanāya sampayuttaṁ bhavaṅgaṁ āvajjanāya anantarapaccayena paccayo. Sukhasahagataṁ kāyaviññāṇaṁ vipākamanodhātuyā anantarapaccayena paccayo. Sukhāya vedanāya sampayuttā vipākamanoviññāṇadhātu kiriyamanoviññāṇadhātuyā anantarapaccayena paccayo. Sukhāya vedanāya sampayuttaṁ bhavaṅgaṁ adukkhamasukhāya vedanāya sampayuttassa bhavaṅgassa anantarapaccayena paccayo. Sukhāya vedanāya sampayuttaṁ kusalākusalaṁ adukkhamasukhāya vedanāya sampayuttassa vuṭṭhānassa…  kiriyaṁ vuṭṭhānassa…  phalaṁ vuṭṭhānassa anantarapaccayena paccayo. (2) </div>
</div>
<div class="q" id="p_36P1_1906"> <div class="divNumber">46.</div> <div class="p">
<span class="pN">1906</span>Dukkhāya vedanāya sampayutto dhammo dukkhāya vedanāya sampayuttassa dhammassa anantarapaccayena paccayo—  purimā purimā dukkhāya vedanāya sampayuttā khandhā pacchimānaṁ pacchimānaṁ dukkhāya vedanāya sampayuttakānaṁ khandhānaṁ anantarapaccayena paccayo. (1) </div>
</div>
<div class="q" id="p_36P1_1907"> <div class="p">
<span class="pN">1907</span>Dukkhāya vedanāya sampayutto dhammo adukkhamasukhāya vedanāya sampayuttassa dhammassa anantarapaccayena paccayo—  dukkhasahagataṁ kāyaviññāṇaṁ vipākamanodhātuyā anantarapaccayena paccayo. Dukkhāya vedanāya sampayuttā khandhā adukkhamasukhāya vedanāya sampayuttassa vuṭṭhānassa anantarapaccayena paccayo. (2) </div>
</div>
<div class="q" id="p_36P1_1908"> <div class="divNumber">47.</div> <div class="p">
<span class="pN">1908</span>Adukkhamasukhāya vedanāya sampayutto dhammo adukkhamasukhāya vedanāya sampayuttassa dhammassa anantarapaccayena paccayo—  purimā purimā adukkhamasukhāya vedanāya sampayuttā khandhā pacchimānaṁ pacchimānaṁ adukkhamasukhāya vedanāya sampayuttakānaṁ khandhānaṁ anantarapaccayena paccayo. Adukkhamasukhāya vedanāya sampayuttaṁ anulomaṁ adukkhamasukhāya vedanāya sampayuttassa gotrabhussa anantarapaccayena paccayo. Anulomaṁ vodānassa…  gotrabhu maggassa…  vodānaṁ maggassa…  maggo phalassa…  phalaṁ phalassa…  anulomaṁ phalasamāpattiyā…  nirodhā vuṭṭhahantassa nevasaññānāsaññāyatanaṁ adukkhamasukhāya vedanāya sampayuttāya phalasamāpattiyā anantarapaccayena paccayo. Adukkhamasukhāya vedanāya sampayuttā khandhā adukkhamasukhāya vedanāya sampayuttassa vuṭṭhānassa anantarapaccayena paccayo. (1) </div>
</div>
<div class="q" id="p_36P1_1909"> <div class="p">
<span class="pN">1909</span>Adukkhamasukhāya vedanāya sampayutto dhammo sukhāya vedanāya sampayuttassa dhammassa anantarapaccayena paccayo—  adukkhamasukhāya vedanāya sampayuttaṁ cuticittaṁ sukhāya vedanāya sampayuttassa upapatticittassa anantarapaccayena paccayo. Āvajjanā sukhāya vedanāya sampayuttakānaṁ khandhānaṁ anantarapaccayena paccayo. Vipākamanodhātu sukhāya vedanāya sampayuttāya vipākamanoviññāṇadhātuyā anantarapaccayena paccayo. Adukkhamasukhāya vedanāya sampayuttaṁ bhavaṅgaṁ sukhāya vedanāya sampayuttassa bhavaṅgassa anantarapaccayena paccayo. Adukkhamasukhāya vedanāya sampayuttaṁ kusalākusalaṁ sukhāya vedanāya sampayuttassa vuṭṭhānassa…  kiriyaṁ vuṭṭhānassa…  phalaṁ vuṭṭhānassa…  nirodhā vuṭṭhahantassa nevasaññānāsaññāyatanaṁ sukhāya vedanāya sampayuttāya phalasamāpattiyā anantarapaccayena paccayo. (2) </div>
</div>
<div class="q" id="p_36P1_1910"> <div class="p">
<span class="pN">1910</span>Adukkhamasukhāya vedanāya sampayutto dhammo dukkhāya vedanāya sampayuttassa dhammassa anantarapaccayena paccayo—  āvajjanā dukkhāya vedanāya sampayuttakānaṁ khandhānaṁ anantarapaccayena paccayo. (3) </div>
</div>
</html>

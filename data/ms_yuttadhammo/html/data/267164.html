<html>
<div class="i">3.10 Khomadāyakattheraapadāna</div>
<div class="h">Subhūtivagga</div>
<div class="h">Khomadāyakattheraapadāna</div>
<div class="q" id="p_20Ap1_1061"> <div class="divNumber">184.</div> <div class="p"> <table class="singleColumn"> <tr> <td> <div class="pN">1061</div> <div class="G">“Nagare bandhumatiyā,</div> </td> </tr> <tr> <td> <div class="G">ahosiṁ vāṇijo tadā;</div> </td> </tr> <tr> <td> <div class="G">Teneva dāraṁ posemi,</div> </td> </tr> <tr> <td> <div class="G">ropemi bījasampadaṁ.</div> </td> </tr> </table> </div>
</div>
<div class="q" id="p_20Ap1_1062"> <div class="divNumber">185.</div> <div class="p"> <table class="singleColumn"> <tr> <td> <div class="pN">1062</div> <div class="G">Rathiyaṁ paṭipannassa,</div> </td> </tr> <tr> <td> <div class="G">vipassissa mahesino;</div> </td> </tr> <tr> <td> <div class="G">Ekaṁ khomaṁ mayā dinnaṁ,</div> </td> </tr> <tr> <td> <div class="G">kusalatthāya satthuno.</div> </td> </tr> </table> </div>
</div>
<div class="q" id="p_20Ap1_1063"> <div class="divNumber">186.</div> <div class="p"> <table class="singleColumn"> <tr> <td> <div class="pN">1063</div> <div class="G">Ekanavutito kappe,</div> </td> </tr> <tr> <td> <div class="G">yaṁ khomamadadiṁ tadā;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">khomadānassidaṁ phalaṁ.</div> </td> </tr> </table> </div>
</div>
<div class="q" id="p_20Ap1_1064"> <div class="divNumber">187.</div> <div class="p"> <table class="singleColumn"> <tr> <td> <div class="pN">1064</div> <div class="G">Sattarase ito kappe,</div> </td> </tr> <tr> <td> <div class="G">eko sindhavasandhano;</div> </td> </tr> <tr> <td> <div class="G">Sattaratanasampanno,</div> </td> </tr> <tr> <td> <div class="G">catudīpamhi issaro.</div> </td> </tr> </table> </div>
</div>
<div class="q" id="p_20Ap1_1065"> <div class="divNumber">188.</div> <div class="p"> <table class="singleColumn"> <tr> <td> <div class="pN">1065</div> <div class="G">Paṭisambhidā catasso,</div> </td> </tr> <tr> <td> <div class="G">Vimokkhāpi ca aṭṭhime;</div> </td> </tr> <tr> <td> <div class="G">Chaḷabhiññā sacchikatā,</div> </td> </tr> <tr> <td> <div class="G">Kataṁ buddhassa sāsanaṁ”. (991)</div> </td> </tr> </table> </div>
</div>
<div class="q" id="p_20Ap1_1066"> <div class="p">
<span class="pN">1066</span>Itthaṁ sudaṁ āyasmā khomadāyako thero imā gāthāyo abhāsitthāti. </div>
</div>
<div class="CENTER" id="p_20Ap1_1067">
<span class="pN">1067</span>Khomadāyakattherassāpadānaṁ dasamaṁ.</div>
<div class="SUMMARY" id="p_20Ap1_1068">
<span class="pN">1068</span><span class="firstLetter">T</span>assuddānaṁ</div>
<div class="q" id="p_20Ap1_1069"> <div class="p"> <table class="singleColumn"> <tr> <td> <div class="pN">1069</div> <div class="G">Subhūti upavāno ca,</div> </td> </tr> <tr> <td> <div class="G">saraṇo sīlagāhako;</div> </td> </tr> <tr> <td> <div class="G">Annasaṁsāvako dhūpo,</div> </td> </tr> <tr> <td> <div class="G">pulino uttiyena ca.</div> </td> </tr> </table> </div>
</div>
<div class="q" id="p_20Ap1_1070"> <div class="p"> <table class="singleColumn"> <tr> <td> <div class="pN">1070</div> <div class="G">Añjalī khomadāyī ca,</div> </td> </tr> <tr> <td> <div class="G">daseva tatiye gaṇe;</div> </td> </tr> <tr> <td> <div class="G">Pañcāsītisataṁ vuttā,</div> </td> </tr> <tr> <td> <div class="G">gāthāyo sabbapiṇḍitā.</div> </td> </tr> </table> </div>
</div>
<div class="ENDH3" id="p_20Ap1_1071">
<span class="pN">1071</span>Subhūtivaggo tatiyo.</div>
<div class="CENTER" id="p_20Ap1_1072">
<span class="pN">1072</span>Catutthabhāṇavāraṁ.</div>
</html>

<html>
<div class="i">4.2.6 Navattabbaṁsaṁghodakkhiṇaṁpaṭiggaṇhātikathā</div>
<div class="h">Niggahapaṇṇāsaka</div>
<div class="h">Sattarasamavagga</div>
<div class="h">Navattabbaṁsaṁghodakkhiṇaṁpaṭiggaṇhātikathā</div>
<div class="q" id="p_32Kv_2465"> <div class="divNumber">791.</div> <div class="p">
<span class="pN">2465</span>๐Na vattabbaṁ— “saṁgho dakkhiṇaṁ paṭiggaṇhātī”ti? Āmantā. Nanu saṁgho āhuneyyo pāhuneyyo dakkhiṇeyyo añjalikaraṇīyo anuttaraṁ puññakkhettaṁ lokassāti? Āmantā. Hañci saṁgho āhuneyyo pāhuneyyo dakkhiṇeyyo añjalikaraṇīyo anuttaraṁ puññakkhettaṁ lokassa, tena vata re vattabbe— “saṁgho dakkhiṇaṁ paṭiggaṇhātī”ti. </div>
</div>
<div class="q" id="p_32Kv_2466"> <div class="p">
<span class="pN">2466</span>๐Na vattabbaṁ— “saṁgho dakkhiṇaṁ paṭiggaṇhātī”ti? Āmantā. Nanu cattāro purisayugā aṭṭha purisapuggalā dakkhiṇeyyā vuttā bhagavatāti? Āmantā. Hañci cattāro purisayugā aṭṭha purisapuggalā dakkhiṇeyyā vuttā bhagavatā, tena vata re vattabbe— “saṁgho dakkhiṇaṁ paṭiggaṇhātī”ti. </div>
</div>
<div class="q" id="p_32Kv_2467"> <div class="p">
<span class="pN">2467</span>๐Na vattabbaṁ— “saṁgho dakkhiṇaṁ paṭiggaṇhātī”ti? Āmantā. Nanu atthi keci saṁghassa dānaṁ dentīti? Āmantā. Hañci atthi keci saṁghassa dānaṁ denti, tena vata re vattabbe— “saṁgho dakkhiṇaṁ paṭiggaṇhātī”ti. Nanu atthi keci saṁghassa cīvaraṁ denti…pe… piṇḍapātaṁ denti… senāsanaṁ denti… gilānapaccayabhesajjaparikkhāraṁ denti… khādanīyaṁ denti… bhojanīyaṁ denti…pe… pānīyaṁ dentīti? Āmantā. Hañci atthi keci saṁghassa pānīyaṁ denti, tena vata re vattabbe— “saṁgho dakkhiṇaṁ paṭiggaṇhātī”ti. </div>
</div>
<div class="q" id="p_32Kv_2468"> <div class="p">
<span class="pN">2468</span>๐Na vattabbaṁ— “saṁgho dakkhiṇaṁ paṭiggaṇhātī”ti? Āmantā. Nanu vuttaṁ bhagavatā— </div>
</div>
<div class="q" id="p_32Kv_2469"> <div class="p"> <table class="singleColumn"> <tr> <td> <div class="pN">2469</div> <div class="G">“Āhutiṁ jātavedova,</div> </td> </tr> <tr> <td> <div class="G">mahāmeghaṁva medanī;</div> </td> </tr> <tr> <td> <div class="G">Saṁgho samādhisampanno,</div> </td> </tr> <tr> <td> <div class="G">paṭiggaṇhāti dakkhiṇan”ti.</div> </td> </tr> </table> </div>
</div>
<div class="q" id="p_32Kv_2470"> <div class="p">
<span class="pN">2470</span>Attheva suttantoti? Āmantā. Tena hi saṁgho dakkhiṇaṁ paṭiggaṇhātīti. </div>
</div>
<div class="q" id="p_32Kv_2471"> <div class="divNumber">792.</div> <div class="p">
<span class="pN">2471</span>×Saṁgho dakkhiṇaṁ paṭiggaṇhātīti? Āmantā. Maggo paṭiggaṇhāti, phalaṁ paṭiggaṇhātīti? Na hevaṁ vattabbe…pe…. </div>
</div>
<div class="CENTER" id="p_32Kv_2472">
<span class="pN">2472</span>Na vattabbaṁ saṁgho dakkhiṇaṁ paṭiggaṇhātītikathā niṭṭhitā.</div>
</html>

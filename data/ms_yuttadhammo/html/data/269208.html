<html>
<div class="i">4.2.5 Sabbamaṁsalābhajātaka</div>
<div class="h">Catukkanipāta</div>
<div class="h">Pucimandavagga</div>
<div class="h">Sabbamaṁsalābhajātaka</div>
<div class="q" id="p_22J_955"> <div class="divNumber">57.</div> <div class="p"> <table class="singleColumn"> <tr> <td> <div class="pN">955</div> <div class="G">“Pharusā vata te vācā,</div> </td> </tr> <tr> <td> <div class="G">maṁsaṁ yācanako asi;</div> </td> </tr> <tr> <td> <div class="G">Kilomasadisī vācā,</div> </td> </tr> <tr> <td> <div class="G">kilomaṁ samma dammi te”.</div> </td> </tr> </table> </div>
</div>
<div class="q" id="p_22J_956"> <div class="divNumber">58.</div> <div class="p"> <table class="singleColumn"> <tr> <td> <div class="pN">956</div> <div class="G">“Aṅgametaṁ manussānaṁ,</div> </td> </tr> <tr> <td> <div class="G">bhātā loke pavuccati;</div> </td> </tr> <tr> <td> <div class="G">Aṅgassa sadisī vācā,</div> </td> </tr> <tr> <td> <div class="G">aṅgaṁ samma dadāmi te”.</div> </td> </tr> </table> </div>
</div>
<div class="q" id="p_22J_957"> <div class="divNumber">59.</div> <div class="p"> <table class="singleColumn"> <tr> <td> <div class="pN">957</div> <div class="G">“Tātāti putto vadamāno,</div> </td> </tr> <tr> <td> <div class="G">kampeti hadayaṁ pitu;</div> </td> </tr> <tr> <td> <div class="G">Hadayassa sadisī vācā,</div> </td> </tr> <tr> <td> <div class="G">hadayaṁ samma dammi te”.</div> </td> </tr> </table> </div>
</div>
<div class="q" id="p_22J_958"> <div class="divNumber">60.</div> <div class="p"> <table class="singleColumn"> <tr> <td> <div class="pN">958</div> <div class="G">“Yassa gāme sakhā natthi,</div> </td> </tr> <tr> <td> <div class="G">yathāraññaṁ tatheva taṁ;</div> </td> </tr> <tr> <td> <div class="G">Sabbassa sadisī vācā,</div> </td> </tr> <tr> <td> <div class="G">sabbaṁ samma dadāmi te”ti.</div> </td> </tr> </table> </div>
</div>
<div class="CENTER" id="p_22J_959">
<span class="pN">959</span>Sabbamaṁsalābhajātakaṁ pañcamaṁ.</div>
</html>

<html>
<div class="i">8.2 Cattāro kammakilesā</div>
<div class="h">Siṅgālasutta</div>
<div class="h">Cattāro kammakilesā</div>
<div class="q" id="p_8D_580"> <div class="divNumber">245.</div> <div class="p">
<span class="pN">580</span>Katamassa cattāro kammakilesā pahīnā honti? Pāṇātipāto kho, gahapatiputta, kammakileso, adinnādānaṁ kammakileso, kāmesumicchācāro kammakileso, musāvādo kammakileso. Imassa cattāro kammakilesā pahīnā hontī”ti. Idamavoca bhagavā. Idaṁ vatvāna sugato athāparaṁ etadavoca satthā—  </div>
</div>
<div class="q" id="p_8D_581"> <div class="p"> <table class="singleColumn"> <tr> <td> <div class="pN">581</div> <div class="G">“Pāṇātipāto adinnādānaṁ,</div> </td> </tr> <tr> <td> <div class="G">Musāvādo ca vuccati;</div> </td> </tr> <tr> <td> <div class="G">Paradāragamanañceva,</div> </td> </tr> <tr> <td> <div class="G">Nappasaṁsanti paṇḍitā”ti.</div> </td> </tr> </table> </div>
</div>
</html>

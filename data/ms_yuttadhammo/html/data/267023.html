<html>
<div class="i">4.16 Saṭṭhikūṭapetavatthu</div>
<div class="h">Mahāvagga</div>
<div class="h">Saṭṭhikūṭapetavatthu</div>
<div class="q" id="p_19Pv_869"> <div class="divNumber">806.</div> <div class="p"> <table class="singleColumn"> <tr> <td> <div class="pN">869</div> <div class="G">“Kiṁ nu ummattarūpova,</div> </td> </tr> <tr> <td> <div class="G">Migo bhantova dhāvasi;</div> </td> </tr> <tr> <td> <div class="G">Nissaṁsayaṁ pāpakammanto,</div> </td> </tr> <tr> <td> <div class="G">Kiṁ nu saddāyase tuvan”ti.</div> </td> </tr> </table> </div>
</div>
<div class="q" id="p_19Pv_870"> <div class="divNumber">807.</div> <div class="p"> <table class="singleColumn"> <tr> <td> <div class="pN">870</div> <div class="G">“Ahaṁ bhadante petomhi,</div> </td> </tr> <tr> <td> <div class="G">duggato yamalokiko;</div> </td> </tr> <tr> <td> <div class="G">Pāpakammaṁ karitvāna,</div> </td> </tr> <tr> <td> <div class="G">petalokaṁ ito gato.</div> </td> </tr> </table> </div>
</div>
<div class="q" id="p_19Pv_871"> <div class="divNumber">808.</div> <div class="p"> <table class="singleColumn"> <tr> <td> <div class="pN">871</div> <div class="G">Saṭṭhi kūṭasahassāni,</div> </td> </tr> <tr> <td> <div class="G">paripuṇṇāni sabbaso;</div> </td> </tr> <tr> <td> <div class="G">Sīse mayhaṁ nipatanti,</div> </td> </tr> <tr> <td> <div class="G">te bhindanti ca matthakan”ti.</div> </td> </tr> </table> </div>
</div>
<div class="q" id="p_19Pv_872"> <div class="divNumber">809.</div> <div class="p"> <table class="singleColumn"> <tr> <td> <div class="pN">872</div> <div class="G">“Kiṁ nu kāyena vācāya,</div> </td> </tr> <tr> <td> <div class="G">manasā dukkaṭaṁ kataṁ;</div> </td> </tr> <tr> <td> <div class="G">Kissa kammavipākena,</div> </td> </tr> <tr> <td> <div class="G">idaṁ dukkhaṁ nigacchasi.</div> </td> </tr> </table> </div>
</div>
<div class="q" id="p_19Pv_873"> <div class="divNumber">810.</div> <div class="p"> <table class="singleColumn"> <tr> <td> <div class="pN">873</div> <div class="G">Saṭṭhi kūṭasahassāni,</div> </td> </tr> <tr> <td> <div class="G">paripuṇṇāni sabbaso;</div> </td> </tr> <tr> <td> <div class="G">Sīse tuyhaṁ nipatanti,</div> </td> </tr> <tr> <td> <div class="G">te bhindanti ca matthakan”ti.</div> </td> </tr> </table> </div>
</div>
<div class="q" id="p_19Pv_874"> <div class="divNumber">811.</div> <div class="p"> <table class="singleColumn"> <tr> <td> <div class="pN">874</div> <div class="G">“Athaddasāsiṁ sambuddhaṁ,</div> </td> </tr> <tr> <td> <div class="G">sunettaṁ bhāvitindriyaṁ;</div> </td> </tr> <tr> <td> <div class="G">Nisinnaṁ rukkhamūlasmiṁ,</div> </td> </tr> <tr> <td> <div class="G">jhāyantaṁ akutobhayaṁ.</div> </td> </tr> </table> </div>
</div>
<div class="q" id="p_19Pv_875"> <div class="divNumber">812.</div> <div class="p"> <table class="singleColumn"> <tr> <td> <div class="pN">875</div> <div class="G">Sālittakappahārena,</div> </td> </tr> <tr> <td> <div class="G">bhindissaṁ tassa matthakaṁ;</div> </td> </tr> <tr> <td> <div class="G">Tassa kammavipākena,</div> </td> </tr> <tr> <td> <div class="G">idaṁ dukkhaṁ nigacchisaṁ.</div> </td> </tr> </table> </div>
</div>
<div class="q" id="p_19Pv_876"> <div class="divNumber">813.</div> <div class="p"> <table class="singleColumn"> <tr> <td> <div class="pN">876</div> <div class="G">Saṭṭhi kūṭasahassāni,</div> </td> </tr> <tr> <td> <div class="G">Paripuṇṇāni sabbaso;</div> </td> </tr> <tr> <td> <div class="G">Sīse mayhaṁ nipatanti,</div> </td> </tr> <tr> <td> <div class="G">Te bhindanti ca matthakan”ti.</div> </td> </tr> </table> </div>
</div>
<div class="q" id="p_19Pv_877"> <div class="divNumber">814.</div> <div class="p"> <table class="singleColumn"> <tr> <td> <div class="pN">877</div> <div class="G">“Dhammena te kāpurisa,</div> </td> </tr> <tr> <td> <div class="G">saṭṭhikūṭasahassāni;</div> </td> </tr> <tr> <td> <div class="G">Paripuṇṇāni sabbaso,</div> </td> </tr> <tr> <td> <div class="G">sīse tuyhaṁ nipatanti;</div> </td> </tr> <tr> <td> <div class="G">Te bhindanti ca matthakan”ti.</div> </td> </tr> </table> </div>
</div>
<div class="CENTER" id="p_19Pv_878">
<span class="pN">878</span>Saṭṭhikūṭapetavatthu soḷasamaṁ.</div>
<div class="ENDH3" id="p_19Pv_879">
<span class="pN">879</span>Mahāvaggo catuttho.</div>
<div class="SUMMARY" id="p_19Pv_880">
<span class="pN">880</span><span class="firstLetter">T</span>assuddānaṁ</div>
<div class="q" id="p_19Pv_881"> <div class="p"> <table class="singleColumn"> <tr> <td> <div class="pN">881</div> <div class="G">Ambasakkaro serīsako,</div> </td> </tr> <tr> <td> <div class="G">piṅgalo revati ucchu;</div> </td> </tr> <tr> <td> <div class="G">Dve kumārā duve gūthā,</div> </td> </tr> <tr> <td> <div class="G">gaṇapāṭaliambavanaṁ.</div> </td> </tr> </table> </div>
</div>
<div class="q" id="p_19Pv_882"> <div class="p"> <table class="singleColumn"> <tr> <td> <div class="pN">882</div> <div class="G">Akkharukkhabhogasaṁharā,</div> </td> </tr> <tr> <td> <div class="G">seṭṭhiputtasaṭṭhikūṭā;</div> </td> </tr> <tr> <td> <div class="G">Iti soḷasavatthūni,</div> </td> </tr> <tr> <td> <div class="G">vaggo tena pavuccati.</div> </td> </tr> </table> </div>
</div>
<div class="SUMMARY" id="p_19Pv_883">
<span class="pN">883</span><span class="firstLetter">A</span>tha <span class="firstLetter">v</span>agguddānaṁ</div>
<div class="q" id="p_19Pv_884"> <div class="p"> <table class="singleColumn"> <tr> <td> <div class="pN">884</div> <div class="G">Urago uparivaggo,</div> </td> </tr> <tr> <td> <div class="G">cūḷamahāti catudhā;</div> </td> </tr> <tr> <td> <div class="G">Vatthūni ekapaññāsaṁ,</div> </td> </tr> <tr> <td> <div class="G">catudhā bhāṇavārato.</div> </td> </tr> </table> </div>
</div>
<div class="ENDBOOK" id="p_19Pv_885">
<span class="pN">885</span>Petavatthupāḷi niṭṭhitā.</div>
</html>

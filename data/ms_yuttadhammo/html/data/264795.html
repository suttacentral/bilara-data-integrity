<html>
<div class="i"> Nahetu</div>
<div class="h">Cūḷantaraduka</div>
<div class="h">Sappaṭighaduka</div>
<div class="h">Paṭiccavāra</div>
<div class="h">Paccayapaccanīya</div>
<div class="h">Vibhaṅgavāra</div>
<div class="h">Nahetu</div>
<div class="q" id="p_38P2_677"> <div class="divNumber">60.</div> <div class="p">
<span class="pN">677</span>Sappaṭighaṁ dhammaṁ paṭicca sappaṭigho dhammo uppajjati nahetupaccayā… tīṇi. </div>
</div>
<div class="q" id="p_38P2_678"> <div class="p">
<span class="pN">678</span>Appaṭighaṁ dhammaṁ paṭicca appaṭigho dhammo uppajjati nahetupaccayā— ahetukaṁ appaṭighaṁ ekaṁ khandhaṁ paṭicca tayo khandhā appaṭighaṁ cittasamuṭṭhānañca rūpaṁ…pe… dve khandhe…pe… ahetukapaṭisandhikkhaṇe…pe… khandhe paṭicca vatthu, vatthuṁ paṭicca khandhā, āpodhātuṁ paṭicca appaṭighaṁ cittasamuṭṭhānaṁ rūpaṁ, kaṭattārūpaṁ, upādārūpaṁ, āpodhātuṁ paṭicca itthindriyaṁ…pe…. <span class="bold">Kabaḷīkāro āhāro</span>—… bāhiraṁ… āhārasamuṭṭhānaṁ… utusamuṭṭhānaṁ… asaññasattānaṁ… āpodhātuṁ paṭicca appaṭighaṁ kaṭattārūpaṁ upādārūpaṁ; vicikicchāsahagate uddhaccasahagate khandhe paṭicca vicikicchāsahagato uddhaccasahagato moho. (1) </div>
</div>
<div class="q" id="p_38P2_679"> <div class="p">
<span class="pN">679</span>(Appaṭighamūlakaṁ itarepi dve pañhā kātabbā. Ghaṭanepi tīṇi pañhā kātabbā. Ajjhattikā bāhirā mahābhūtā sabbe jānitvā kātabbā.) </div>
</div>
</html>

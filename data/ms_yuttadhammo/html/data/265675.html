<html>
<div class="i"> Atthyādi</div>
<div class="h">Piṭṭhiduka</div>
<div class="h">Kāmāvacaraduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Atthyādi</div>
<div class="q" id="p_38P2_4570"> <div class="divNumber">218.</div> <div class="p">
<span class="pN">4570</span>Kāmāvacaro dhammo kāmāvacarassa dhammassa atthipaccayena paccayo— sahajātaṁ, purejātaṁ, pacchājātaṁ, āhāraṁ, indriyaṁ. (Saṁkhittaṁ.) Kāmāvacaro dhammo nakāmāvacarassa dhammassa atthipaccayena paccayo— sahajātaṁ, purejātaṁ. <span class="bold">Sahajātaṁ</span>— paṭisandhikkhaṇe vatthu nakāmāvacarānaṁ khandhānaṁ atthipaccayena paccayo. <span class="bold">Purejātaṁ</span>— dibbena cakkhunā rūpaṁ passati…pe…. (Purejātasadisaṁ.) (2) </div>
</div>
<div class="q" id="p_38P2_4571"> <div class="p">
<span class="pN">4571</span>Nakāmāvacaro dhammo nakāmāvacarassa dhammassa atthipaccayena paccayo— sahajātaṁ. (Saṁkhittaṁ.) Nakāmāvacaro dhammo kāmāvacarassa dhammassa atthipaccayena paccayo— sahajātaṁ, pacchājātaṁ (vippayuttasadisaṁ). Nakāmāvacaro dhammo kāmāvacarassa ca nakāmāvacarassa ca dhammassa atthipaccayena paccayo. (Paṭiccasadisaṁ.) (3) </div>
</div>
<div class="q" id="p_38P2_4572"> <div class="divNumber">219.</div> <div class="p">
<span class="pN">4572</span>Kāmāvacaro ca nakāmāvacaro ca dhammā kāmāvacarassa dhammassa atthipaccayena paccayo— sahajātaṁ, pacchājātaṁ, āhāraṁ, indriyaṁ. <span class="bold">Sahajātā</span>— nakāmāvacarā khandhā ca mahābhūtā ca cittasamuṭṭhānānaṁ rūpānaṁ atthipaccayena paccayo; paṭisandhikkhaṇe…pe…. <span class="bold">Pacchājātā</span>— nakāmāvacarā khandhā ca kabaḷīkāro āhāro ca imassa kāyassa atthipaccayena paccayo. <span class="bold">Pacchājātā</span>— nakāmāvacarā khandhā ca rūpajīvitindriyañca kaṭattārūpānaṁ atthipaccayena paccayo. Kāmāvacaro ca nakāmāvacaro ca dhammā nakāmāvacarassa dhammassa atthipaccayena paccayo— sahajātaṁ, purejātaṁ. <span class="bold">Sahajāto</span>— nakāmāvacaro eko khandho ca vatthu ca tiṇṇannaṁ khandhānaṁ atthipaccayena paccayo…pe… dve khandhā ca…pe… paṭisandhikkhaṇe…pe…. (2) </div>
</div>
<div class="q" id="p_38P2_4573"> <div class="p">
<span class="pN">4573</span>Natthipaccayena paccayo… vigatapaccayena paccayo… avigatapaccayena paccayo. </div>
</div>
</html>

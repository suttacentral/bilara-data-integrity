<html>
<div class="i">10.5 Pārājikādiāpatti</div>
<div class="h">Gāthāsaṅgaṇika</div>
<div class="h">Pārājikādiāpatti</div>
<div class="q" id="p_5V_1677"> <div class="divNumber">339.</div> <div class="p"> <table class="singleColumn"> <tr> <td> <div class="pN">1677</div> <div class="G">“Pārājikan”ti yaṁ vuttaṁ,</div> </td> </tr> <tr> <td> <div class="G">taṁ suṇohi yathātathaṁ;</div> </td> </tr> <tr> <td> <div class="G">Cuto paraddho bhaṭṭho ca,</div> </td> </tr> <tr> <td> <div class="G">saddhammā hi niraṅkato;</div> </td> </tr> <tr> <td> <div class="G">Saṁvāsopi tahiṁ natthi,</div> </td> </tr> <tr> <td> <div class="G">tenetaṁ iti vuccati.</div> </td> </tr> </table> </div>
</div>
<div class="q" id="p_5V_1678"> <div class="p"> <table class="singleColumn"> <tr> <td> <div class="pN">1678</div> <div class="G">“Saṁghādiseso”ti yaṁ vuttaṁ,</div> </td> </tr> <tr> <td> <div class="G">taṁ suṇohi yathātathaṁ;</div> </td> </tr> <tr> <td> <div class="G">Saṁghova deti parivāsaṁ,</div> </td> </tr> <tr> <td> <div class="G">mūlāya paṭikassati;</div> </td> </tr> <tr> <td> <div class="G">Mānattaṁ deti abbheti,</div> </td> </tr> <tr> <td> <div class="G">tenetaṁ iti vuccati.</div> </td> </tr> </table> </div>
</div>
<div class="q" id="p_5V_1679"> <div class="p"> <table class="singleColumn"> <tr> <td> <div class="pN">1679</div> <div class="G">“Aniyato”ti yaṁ vuttaṁ,</div> </td> </tr> <tr> <td> <div class="G">taṁ suṇohi yathātathaṁ;</div> </td> </tr> <tr> <td> <div class="G">Aniyato na niyato,</div> </td> </tr> <tr> <td> <div class="G">anekaṁsikataṁ padaṁ;</div> </td> </tr> <tr> <td> <div class="G">Tiṇṇamaññataraṁ ṭhānaṁ,</div> </td> </tr> <tr> <td> <div class="G">“aniyato”ti pavuccati.</div> </td> </tr> </table> </div>
</div>
<div class="q" id="p_5V_1680"> <div class="p"> <table class="singleColumn"> <tr> <td> <div class="pN">1680</div> <div class="G">“Thullaccayan”ti yaṁ vuttaṁ,</div> </td> </tr> <tr> <td> <div class="G">taṁ suṇohi yathātathaṁ;</div> </td> </tr> <tr> <td> <div class="G">Ekassa mūle yo deseti,</div> </td> </tr> <tr> <td> <div class="G">yo ca taṁ paṭigaṇhati;</div> </td> </tr> <tr> <td> <div class="G">Accayo tena samo natthi,</div> </td> </tr> <tr> <td> <div class="G">tenetaṁ iti vuccati.</div> </td> </tr> </table> </div>
</div>
<div class="q" id="p_5V_1681"> <div class="p"> <table class="singleColumn"> <tr> <td> <div class="pN">1681</div> <div class="G">“Nissaggiyan”ti yaṁ vuttaṁ,</div> </td> </tr> <tr> <td> <div class="G">taṁ suṇohi yathātathaṁ;</div> </td> </tr> <tr> <td> <div class="G">Saṁghamajjhe gaṇamajjhe,</div> </td> </tr> <tr> <td> <div class="G">ekasseva ca ekato;</div> </td> </tr> <tr> <td> <div class="G">Nissajjitvāna deseti,</div> </td> </tr> <tr> <td> <div class="G">tenetaṁ iti vuccati.</div> </td> </tr> </table> </div>
</div>
<div class="q" id="p_5V_1682"> <div class="p"> <table class="singleColumn"> <tr> <td> <div class="pN">1682</div> <div class="G">“Pācittiyan”ti yaṁ vuttaṁ,</div> </td> </tr> <tr> <td> <div class="G">Taṁ suṇohi yathātathaṁ;</div> </td> </tr> <tr> <td> <div class="G">Pāteti kusalaṁ dhammaṁ,</div> </td> </tr> <tr> <td> <div class="G">Ariyamaggaṁ aparajjhati;</div> </td> </tr> <tr> <td> <div class="G">Cittasammohanaṭṭhānaṁ,</div> </td> </tr> <tr> <td> <div class="G">Tenetaṁ iti vuccati.</div> </td> </tr> </table> </div>
</div>
<div class="q" id="p_5V_1683"> <div class="p"> <table class="singleColumn"> <tr> <td> <div class="pN">1683</div> <div class="G">“Pāṭidesanīyan”ti yaṁ vuttaṁ,</div> </td> </tr> <tr> <td> <div class="G">Taṁ suṇohi yathātathaṁ;</div> </td> </tr> <tr> <td> <div class="G">Bhikkhu aññātako santo,</div> </td> </tr> <tr> <td> <div class="G">Kicchā laddhāya bhojanaṁ;</div> </td> </tr> <tr> <td> <div class="G">Sāmaṁ gahetvā bhuñjeyya,</div> </td> </tr> <tr> <td> <div class="G">“Gārayhan”ti pavuccati.</div> </td> </tr> </table> </div>
</div>
<div class="q" id="p_5V_1684"> <div class="p"> <table class="singleColumn"> <tr> <td> <div class="pN">1684</div> <div class="G">Nimantanāsu bhuñjantā chandāya,</div> </td> </tr> <tr> <td> <div class="G">Vosāsati tattha bhikkhuniṁ;</div> </td> </tr> <tr> <td> <div class="G">Anivāretvā tahiṁ bhuñje,</div> </td> </tr> <tr> <td> <div class="G">“Gārayhan”ti pavuccati.</div> </td> </tr> </table> </div>
</div>
<div class="q" id="p_5V_1685"> <div class="p"> <table class="singleColumn"> <tr> <td> <div class="pN">1685</div> <div class="G">Saddhācittaṁ kulaṁ gantvā,</div> </td> </tr> <tr> <td> <div class="G">appabhogaṁ anāḷiyaṁ;</div> </td> </tr> <tr> <td> <div class="G">Agilāno tahiṁ bhuñje,</div> </td> </tr> <tr> <td> <div class="G">“gārayhan”ti pavuccati.</div> </td> </tr> </table> </div>
</div>
<div class="q" id="p_5V_1686"> <div class="p"> <table class="singleColumn"> <tr> <td> <div class="pN">1686</div> <div class="G">Yo ce araññe viharanto,</div> </td> </tr> <tr> <td> <div class="G">sāsaṅke sabhayānake;</div> </td> </tr> <tr> <td> <div class="G">Aviditaṁ tahiṁ bhuñje,</div> </td> </tr> <tr> <td> <div class="G">“gārayhan”ti pavuccati.</div> </td> </tr> </table> </div>
</div>
<div class="q" id="p_5V_1687"> <div class="p"> <table class="singleColumn"> <tr> <td> <div class="pN">1687</div> <div class="G">Bhikkhunī aññātikā santā,</div> </td> </tr> <tr> <td> <div class="G">Yaṁ paresaṁ mamāyitaṁ;</div> </td> </tr> <tr> <td> <div class="G">Sappi telaṁ madhuṁ phāṇitaṁ,</div> </td> </tr> <tr> <td> <div class="G">Macchamaṁsaṁ atho khīraṁ;</div> </td> </tr> <tr> <td> <div class="G">Dadhiṁ sayaṁ viññāpeyya bhikkhunī,</div> </td> </tr> <tr> <td> <div class="G">Gārayhapattā sugatassa sāsane.</div> </td> </tr> </table> </div>
</div>
<div class="q" id="p_5V_1688"> <div class="p"> <table class="singleColumn"> <tr> <td> <div class="pN">1688</div> <div class="G">“Dukkaṭan”ti yaṁ vuttaṁ,</div> </td> </tr> <tr> <td> <div class="G">taṁ suṇohi yathātathaṁ;</div> </td> </tr> <tr> <td> <div class="G">Aparaddhaṁ viraddhañca,</div> </td> </tr> <tr> <td> <div class="G">khalitaṁ yañca dukkaṭaṁ.</div> </td> </tr> </table> </div>
</div>
<div class="q" id="p_5V_1689"> <div class="p"> <table class="singleColumn"> <tr> <td> <div class="pN">1689</div> <div class="G">Yaṁ manusso kare pāpaṁ,</div> </td> </tr> <tr> <td> <div class="G">āvi vā yadi vā raho;</div> </td> </tr> <tr> <td> <div class="G">“Dukkaṭan”ti pavedenti,</div> </td> </tr> <tr> <td> <div class="G">tenetaṁ iti vuccati.</div> </td> </tr> </table> </div>
</div>
<div class="q" id="p_5V_1690"> <div class="p"> <table class="singleColumn"> <tr> <td> <div class="pN">1690</div> <div class="G">“Dubbhāsitan”ti yaṁ vuttaṁ,</div> </td> </tr> <tr> <td> <div class="G">taṁ suṇohi yathātathaṁ;</div> </td> </tr> <tr> <td> <div class="G">Dubbhāsitaṁ durābhaṭṭhaṁ,</div> </td> </tr> <tr> <td> <div class="G">saṁkiliṭṭhañca yaṁ padaṁ;</div> </td> </tr> <tr> <td> <div class="G">Yañca viññū garahanti,</div> </td> </tr> <tr> <td> <div class="G">tenetaṁ iti vuccati.</div> </td> </tr> </table> </div>
</div>
<div class="q" id="p_5V_1691"> <div class="p"> <table class="singleColumn"> <tr> <td> <div class="pN">1691</div> <div class="G">“Sekhiyan”ti yaṁ vuttaṁ,</div> </td> </tr> <tr> <td> <div class="G">taṁ suṇohi yathātathaṁ;</div> </td> </tr> <tr> <td> <div class="G">Sekkhassa sikkhamānassa,</div> </td> </tr> <tr> <td> <div class="G">ujumaggānusārino.</div> </td> </tr> </table> </div>
</div>
<div class="q" id="p_5V_1692"> <div class="p"> <table class="singleColumn"> <tr> <td> <div class="pN">1692</div> <div class="G">Ādi cetaṁ caraṇañca,</div> </td> </tr> <tr> <td> <div class="G">mukhaṁ saññamasaṁvaro;</div> </td> </tr> <tr> <td> <div class="G">Sikkhā etādisī natthi,</div> </td> </tr> <tr> <td> <div class="G">tenetaṁ iti vuccati.</div> </td> </tr> </table> </div>
</div>
<div class="q" id="p_5V_1693"> <div class="p"> <table class="singleColumn"> <tr> <td> <div class="pN">1693</div> <div class="G">Channamativassati,</div> </td> </tr> <tr> <td> <div class="G">vivaṭaṁ nātivassati;</div> </td> </tr> <tr> <td> <div class="G">Tasmā channaṁ vivaretha,</div> </td> </tr> <tr> <td> <div class="G">evaṁ taṁ nātivassati.</div> </td> </tr> </table> </div>
</div>
<div class="q" id="p_5V_1694"> <div class="p"> <table class="singleColumn"> <tr> <td> <div class="pN">1694</div> <div class="G">Gati migānaṁ pavanaṁ,</div> </td> </tr> <tr> <td> <div class="G">Ākāso pakkhinaṁ gati;</div> </td> </tr> <tr> <td> <div class="G">Vibhavo gati dhammānaṁ,</div> </td> </tr> <tr> <td> <div class="G">Nibbānaṁ arahato gatīti.</div> </td> </tr> </table> </div>
</div>
<div class="CENTER" id="p_5V_1695">
<span class="pN">1695</span>Gāthāsaṅgaṇikaṁ niṭṭhitaṁ.</div>
<div class="SUMMARY" id="p_5V_1696">
<span class="pN">1696</span><span class="firstLetter">T</span>assuddānaṁ</div>
<div class="q" id="p_5V_1697"> <div class="p"> <table class="singleColumn"> <tr> <td> <div class="pN">1697</div> <div class="G">Sattanagaresu paññattā,</div> </td> </tr> <tr> <td> <div class="G">vipatti caturopi ca;</div> </td> </tr> <tr> <td> <div class="G">Bhikkhūnaṁ bhikkhunīnañca,</div> </td> </tr> <tr> <td> <div class="G">sādhāraṇā asādhāraṇā;</div> </td> </tr> <tr> <td> <div class="G">Sāsanaṁ anuggahāya,</div> </td> </tr> <tr> <td> <div class="G">gāthāsaṅgaṇikaṁ idanti.</div> </td> </tr> </table> </div>
</div>
<div class="ENDH3" id="p_5V_1698">
<span class="pN">1698</span>Gāthāsaṅgaṇikaṁ niṭṭhitaṁ.</div>
</html>

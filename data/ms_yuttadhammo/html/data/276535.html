<html>
<div class="i">1.7.1.4 Dutiyasuppaṭicchannasikkhāpada</div>
<div class="h">
Mahāvibhaṅga
</div>
<div class="h">
Sekhiyakaṇḍa
</div>
<div class="h">
Parimaṇḍalavagga
</div>
<div class="h">
Dutiyasuppaṭicchannasikkhāpada
</div>
<div class="q" id="p_2V_1700">
<div class="divNumber">
579.
</div>
<div class="p">
<span class="pN">1700</span>Tena samayena buddho bhagavā sāvatthiyaṁ viharati jetavane anāthapiṇḍikassa ārāme. Tena kho pana samayena chabbaggiyā bhikkhū kāyaṁ vivaritvā antaraghare nisīdanti…pe… .
</div>
</div>
<div class="q" id="p_2V_1701">
<div class="p">
<span class="pN">1701</span><span class="bold">“Suppaṭicchanno antaraghare nisīdissāmīti sikkhā karaṇīyā”</span>ti. (<span class="italic">4</span>:<span class="bold">149</span>)
</div>
</div>
<div class="q" id="p_2V_1702">
<div class="p">
<span class="pN">1702</span>Suppaṭicchannena antaraghare nisīditabbaṁ. Yo anādariyaṁ paṭicca kāyaṁ vivaritvā antaraghare nisīdati, āpatti dukkaṭassa.
</div>
</div>
<div class="q" id="p_2V_1703">
<div class="p">
<span class="pN">1703</span>Anāpatti—  asañcicca, assatiyā, ajānantassa, gilānassa, vāsūpagatassa, āpadāsu, ummattakassa, ādikammikassāti.
</div>
</div>
<div class="CENTER" id="p_2V_1704">
<span class="pN">1704</span>Catutthasikkhāpadaṁ niṭṭhitaṁ.
</div>
</html>

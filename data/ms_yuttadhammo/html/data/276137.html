<html>
<div class="i">2.2.2 Arahattasutta</div>
<div class="h">Dutiyapaṇṇāsaka</div>
<div class="h">Devatāvagga</div>
<div class="h">Arahattasutta</div>
<div class="q" id="p_16A6_621"> <div class="divNumber">66.</div> <div class="p">
<span class="pN">621</span>“Cha, bhikkhave, dhamme appahāya abhabbo arahattaṁ sacchikātuṁ. Katame cha? Thinaṁ, middhaṁ, uddhaccaṁ, kukkuccaṁ, assaddhiyaṁ, pamādaṁ—  ime kho, bhikkhave, cha dhamme appahāya abhabbo arahattaṁ sacchikātuṁ. </div>
</div>
<div class="q" id="p_16A6_622"> <div class="p">
<span class="pN">622</span>Cha, bhikkhave, dhamme pahāya bhabbo arahattaṁ sacchikātuṁ. Katame cha? Thinaṁ, middhaṁ, uddhaccaṁ, kukkuccaṁ, assaddhiyaṁ, pamādaṁ—  ime kho, bhikkhave, cha dhamme pahāya bhabbo arahattaṁ sacchikātun”ti. </div>
</div>
<div class="CENTER" id="p_16A6_623">
<span class="pN">623</span>Dutiyaṁ.</div>
</html>

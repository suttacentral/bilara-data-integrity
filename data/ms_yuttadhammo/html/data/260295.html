<html>
<div class="i">2.1.1.3 Anulomapuggalokāsa</div>
<div class="h">Pavattivāra</div>
<div class="h">Uppādavāra</div>
<div class="h">Paccuppannavāra</div>
<div class="h">Anulomapuggalokāsa</div>
<div class="q" id="p_35Y9_190"> <div class="divNumber">37.</div> <div class="p">
<span class="pN">190</span>» Yassa yattha kusalā dhammā uppajjanti tassa tattha akusalā dhammā uppajjantīti? No. </div>
</div>
<div class="q" id="p_35Y9_191"> <div class="p">
<span class="pN">191</span>« Yassa vā pana yattha akusalā dhammā uppajjanti tassa tattha kusalā dhammā uppajjantīti? No. </div>
</div>
<div class="q" id="p_35Y9_192"> <div class="p">
<span class="pN">192</span>» Yassa yattha kusalā dhammā uppajjanti tassa tattha abyākatā dhammā uppajjantīti? </div>
</div>
<div class="q" id="p_35Y9_193"> <div class="p">
<span class="pN">193</span>Arūpe kusalānaṁ uppādakkhaṇe tesaṁ tattha kusalā dhammā uppajjanti, no ca tesaṁ tattha abyākatā dhammā uppajjanti. Pañcavokāre kusalānaṁ uppādakkhaṇe tesaṁ tattha kusalā ca dhammā uppajjanti abyākatā ca dhammā uppajjanti. </div>
</div>
<div class="q" id="p_35Y9_194"> <div class="p">
<span class="pN">194</span>« Yassa vā pana yattha abyākatā dhammā uppajjanti tassa tattha kusalā dhammā uppajjantīti? </div>
</div>
<div class="q" id="p_35Y9_195"> <div class="p">
<span class="pN">195</span>Sabbesaṁ upapajjantānaṁ pavatte kusalavippayuttacittassa uppādakkhaṇe tesaṁ tattha abyākatā dhammā uppajjanti, no ca tesaṁ tattha kusalā dhammā uppajjanti. Pañcavokāre kusalānaṁ uppādakkhaṇe tesaṁ tattha abyākatā ca dhammā uppajjanti kusalā ca dhammā uppajjanti. </div>
</div>
<div class="q" id="p_35Y9_196"> <div class="divNumber">38.</div> <div class="p">
<span class="pN">196</span>» Yassa yattha akusalā dhammā uppajjanti tassa tattha abyākatā dhammā uppajjantīti? </div>
</div>
<div class="q" id="p_35Y9_197"> <div class="p">
<span class="pN">197</span>Arūpe akusalānaṁ uppādakkhaṇe tesaṁ tattha akusalā dhammā uppajjanti, no ca tesaṁ tattha abyākatā dhammā uppajjanti. Pañcavokāre akusalānaṁ uppādakkhaṇe tesaṁ tattha akusalā ca dhammā uppajjanti abyākatā ca dhammā uppajjanti. </div>
</div>
<div class="q" id="p_35Y9_198"> <div class="p">
<span class="pN">198</span>« Yassa vā pana yattha abyākatā dhammā uppajjanti tassa tattha akusalā dhammā uppajjantīti? </div>
</div>
<div class="q" id="p_35Y9_199"> <div class="p">
<span class="pN">199</span>Sabbesaṁ upapajjantānaṁ pavatte akusalavippayuttacittassa uppādakkhaṇe tesaṁ tattha abyākatā dhammā uppajjanti, no ca tesaṁ tattha akusalā dhammā uppajjanti. Pañcavokāre akusalānaṁ uppādakkhaṇe tesaṁ tattha abyākatā ca dhammā uppajjanti akusalā ca dhammā uppajjanti. </div>
</div>
</html>

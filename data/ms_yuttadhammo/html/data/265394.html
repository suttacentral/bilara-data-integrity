<html>
<div class="i"> Purejāta</div>
<div class="h">Mahantaraduka</div>
<div class="h">Upādāduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Purejāta</div>
<div class="q" id="p_38P2_3331"> <div class="divNumber">399.</div> <div class="p">
<span class="pN">3331</span>Upādā dhammo noupādā dhammassa purejātapaccayena paccayo— ārammaṇapurejātaṁ, vatthupurejātaṁ. <span class="bold">Ārammaṇapurejātaṁ</span>— cakkhuṁ…pe… vatthuṁ aniccato…pe… domanassaṁ uppajjati; dibbena cakkhunā rūpaṁ passati, dibbāya sotadhātuyā saddaṁ suṇāti. Rūpāyatanaṁ cakkhuviññāṇassa…pe… rasāyatanaṁ jivhāviññāṇassa…pe…. <span class="bold">Vatthupurejātaṁ</span>— cakkhāyatanaṁ cakkhuviññāṇassa…pe… kāyāyatanaṁ…pe… vatthu noupādā khandhānaṁ purejātapaccayena paccayo. (1) </div>
</div>
<div class="q" id="p_38P2_3332"> <div class="p">
<span class="pN">3332</span>Noupādā dhammo noupādā dhammassa purejātapaccayena paccayo. <span class="bold">Ārammaṇapurejātaṁ</span>— phoṭṭhabbe aniccato…pe… domanassaṁ uppajjati; phoṭṭhabbāyatanaṁ kāyaviññāṇassa purejātapaccayena paccayo. (1) </div>
</div>
<div class="q" id="p_38P2_3333"> <div class="p">
<span class="pN">3333</span>Upādā ca noupādā ca dhammā noupādā dhammassa purejātapaccayena paccayo— <span class="bold">ārammaṇapurejātaṁ, vatthupurejātaṁ</span>. Phoṭṭhabbāyatanañca kāyāyatanañca kāyaviññāṇassa purejātapaccayena paccayo; phoṭṭhabbāyatanañca vatthu ca noupādā khandhānaṁ purejātapaccayena paccayo. (1) </div>
</div>
</html>

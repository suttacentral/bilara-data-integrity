<html>
<div class="i">3.5.10 Vakajātaka</div>
<div class="h">Tikanipāta</div>
<div class="h">Kumbhavagga</div>
<div class="h">Vakajātaka</div>
<div class="q" id="p_22J_874"> <div class="divNumber">148.</div> <div class="p"> <table class="singleColumn"> <tr> <td> <div class="pN">874</div> <div class="G">“Parapāṇarodhā jīvanto,</div> </td> </tr> <tr> <td> <div class="G">maṁsalohitabhojano;</div> </td> </tr> <tr> <td> <div class="G">Vako vataṁ samādāya,</div> </td> </tr> <tr> <td> <div class="G">upapajji uposathaṁ.</div> </td> </tr> </table> </div>
</div>
<div class="q" id="p_22J_875"> <div class="divNumber">149.</div> <div class="p"> <table class="singleColumn"> <tr> <td> <div class="pN">875</div> <div class="G">Tassa sakko vataññāya,</div> </td> </tr> <tr> <td> <div class="G">ajarūpenupāgami;</div> </td> </tr> <tr> <td> <div class="G">Vītatapo ajjhappatto,</div> </td> </tr> <tr> <td> <div class="G">bhañji lohitapo tapaṁ.</div> </td> </tr> </table> </div>
</div>
<div class="q" id="p_22J_876"> <div class="divNumber">150.</div> <div class="p"> <table class="singleColumn"> <tr> <td> <div class="pN">876</div> <div class="G">Evameva idhekacce,</div> </td> </tr> <tr> <td> <div class="G">Samādānamhi dubbalā;</div> </td> </tr> <tr> <td> <div class="G">Lahuṁ karonti attānaṁ,</div> </td> </tr> <tr> <td> <div class="G">Vakova ajakāraṇā”ti. (501)</div> </td> </tr> </table> </div>
</div>
<div class="CENTER" id="p_22J_877">
<span class="pN">877</span>Vakajātakaṁ dasamaṁ.<br> Kumbhavaggo pañcamo.</div>
<div class="SUMMARY" id="p_22J_878">
<span class="pN">878</span><span class="firstLetter">T</span>assuddānaṁ</div>
<div class="q" id="p_22J_879"> <div class="p"> <table class="singleColumn"> <tr> <td> <div class="pN">879</div> <div class="G">Varakumbha supattasirivhayano,</div> </td> </tr> <tr> <td> <div class="G">Sucisammata bindusaro cusabho;</div> </td> </tr> <tr> <td> <div class="G">Saritaṁpati caṇḍi jarākapinā,</div> </td> </tr> <tr> <td> <div class="G">Atha makkaṭiyā vakakena dasāti.</div> </td> </tr> </table> </div>
</div>
<div class="SUMMARY" id="p_22J_880">
<span class="pN">880</span><span class="firstLetter">A</span>tha <span class="firstLetter">v</span>agguddānaṁ</div>
<div class="q" id="p_22J_881"> <div class="p"> <table class="singleColumn"> <tr> <td> <div class="pN">881</div> <div class="G">Saṅkappo padumo ceva,</div> </td> </tr> <tr> <td> <div class="G">Udapānena tatiyaṁ;</div> </td> </tr> <tr> <td> <div class="G">Abbhantaraṁ ghaṭabhedaṁ,</div> </td> </tr> <tr> <td> <div class="G">Tikanipātamhilaṅkatanti.</div> </td> </tr> </table> </div>
</div>
<div class="ENDH3" id="p_22J_882">
<span class="pN">882</span>Tikanipātaṁ niṭṭhitaṁ.</div>
</html>

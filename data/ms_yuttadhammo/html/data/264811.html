<html>
<div class="i"> Kamma</div>
<div class="h">Cūḷantaraduka</div>
<div class="h">Sappaṭighaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Kamma</div>
<div class="q" id="p_38P2_716"> <div class="divNumber">78.</div> <div class="p">
<span class="pN">716</span>Appaṭigho dhammo appaṭighassa dhammassa kammapaccayena paccayo— sahajātā, nānākkhaṇikā. <span class="bold">Sahajātā</span>— appaṭighā cetanā sampayuttakānaṁ khandhānaṁ appaṭighānañca cittasamuṭṭhānānaṁ rūpānaṁ kammapaccayena paccayo; paṭisandhikkhaṇe…pe…. <span class="bold">Nānākkhaṇikā</span>— appaṭighā cetanā vipākānaṁ khandhānaṁ appaṭighānañca kaṭattārūpānaṁ kammapaccayena paccayo. (1) </div>
</div>
<div class="q" id="p_38P2_717"> <div class="p">
<span class="pN">717</span>Appaṭigho dhammo sappaṭighassa dhammassa kammapaccayena paccayo— sahajātā, nānākkhaṇikā. <span class="bold">Sahajātā</span>— appaṭighā cetanā sappaṭighānaṁ cittasamuṭṭhānānaṁ rūpānaṁ kammapaccayena paccayo; paṭisandhikkhaṇe…pe…. <span class="bold">Nānākkhaṇikā</span>— appaṭighā cetanā sappaṭighānaṁ kaṭattārūpānaṁ kammapaccayena paccayo. (2) </div>
</div>
<div class="q" id="p_38P2_718"> <div class="p">
<span class="pN">718</span>Appaṭigho dhammo sappaṭighassa ca appaṭighassa ca dhammassa kammapaccayena paccayo— sahajātā, nānākkhaṇikā. <span class="bold">Sahajātā</span>— appaṭighā cetanā sampayuttakānaṁ khandhānaṁ sappaṭighānañca appaṭighānañca cittasamuṭṭhānānaṁ rūpānaṁ kammapaccayena paccayo; paṭisandhikkhaṇe…pe…. <span class="bold">Nānākkhaṇikā</span>— appaṭighā cetanā vipākānaṁ khandhānaṁ sappaṭighānañca appaṭighānañca kaṭattārūpānaṁ kammapaccayena paccayo. (3) </div>
</div>
</html>

<html>
<div class="i"> Atthi</div>
<div class="h">Piṭṭhiduka</div>
<div class="h">Saraṇaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Atthi</div>
<div class="q" id="p_38P2_4829"> <div class="divNumber">360.</div> <div class="p">
<span class="pN">4829</span>Saraṇo dhammo saraṇassa dhammassa atthipaccayena paccayo. (Saṁkhittaṁ.) Saraṇo dhammo araṇassa dhammassa atthipaccayena paccayo—  sahajātaṁ, pacchājātaṁ. (Saṁkhittaṁ.) Saraṇo dhammo saraṇassa ca araṇassa ca dhammassa atthipaccayena paccayo. (Saṁkhittaṁ.) (3) </div>
</div>
<div class="q" id="p_38P2_4830"> <div class="divNumber">361.</div> <div class="p">
<span class="pN">4830</span>Araṇo dhammo araṇassa dhammassa atthipaccayena paccayo—  sahajātaṁ, purejātaṁ, pacchājātaṁ, āhāraṁ, indriyaṁ. (Saṁkhittaṁ.) Araṇo dhammo saraṇassa dhammassa atthipaccayena paccayo. <span class="bold">Purejātaṁ</span>—  cakkhuṁ…pe…  vatthuṁ assādeti abhinandati, taṁ ārabbha rāgo uppajjati…pe…  domanassaṁ uppajjati, vatthu saraṇānaṁ khandhānaṁ atthipaccayena paccayo. (2) </div>
</div>
<div class="q" id="p_38P2_4831"> <div class="p">
<span class="pN">4831</span>Saraṇo ca araṇo ca dhammā saraṇassa dhammassa atthipaccayena paccayo—  sahajātaṁ, purejātaṁ. (Saṁkhittaṁ.) Saraṇo ca araṇo ca dhammā araṇassa dhammassa atthipaccayena paccayo—  sahajātaṁ, pacchājātaṁ, āhāraṁ, indriyaṁ. <span class="bold">Sahajātā</span>—  saraṇā khandhā ca mahābhūtā ca cittasamuṭṭhānānaṁ rūpānaṁ atthipaccayena paccayo. <span class="bold">Pacchājātā</span>—  saraṇā khandhā ca kabaḷīkāro āhāro ca imassa kāyassa atthipaccayena paccayo. <span class="bold">Pacchājātā</span>—  saraṇā khandhā ca rūpajīvitindriyañca kaṭattārūpānaṁ atthipaccayena paccayo. (2) </div>
</div>
</html>

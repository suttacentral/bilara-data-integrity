<html>
<div class="i">6.1.11 Nhātakamunittheragāthā</div>
<div class="h">Chakkanipāta</div>
<div class="h">Paṭhamavagga</div>
<div class="h">Nhātakamunittheragāthā</div>
<div class="q" id="p_19Th1_713"> <div class="divNumber">435.</div> <div class="p"> <table class="singleColumn"> <tr> <td> <div class="pN">713</div> <div class="G">“Vātarogābhinīto tvaṁ,</div> </td> </tr> <tr> <td> <div class="G">viharaṁ kānane vane;</div> </td> </tr> <tr> <td> <div class="G">Paviddhagocare lūkhe,</div> </td> </tr> <tr> <td> <div class="G">kathaṁ bhikkhu karissasi”.</div> </td> </tr> </table> </div>
</div>
<div class="q" id="p_19Th1_714"> <div class="divNumber">436.</div> <div class="p"> <table class="singleColumn"> <tr> <td> <div class="pN">714</div> <div class="G">“Pītisukhena vipulena,</div> </td> </tr> <tr> <td> <div class="G">pharitvāna samussayaṁ;</div> </td> </tr> <tr> <td> <div class="G">Lūkhampi abhisambhonto,</div> </td> </tr> <tr> <td> <div class="G">viharissāmi kānane.</div> </td> </tr> </table> </div>
</div>
<div class="q" id="p_19Th1_715"> <div class="divNumber">437.</div> <div class="p"> <table class="singleColumn"> <tr> <td> <div class="pN">715</div> <div class="G">Bhāvento satta bojjhaṅge,</div> </td> </tr> <tr> <td> <div class="G">indriyāni balāni ca;</div> </td> </tr> <tr> <td> <div class="G">Jhānasokhummasampanno,</div> </td> </tr> <tr> <td> <div class="G">viharissaṁ anāsavo.</div> </td> </tr> </table> </div>
</div>
<div class="q" id="p_19Th1_716"> <div class="divNumber">438.</div> <div class="p"> <table class="singleColumn"> <tr> <td> <div class="pN">716</div> <div class="G">Vippamuttaṁ kilesehi,</div> </td> </tr> <tr> <td> <div class="G">suddhacittaṁ anāvilaṁ;</div> </td> </tr> <tr> <td> <div class="G">Abhiṇhaṁ paccavekkhanto,</div> </td> </tr> <tr> <td> <div class="G">viharissaṁ anāsavo.</div> </td> </tr> </table> </div>
</div>
<div class="q" id="p_19Th1_717"> <div class="divNumber">439.</div> <div class="p"> <table class="singleColumn"> <tr> <td> <div class="pN">717</div> <div class="G">Ajjhattañca bahiddhā ca,</div> </td> </tr> <tr> <td> <div class="G">ye me vijjiṁsu āsavā;</div> </td> </tr> <tr> <td> <div class="G">Sabbe asesā ucchinnā,</div> </td> </tr> <tr> <td> <div class="G">na ca uppajjare puna.</div> </td> </tr> </table> </div>
</div>
<div class="q" id="p_19Th1_718"> <div class="divNumber">440.</div> <div class="p"> <table class="singleColumn"> <tr> <td> <div class="pN">718</div> <div class="G">Pañcakkhandhā pariññātā,</div> </td> </tr> <tr> <td> <div class="G">tiṭṭhanti chinnamūlakā;</div> </td> </tr> <tr> <td> <div class="G">Dukkhakkhayo anuppatto,</div> </td> </tr> <tr> <td> <div class="G">natthi dāni punabbhavo”ti.</div> </td> </tr> </table> </div>
</div>
<div class="CENTER" id="p_19Th1_719">
<span class="pN">719</span>…  Nhātakamunitthero… .</div>
</html>

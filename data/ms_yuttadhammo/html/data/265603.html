<html>
<div class="i"> Upanissaya</div>
<div class="h">Piṭṭhiduka</div>
<div class="h">Dassanenapahātabbahetukaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Upanissaya</div>
<div class="q" id="p_38P2_4240"> <div class="divNumber">78.</div> <div class="p">
<span class="pN">4240</span>Dassanena pahātabbahetuko dhammo dassanena pahātabbahetukassa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo…pe… . <span class="bold">Pakatūpanissayo</span>—  dassanena pahātabbahetukā khandhā dassanena pahātabbahetukānaṁ khandhānaṁ upanissayapaccayena paccayo. (Avasesesu dvīsu anantarūpanissayo, pakatūpanissayo.) (Mūlaṁ kātabbaṁ.) Dassanena pahātabbahetukā khandhā nadassanena pahātabbahetukānaṁ khandhānaṁ mohassa ca upanissayapaccayena paccayo. (Mūlaṁ kātabbaṁ.) Dassanena pahātabbahetukā khandhā vicikicchāsahagatānaṁ khandhānaṁ mohassa ca upanissayapaccayena paccayo. (3) </div>
</div>
<div class="q" id="p_38P2_4241"> <div class="divNumber">79.</div> <div class="p">
<span class="pN">4241</span>Nadassanena pahātabbahetuko dhammo nadassanena pahātabbahetukassa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo…pe… . <span class="bold">Pakatūpanissayo</span>—  saddhaṁ upanissāya dānaṁ deti…pe…  samāpattiṁ uppādeti mānaṁ jappeti; sīlaṁ…pe…  paññaṁ…  nadassanena pahātabbahetukaṁ rāgaṁ…  dosaṁ…  mohaṁ…  mānaṁ…  patthanaṁ…  kāyikaṁ sukhaṁ…  kāyikaṁ dukkhaṁ…  utuṁ…  bhojanaṁ…  senāsanaṁ upanissāya dānaṁ deti…pe…  samāpattiṁ uppādeti; saddhā…pe…  senāsanaṁ saddhāya…pe…  paññāya nadassanena pahātabbahetukassa rāgassa…pe…  patthanāya phalasamāpattiyā upanissayapaccayena paccayo. (1) </div>
</div>
<div class="q" id="p_38P2_4242"> <div class="p">
<span class="pN">4242</span>Nadassanena pahātabbahetuko dhammo dassanena pahātabbahetukassa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo…pe… . <span class="bold">Pakatūpanissayo</span>—  saddhaṁ upanissāya diṭṭhiṁ gaṇhāti; sīlaṁ…pe…  paññaṁ…  nadassanena pahātabbahetukaṁ rāgaṁ…  dosaṁ…  mohaṁ…  mānaṁ…  patthanaṁ…  kāyikaṁ sukhaṁ…  kāyikaṁ dukkhaṁ…  utuṁ…  bhojanaṁ…  senāsanaṁ upanissāya pāṇaṁ hanati…pe…  saṁghaṁ bhindati; saddhā…pe…  senāsanaṁ dassanena pahātabbahetukassa rāgassa…  dosassa…  mohassa…  diṭṭhiyā…  patthanāya upanissayapaccayena paccayo. (2) </div>
</div>
<div class="q" id="p_38P2_4243"> <div class="p">
<span class="pN">4243</span>Nadassanena pahātabbahetuko dhammo dassanena pahātabbahetukassa ca nadassanena pahātabbahetukassa ca dhammassa upanissayapaccayena paccayo—  anantarūpanissayo, pakatūpanissayo…pe… . <span class="bold">Pakatūpanissayo</span>—  saddhā…pe…  paññā, nadassanena pahātabbahetuko rāgo…  doso…  moho…  māno…  patthanā…  kāyikaṁ sukhaṁ…pe…  senāsanaṁ, vicikicchāsahagatānaṁ khandhānaṁ mohassa ca upanissayapaccayena paccayo. (3) </div>
</div>
<div class="q" id="p_38P2_4244"> <div class="divNumber">80.</div> <div class="p">
<span class="pN">4244</span>Dassanena pahātabbahetuko ca nadassanena pahātabbahetuko ca dhammā dassanena pahātabbahetukassa dhammassa upanissayapaccayena paccayo—  anantarūpanissayo, pakatūpanissayo…pe… . <span class="bold">Pakatūpanissayo</span>—  vicikicchāsahagatā khandhā ca moho ca dassanena pahātabbahetukānaṁ khandhānaṁ upanissayapaccayena paccayo. (Mūlaṁ kātabbaṁ.) Vicikicchāsahagatā khandhā ca moho ca nadassanena pahātabbahetukānaṁ khandhānaṁ mohassa ca upanissayapaccayena paccayo. (Mūlaṁ kātabbaṁ.) Vicikicchāsahagatā khandhā ca moho ca vicikicchāsahagatānaṁ khandhānaṁ mohassa ca upanissayapaccayena paccayo. (3) </div>
</div>
</html>

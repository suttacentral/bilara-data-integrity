<html>
<div class="i">2.3.2.6 Paccanīkapuggalokāsa</div>
<div class="h">Pavattivāra</div>
<div class="h">Uppādanirodhavāra</div>
<div class="h">Atītavāra</div>
<div class="h">Paccanīkapuggalokāsa</div>
<div class="q" id="p_35Y9_779"> <div class="divNumber">185.</div> <div class="p">
<span class="pN">779</span>»  Yassa yattha kusalā dhammā na uppajjittha tassa tattha akusalā dhammā na nirujjhitthāti? </div>
</div>
<div class="q" id="p_35Y9_780"> <div class="p">
<span class="pN">780</span>Suddhāvāsānaṁ dutiye akusale citte vattamāne tesaṁ tattha kusalā dhammā na uppajjittha, no ca tesaṁ tattha akusalā dhammā na nirujjhittha. Suddhāvāsānaṁ dutiye citte vattamāne asaññasattānaṁ tesaṁ tattha kusalā ca dhammā na uppajjittha akusalā ca dhammā na nirujjhittha. </div>
</div>
<div class="q" id="p_35Y9_781"> <div class="p">
<span class="pN">781</span>«  Yassa vā pana yattha akusalā dhammā na nirujjhittha tassa tattha kusalā dhammā na uppajjitthāti? Āmantā. </div>
</div>
<div class="q" id="p_35Y9_782"> <div class="p">
<span class="pN">782</span>»  Yassa yattha kusalā dhammā na uppajjittha tassa tattha abyākatā dhammā na nirujjhitthāti? </div>
</div>
<div class="q" id="p_35Y9_783"> <div class="p">
<span class="pN">783</span>Suddhāvāsānaṁ dutiye citte vattamāne asaññasattānaṁ tesaṁ tattha kusalā dhammā na uppajjittha, no ca tesaṁ tattha abyākatā dhammā na nirujjhittha. Suddhāvāsaṁ upapajjantānaṁ tesaṁ tattha kusalā ca dhammā na uppajjittha abyākatā ca dhammā na nirujjhittha. </div>
</div>
<div class="q" id="p_35Y9_784"> <div class="p">
<span class="pN">784</span>«  Yassa vā pana yattha abyākatā dhammā na nirujjhittha tassa tattha kusalā dhammā na uppajjitthāti? Āmantā. </div>
</div>
<div class="q" id="p_35Y9_785"> <div class="divNumber">186.</div> <div class="p">
<span class="pN">785</span>»  Yassa yattha akusalā dhammā na uppajjittha tassa tattha abyākatā dhammā na nirujjhitthāti? </div>
</div>
<div class="q" id="p_35Y9_786"> <div class="p">
<span class="pN">786</span>Suddhāvāsānaṁ dutiye citte vattamāne asaññasattānaṁ tesaṁ tattha akusalā dhammā na uppajjittha, no ca tesaṁ tattha abyākatā dhammā na nirujjhittha. Suddhāvāsaṁ upapajjantānaṁ tesaṁ tattha akusalā ca dhammā na uppajjittha abyākatā ca dhammā na nirujjhittha. </div>
</div>
<div class="q" id="p_35Y9_787"> <div class="p">
<span class="pN">787</span>«  Yassa vā pana yattha abyākatā dhammā na nirujjhittha tassa tattha akusalā dhammā na uppajjitthāti? Āmantā. </div>
</div>
</html>

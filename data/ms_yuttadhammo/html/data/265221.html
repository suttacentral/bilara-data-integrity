<html>
<div class="i"> Nahetu</div>
<div class="h">Mahantaraduka</div>
<div class="h">Cetasikaduka</div>
<div class="h">Paṭiccavāra</div>
<div class="h">Paccayapaccanīya</div>
<div class="h">Vibhaṅgavāra</div>
<div class="h">Nahetu</div>
<div class="q" id="p_38P2_2562"> <div class="divNumber">99.</div> <div class="p">
<span class="pN">2562</span>Cetasikaṁ dhammaṁ paṭicca cetasiko dhammo uppajjati nahetupaccayā—  ahetukaṁ cetasikaṁ ekaṁ khandhaṁ paṭicca dve khandhā, dve khandhe…pe…  ahetukapaṭisandhikkhaṇe…pe…  vicikicchāsahagate uddhaccasahagate khandhe paṭicca vicikicchāsahagato uddhaccasahagato moho. (1) </div>
</div>
<div class="q" id="p_38P2_2563"> <div class="p">
<span class="pN">2563</span>Cetasikaṁ dhammaṁ paṭicca acetasiko dhammo uppajjati nahetupaccayā—  ahetuke cetasike khandhe paṭicca cittañca cittasamuṭṭhānañca rūpaṁ; ahetukapaṭisandhikkhaṇe…pe… . (2) </div>
</div>
<div class="q" id="p_38P2_2564"> <div class="p">
<span class="pN">2564</span>Cetasikaṁ dhammaṁ paṭicca cetasiko ca acetasiko ca dhammā uppajjanti nahetupaccayā—  ahetukaṁ cetasikaṁ ekaṁ khandhaṁ paṭicca dve khandhā cittañca cittasamuṭṭhānañca rūpaṁ, dve khandhe…pe…  ahetukapaṭisandhikkhaṇe…pe… . (3) </div>
</div>
<div class="q" id="p_38P2_2565"> <div class="divNumber">100.</div> <div class="p">
<span class="pN">2565</span>Acetasikaṁ dhammaṁ paṭicca acetasiko dhammo uppajjati nahetupaccayā—  ahetukaṁ cittaṁ paṭicca cittasamuṭṭhānaṁ rūpaṁ; ahetukapaṭisandhikkhaṇe cittaṁ paṭicca kaṭattārūpaṁ, cittaṁ paṭicca vatthu, vatthuṁ paṭicca cittaṁ, ekaṁ mahābhūtaṁ…pe…  asaññasattānaṁ ekaṁ mahābhūtaṁ…pe… . (1) </div>
</div>
<div class="q" id="p_38P2_2566"> <div class="p">
<span class="pN">2566</span>Acetasikaṁ dhammaṁ paṭicca cetasiko dhammo uppajjati nahetupaccayā—  ahetukaṁ cittaṁ paṭicca sampayuttakā khandhā; ahetukapaṭisandhikkhaṇe cittaṁ paṭicca sampayuttakā khandhā, ahetukapaṭisandhikkhaṇe vatthuṁ paṭicca cetasikā khandhā, vicikicchāsahagataṁ uddhaccasahagataṁ cittaṁ paṭicca vicikicchāsahagato uddhaccasahagato moho. (2) </div>
</div>
<div class="q" id="p_38P2_2567"> <div class="p">
<span class="pN">2567</span>Acetasikaṁ dhammaṁ paṭicca cetasiko ca acetasiko ca dhammā uppajjanti nahetupaccayā—  ahetukaṁ cittaṁ paṭicca sampayuttakā khandhā cittasamuṭṭhānañca rūpaṁ; ahetukapaṭisandhikkhaṇe cittaṁ paṭicca sampayuttakā khandhā kaṭattā ca rūpaṁ, ahetukapaṭisandhikkhaṇe vatthuṁ paṭicca cittañca sampayuttakā ca khandhā. (3) </div>
</div>
<div class="q" id="p_38P2_2568"> <div class="divNumber">101.</div> <div class="p">
<span class="pN">2568</span>Cetasikañca acetasikañca dhammaṁ paṭicca cetasiko dhammo uppajjati nahetupaccayā—  ahetukaṁ cetasikaṁ ekaṁ khandhañca cittañca paṭicca dve khandhā, dve khandhe ca…pe…  ahetukapaṭisandhikkhaṇe cetasikaṁ ekaṁ khandhañca cittañca paṭicca dve khandhā, dve khandhe ca…pe…  ahetukapaṭisandhikkhaṇe cetasikaṁ ekaṁ khandhañca vatthuñca paṭicca dve khandhā, dve khandhe ca…pe…  vicikicchāsahagate uddhaccasahagate khandhe ca cittañca paṭicca vicikicchāsahagato uddhaccasahagato moho. (1) </div>
</div>
<div class="q" id="p_38P2_2569"> <div class="p">
<span class="pN">2569</span>Cetasikañca acetasikañca dhammaṁ paṭicca acetasiko dhammo uppajjati nahetupaccayā—  ahetuke cetasike khandhe ca cittañca paṭicca cittasamuṭṭhānaṁ rūpaṁ, ahetuke cetasike khandhe ca mahābhūte ca paṭicca cittasamuṭṭhānaṁ rūpaṁ; ahetukapaṭisandhikkhaṇe cetasike khandhe ca cittañca paṭicca kaṭattārūpaṁ, ahetukapaṭisandhikkhaṇe cetasike khandhe ca mahābhūte ca paṭicca kaṭattārūpaṁ, ahetukapaṭisandhikkhaṇe cetasike khandhe ca vatthuñca paṭicca cittaṁ. (2) </div>
</div>
<div class="q" id="p_38P2_2570"> <div class="p">
<span class="pN">2570</span>Cetasikañca acetasikañca dhammaṁ paṭicca cetasiko ca acetasiko ca dhammā uppajjanti nahetupaccayā—  ahetukaṁ cetasikaṁ ekaṁ khandhañca cittañca paṭicca dve khandhā cittasamuṭṭhānañca rūpaṁ; ahetukapaṭisandhikkhaṇe cetasikaṁ ekaṁ khandhañca cittañca paṭicca dve khandhā kaṭattā ca rūpaṁ, ahetukapaṭisandhikkhaṇe cetasikaṁ ekaṁ khandhañca vatthuñca paṭicca dve khandhā cittañca, dve khandhe ca…pe… . (3) </div>
</div>
</html>

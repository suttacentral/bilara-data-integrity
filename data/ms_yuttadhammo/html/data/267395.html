<html>
<div class="i">27.1 Ākāsukkhipiyattheraapadāna</div>
<div class="h">Padumukkhipavagga</div>
<div class="h">Ākāsukkhipiyattheraapadāna</div>
<div class="q" id="p_20Ap1_3158"> <div class="divNumber">1.</div> <div class="p"> <table class="singleColumn"> <tr> <td> <div class="pN">3158</div> <div class="G">“Suvaṇṇavaṇṇaṁ siddhatthaṁ,</div> </td> </tr> <tr> <td> <div class="G">Gacchantaṁ antarāpaṇe;</div> </td> </tr> <tr> <td> <div class="G">Jalajagge duve gayha,</div> </td> </tr> <tr> <td> <div class="G">Upāgacchiṁ narāsabhaṁ.</div> </td> </tr> </table> </div>
</div>
<div class="q" id="p_20Ap1_3159"> <div class="divNumber">2.</div> <div class="p"> <table class="singleColumn"> <tr> <td> <div class="pN">3159</div> <div class="G">Ekañca pupphaṁ pādesu,</div> </td> </tr> <tr> <td> <div class="G">buddhaseṭṭhassa nikkhipiṁ;</div> </td> </tr> <tr> <td> <div class="G">Ekañca pupphaṁ paggayha,</div> </td> </tr> <tr> <td> <div class="G">ākāse ukkhipiṁ ahaṁ.</div> </td> </tr> </table> </div>
</div>
<div class="q" id="p_20Ap1_3160"> <div class="divNumber">3.</div> <div class="p"> <table class="singleColumn"> <tr> <td> <div class="pN">3160</div> <div class="G">Catunnavutito kappe,</div> </td> </tr> <tr> <td> <div class="G">yaṁ pupphamabhiropayiṁ;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">pupphadānassidaṁ phalaṁ.</div> </td> </tr> </table> </div>
</div>
<div class="q" id="p_20Ap1_3161"> <div class="divNumber">4.</div> <div class="p"> <table class="singleColumn"> <tr> <td> <div class="pN">3161</div> <div class="G">Ito chattiṁsakappamhi,</div> </td> </tr> <tr> <td> <div class="G">eko āsiṁ mahīpati;</div> </td> </tr> <tr> <td> <div class="G">Antalikkhakaro nāma,</div> </td> </tr> <tr> <td> <div class="G">cakkavattī mahabbalo.</div> </td> </tr> </table> </div>
</div>
<div class="q" id="p_20Ap1_3162"> <div class="divNumber">5.</div> <div class="p"> <table class="singleColumn"> <tr> <td> <div class="pN">3162</div> <div class="G">Paṭisambhidā catasso,</div> </td> </tr> <tr> <td> <div class="G">vimokkhāpi ca aṭṭhime;</div> </td> </tr> <tr> <td> <div class="G">Chaḷabhiññā sacchikatā,</div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_3163"> <div class="p">
<span class="pN">3163</span>Itthaṁ sudaṁ āyasmā ākāsukkhipiyo thero imā gāthāyo abhāsitthāti. </div>
</div>
<div class="CENTER" id="p_20Ap1_3164">
<span class="pN">3164</span>Ākāsukkhipiyattherassāpadānaṁ paṭhamaṁ.</div>
</html>

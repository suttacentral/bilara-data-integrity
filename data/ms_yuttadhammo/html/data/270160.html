<html>
<div class="i">1.3.10 Saṁvarakathā</div>
<div class="h">Mahāpaṇṇāsaka</div>
<div class="h">Tatiyavagga</div>
<div class="h">Saṁvarakathā</div>
<div class="q" id="p_32Kv_1236"> <div class="divNumber">379.</div> <div class="p">
<span class="pN">1236</span>๐Atthi devesu saṁvaroti? Āmantā. Atthi devesu asaṁvaroti? Na hevaṁ vattabbe…pe…. </div>
</div>
<div class="q" id="p_32Kv_1237"> <div class="p">
<span class="pN">1237</span>๐Natthi devesu asaṁvaroti? Āmantā. Natthi devesu saṁvaroti? Na hevaṁ vattabbe…pe…. </div>
</div>
<div class="q" id="p_32Kv_1238"> <div class="p">
<span class="pN">1238</span>๐Nanu asaṁvarā saṁvaro sīlaṁ, atthi devesu saṁvaroti? Āmantā. Atthi devesu asaṁvaro, yamhā asaṁvarā saṁvaro sīlanti? Na hevaṁ vattabbe…pe…. </div>
</div>
<div class="q" id="p_32Kv_1239"> <div class="p">
<span class="pN">1239</span>Ājānāhi niggahaṁ. Hañci asaṁvarā saṁvaro sīlaṁ, atthi devesu saṁvaro, tena vata re vattabbe— “atthi devesu asaṁvaro, yamhā asaṁvarā saṁvaro sīlan”ti. Yaṁ tattha vadesi— “vattabbe kho— ‘asaṁvarā saṁvaro sīlaṁ, atthi devesu saṁvaro’, no ca vattabbe— ‘atthi devesu asaṁvaro, yamhā asaṁvarā saṁvaro sīlan’”ti micchā. </div>
</div>
<div class="q" id="p_32Kv_1240"> <div class="p">
<span class="pN">1240</span>No ce pana vattabbe— “atthi devesu asaṁvaro, yamhā asaṁvarā saṁvaro sīlan”ti, no ca vata re vattabbe— “asaṁvarā saṁvaro sīlaṁ, atthi devesu saṁvaro”ti. Yaṁ tattha vadesi— “vattabbe kho ‘asaṁvarā saṁvaro sīlaṁ, atthi devesu saṁvaro’, no ca vattabbe— ‘atthi devesu asaṁvaro, yamhā asaṁvarā saṁvaro sīlan’”ti micchā. </div>
</div>
<div class="q" id="p_32Kv_1241"> <div class="p">
<span class="pN">1241</span>๐Atthi manussesu saṁvaro, atthi tattha asaṁvaroti? Āmantā. Atthi devesu saṁvaro, atthi tattha asaṁvaroti? Na hevaṁ vattabbe…pe…. </div>
</div>
<div class="q" id="p_32Kv_1242"> <div class="p">
<span class="pN">1242</span>๐Atthi devesu saṁvaro, natthi tattha asaṁvaroti? Āmantā. Atthi manussesu saṁvaro, natthi tattha asaṁvaroti? Na hevaṁ vattabbe…pe…. </div>
</div>
<div class="q" id="p_32Kv_1243"> <div class="divNumber">380.</div> <div class="p">
<span class="pN">1243</span>๐Atthi devesu pāṇātipātā veramaṇīti? Āmantā. Atthi devesu pāṇātipātoti? Na hevaṁ vattabbe…pe…. </div>
</div>
<div class="q" id="p_32Kv_1244"> <div class="p">
<span class="pN">1244</span>๐Atthi devesu surāmerayamajjapamādaṭṭhānā veramaṇīti? Āmantā. Atthi devesu surāmerayamajjapamādaṭṭhānanti? Na hevaṁ vattabbe…pe…. </div>
</div>
<div class="q" id="p_32Kv_1245"> <div class="p">
<span class="pN">1245</span>๐Natthi devesu pāṇātipātoti? Āmantā. Natthi devesu pāṇātipātā veramaṇīti? Na hevaṁ vattabbe…pe…. </div>
</div>
<div class="q" id="p_32Kv_1246"> <div class="p">
<span class="pN">1246</span>๐Natthi devesu surāmerayamajjapamādaṭṭhānanti? Āmantā. Natthi devesu surāmerayamajjapamādaṭṭhānā veramaṇīti? Na hevaṁ vattabbe…pe…. </div>
</div>
<div class="q" id="p_32Kv_1247"> <div class="p">
<span class="pN">1247</span>๐Atthi manussesu pāṇātipātā veramaṇi, atthi tattha pāṇātipātoti? Āmantā. Atthi devesu pāṇātipātā veramaṇi, atthi tattha pāṇātipātoti? Na hevaṁ vattabbe…pe…. </div>
</div>
<div class="q" id="p_32Kv_1248"> <div class="p">
<span class="pN">1248</span>๐Atthi manussesu surāmerayamajjapamādaṭṭhānā veramaṇi, atthi tattha surāmerayamajjapamādaṭṭhānanti? Āmantā. Atthi devesu surāmerayamajjapamādaṭṭhānā veramaṇi, atthi tattha surāmerayamajjapamādaṭṭhānanti? Na hevaṁ vattabbe…pe…. </div>
</div>
<div class="q" id="p_32Kv_1249"> <div class="p">
<span class="pN">1249</span>๐Atthi devesu pāṇātipātā veramaṇi, natthi tattha pāṇātipātoti? Āmantā. Atthi manussesu pāṇātipātā veramaṇi, natthi tattha pāṇātipātoti? Na hevaṁ vattabbe…pe…. </div>
</div>
<div class="q" id="p_32Kv_1250"> <div class="p">
<span class="pN">1250</span>๐Atthi devesu surāmerayamajjapamādaṭṭhānā veramaṇi, natthi tattha surāmerayamajjapamādaṭṭhānanti? Āmantā. Atthi manussesu surāmerayamajjapamādaṭṭhānā veramaṇi, natthi tattha surāmerayamajjapamādaṭṭhānanti? Na hevaṁ vattabbe…pe…. </div>
</div>
<div class="q" id="p_32Kv_1251"> <div class="p">
<span class="pN">1251</span>×Natthi devesu saṁvaroti? Āmantā. Sabbe devā pāṇātipātino adinnādāyino kāmesumicchācārino musāvādino surāmerayamajjapamādaṭṭhāyinoti? Na hevaṁ vattabbe…pe… tena hi atthi devesu saṁvaroti. </div>
</div>
<div class="CENTER" id="p_32Kv_1252">
<span class="pN">1252</span>Saṁvarakathā niṭṭhitā.</div>
</html>

<html>
<div class="i">43.4 Sattakadambapupphiyattheraapadāna</div>
<div class="h">Sakiṁsammajjakavagga</div>
<div class="h">Sattakadambapupphiyattheraapadāna</div>
<div class="q" id="p_20Ap1_5536"> <div class="divNumber">61.</div> <div class="p"> <table class="singleColumn"> <tr> <td> <div class="pN">5536</div> <div class="G">“Himavantassāvidūre,</div> </td> </tr> <tr> <td> <div class="G">kukkuṭo nāma pabbato;</div> </td> </tr> <tr> <td> <div class="G">Tamhi pabbatapādamhi,</div> </td> </tr> <tr> <td> <div class="G">satta buddhā vasiṁsu te.</div> </td> </tr> </table> </div>
</div>
<div class="q" id="p_20Ap1_5537"> <div class="divNumber">62.</div> <div class="p"> <table class="singleColumn"> <tr> <td> <div class="pN">5537</div> <div class="G">Kadambaṁ pupphitaṁ disvā,</div> </td> </tr> <tr> <td> <div class="G">paggahetvāna añjaliṁ;</div> </td> </tr> <tr> <td> <div class="G">Satta mālā gahetvāna,</div> </td> </tr> <tr> <td> <div class="G">puññacittena okiriṁ.</div> </td> </tr> </table> </div>
</div>
<div class="q" id="p_20Ap1_5538"> <div class="divNumber">63.</div> <div class="p"> <table class="singleColumn"> <tr> <td> <div class="pN">5538</div> <div class="G">Tena kammena sukatena,</div> </td> </tr> <tr> <td> <div class="G">cetanāpaṇidhīhi ca;</div> </td> </tr> <tr> <td> <div class="G">Jahitvā mānusaṁ dehaṁ,</div> </td> </tr> <tr> <td> <div class="G">tāvatiṁsamagacchahaṁ.</div> </td> </tr> </table> </div>
</div>
<div class="q" id="p_20Ap1_5539"> <div class="divNumber">64.</div> <div class="p"> <table class="singleColumn"> <tr> <td> <div class="pN">5539</div> <div class="G">Catunnavutito kappe,</div> </td> </tr> <tr> <td> <div class="G">yaṁ kammamakariṁ tadā;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">buddhapūjāyidaṁ phalaṁ.</div> </td> </tr> </table> </div>
</div>
<div class="q" id="p_20Ap1_5540"> <div class="divNumber">65.</div> <div class="p"> <table class="singleColumn"> <tr> <td> <div class="pN">5540</div> <div class="G">Kilesā jhāpitā mayhaṁ,</div> </td> </tr> <tr> <td> <div class="G">…pe…</div> </td> </tr> <tr> <td> <div class="G">viharāmi anāsavo.</div> </td> </tr> </table> </div>
</div>
<div class="q" id="p_20Ap1_5541"> <div class="divNumber">66.</div> <div class="p"> <table class="singleColumn"> <tr> <td> <div class="pN">5541</div> <div class="G">Svāgataṁ vata me āsi,</div> </td> </tr> <tr> <td> <div class="G">…pe…</div> </td> </tr> <tr> <td> <div class="G">kataṁ buddhassa sāsanaṁ.</div> </td> </tr> </table> </div>
</div>
<div class="q" id="p_20Ap1_5542"> <div class="divNumber">67.</div> <div class="p"> <table class="singleColumn"> <tr> <td> <div class="pN">5542</div> <div class="G">Paṭisambhidā catasso,</div> </td> </tr> <tr> <td> <div class="G">…pe…</div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_5543"> <div class="p">
<span class="pN">5543</span>Itthaṁ sudaṁ āyasmā sattakadambapupphiyo thero imā gāthāyo abhāsitthāti. </div>
</div>
<div class="CENTER" id="p_20Ap1_5544">
<span class="pN">5544</span>Sattakadambapupphiyattherassāpadānaṁ catutthaṁ.</div>
</html>

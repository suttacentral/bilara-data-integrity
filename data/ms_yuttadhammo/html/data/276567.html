<html>
<div class="i">1.7.4.6 Odanappaṭicchādanasikkhāpada</div>
<div class="h">
Mahāvibhaṅga
</div>
<div class="h">
Sekhiyakaṇḍa
</div>
<div class="h">
Sakkaccavagga
</div>
<div class="h">
Odanappaṭicchādanasikkhāpada
</div>
<div class="q" id="p_2V_1860">
<div class="divNumber">
611.
</div>
<div class="p">
<span class="pN">1860</span>Tena samayena buddho bhagavā sāvatthiyaṁ viharati jetavane anāthapiṇḍikassa ārāme. Tena kho pana samayena chabbaggiyā bhikkhū sūpampi byañjanampi odanena paṭicchādenti bhiyyokamyataṁ upādāya…pe… .
</div>
</div>
<div class="q" id="p_2V_1861">
<div class="p">
<span class="pN">1861</span><span class="bold">“Na sūpaṁ vā byañjanaṁ vā odanena paṭicchādessāmi bhiyyokamyataṁ upādāyāti sikkhā karaṇīyā”</span>ti. (<span class="italic">36</span>:<span class="bold">181</span>)
</div>
</div>
<div class="q" id="p_2V_1862">
<div class="p">
<span class="pN">1862</span>Na sūpaṁ vā byañjanaṁ vā odanena paṭicchādetabbaṁ bhiyyokamyataṁ upādāya. Yo anādariyaṁ paṭicca sūpaṁ vā byañjanaṁ vā odanena paṭicchādeti bhiyyokamyataṁ upādāya, āpatti dukkaṭassa.
</div>
</div>
<div class="q" id="p_2V_1863">
<div class="p">
<span class="pN">1863</span>Anāpatti— asañcicca, assatiyā, ajānantassa, sāmikā paṭicchādetvā denti, na bhiyyokamyataṁ upādāya, āpadāsu, ummattakassa, ādikammikassāti.
</div>
</div>
<div class="CENTER" id="p_2V_1864">
<span class="pN">1864</span>Chaṭṭhasikkhāpadaṁ niṭṭhitaṁ.
</div>
</html>

<html>
<div class="i">9.1.2 Harantisutta</div>
<div class="h">Supaṇṇasaṁyutta</div>
<div class="h">Supaṇṇavagga</div>
<div class="h">Harantisutta</div>
<div class="q" id="p_13S3_1187"> <div class="divNumber">393.</div> <div class="p">
<span class="pN">1187</span>Sāvatthinidānaṁ. “Catasso imā, bhikkhave, supaṇṇayoniyo. Katamā catasso? Aṇḍajā…pe… imā kho, bhikkhave, catasso supaṇṇayoniyo. Tatra, bhikkhave, aṇḍajā supaṇṇā aṇḍajeva nāge haranti, na jalābuje, na saṁsedaje, na opapātike. Tatra, bhikkhave, jalābujā supaṇṇā aṇḍaje ca jalābuje ca nāge haranti, na saṁsedaje, na opapātike. Tatra, bhikkhave, saṁsedajā supaṇṇā aṇḍaje ca jalābuje ca saṁsedaje ca nāge haranti, na opapātike. Tatra, bhikkhave, opapātikā supaṇṇā aṇḍaje ca jalābuje ca saṁsedaje ca opapātike ca nāge haranti. Imā kho, bhikkhave, catasso supaṇṇayoniyo”ti. </div>
</div>
<div class="CENTER" id="p_13S3_1188">
<span class="pN">1188</span>Dutiyaṁ.</div>
</html>

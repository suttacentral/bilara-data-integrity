<html>
<div class="i">2.2.6.3 Anulomapuggalokāsa</div>
<div class="h">Pavattivāra</div>
<div class="h">Nirodhavāra</div>
<div class="h">Atītānāgatavāra</div>
<div class="h">Anulomapuggalokāsa</div>
<div class="q" id="p_34Y6_530"> <div class="divNumber">121.</div> <div class="p">
<span class="pN">530</span>» Yassa yattha kāyasaṅkhāro nirujjhittha tassa tattha vacīsaṅkhāro nirujjhissatīti? </div>
</div>
<div class="q" id="p_34Y6_531"> <div class="p">
<span class="pN">531</span>Kāmāvacare pacchimacittassa bhaṅgakkhaṇe dutiyajjhānaṁ tatiyajjhānaṁ samāpannānaṁ tesaṁ tattha kāyasaṅkhāro nirujjhittha, no ca tesaṁ tattha vacīsaṅkhāro nirujjhissati. Paṭhamajjhānaṁ samāpannānaṁ itaresaṁ kāmāvacarānaṁ tesaṁ tattha kāyasaṅkhāro na nirujjhittha vacīsaṅkhāro ca nirujjhissati. </div>
</div>
<div class="q" id="p_34Y6_532"> <div class="p">
<span class="pN">532</span>« Yassa vā pana yattha vacīsaṅkhāro nirujjhissati tassa tattha kāyasaṅkhāro nirujjhitthāti? </div>
</div>
<div class="q" id="p_34Y6_533"> <div class="p">
<span class="pN">533</span>Rūpāvacarānaṁ arūpāvacarānaṁ tesaṁ tattha vacīsaṅkhāro nirujjhissati, no ca tesaṁ tattha kāyasaṅkhāro nirujjhittha. Paṭhamajjhānaṁ samāpannānaṁ kāmāvacarānaṁ tesaṁ tattha vacīsaṅkhāro ca nirujjhissati kāyasaṅkhāro ca nirujjhittha. </div>
</div>
<div class="q" id="p_34Y6_534"> <div class="p">
<span class="pN">534</span>» Yassa yattha kāyasaṅkhāro nirujjhittha tassa tattha cittasaṅkhāro nirujjhissatīti? </div>
</div>
<div class="q" id="p_34Y6_535"> <div class="p">
<span class="pN">535</span>Kāmāvacare pacchimacittassa bhaṅgakkhaṇe tesaṁ tattha kāyasaṅkhāro nirujjhittha, no ca tesaṁ tattha cittasaṅkhāro nirujjhissati. Paṭhamajjhānaṁ dutiyajjhānaṁ tatiyajjhānaṁ samāpannānaṁ itaresaṁ kāmāvacarānaṁ tesaṁ tattha kāyasaṅkhāro ca nirujjhittha cittasaṅkhāro ca nirujjhissati. </div>
</div>
<div class="q" id="p_34Y6_536"> <div class="p">
<span class="pN">536</span>« Yassa vā pana yattha cittasaṅkhāro nirujjhissati tassa tattha kāyasaṅkhāro nirujjhitthāti? </div>
</div>
<div class="q" id="p_34Y6_537"> <div class="p">
<span class="pN">537</span>Catutthajjhānaṁ samāpannānaṁ rūpāvacarānaṁ arūpāvacarānaṁ tesaṁ tattha cittasaṅkhāro nirujjhissati, no ca tesaṁ tattha kāyasaṅkhāro nirujjhittha. Paṭhamajjhānaṁ dutiyajjhānaṁ tatiyajjhānaṁ samāpannānaṁ kāmāvacarānaṁ tesaṁ tattha cittasaṅkhāro ca nirujjhissati kāyasaṅkhāro ca nirujjhittha. </div>
</div>
<div class="q" id="p_34Y6_538"> <div class="divNumber">122.</div> <div class="p">
<span class="pN">538</span>» Yassa yattha vacīsaṅkhāro nirujjhittha tassa tattha cittasaṅkhāro nirujjhissatīti? </div>
</div>
<div class="q" id="p_34Y6_539"> <div class="p">
<span class="pN">539</span>Savitakkasavicārabhūmiyaṁ pacchimacittassa bhaṅgakkhaṇe tesaṁ tattha vacīsaṅkhāro nirujjhittha, no ca tesaṁ tattha cittasaṅkhāro nirujjhissati. Itaresaṁ savitakkasavicārabhūmiyaṁ tesaṁ tattha vacīsaṅkhāro ca nirujjhittha cittasaṅkhāro ca nirujjhissati. </div>
</div>
<div class="q" id="p_34Y6_540"> <div class="p">
<span class="pN">540</span>« Yassa vā pana yattha cittasaṅkhāro nirujjhissati tassa tattha vacīsaṅkhāro nirujjhitthāti? </div>
</div>
<div class="q" id="p_34Y6_541"> <div class="p">
<span class="pN">541</span>Avitakkaavicārabhūmiyaṁ tesaṁ tattha cittasaṅkhāro nirujjhissati, no ca tesaṁ tattha vacīsaṅkhāro nirujjhittha. Savitakkasavicārabhūmiyaṁ tesaṁ tattha cittasaṅkhāro ca nirujjhissati vacīsaṅkhāro ca nirujjhittha. </div>
</div>
</html>

<html>
<div class="i"> Purejāta</div>
<div class="h">Āsavagocchaka</div>
<div class="h">Āsavaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Purejāta</div>
<div class="q" id="p_38P2_1043"> <div class="divNumber">28.</div> <div class="p">
<span class="pN">1043</span>Noāsavo dhammo noāsavassa dhammassa purejātapaccayena paccayo— ārammaṇapurejātaṁ, vatthupurejātaṁ. <span class="bold">Ārammaṇapurejātaṁ</span>— cakkhuṁ…pe… vatthuṁ (evaṁ vitthāretabbaṁ), phoṭṭhabbāyatanaṁ kāyaviññāṇassa purejātapaccayena paccayo. <span class="bold">Vatthupurejātaṁ</span>— cakkhāyatanaṁ cakkhuviññāṇassa…pe… kāyāyatanaṁ kāyaviññāṇassa, vatthu noāsavānaṁ khandhānaṁ purejātapaccayena paccayo. (1) </div>
</div>
<div class="q" id="p_38P2_1044"> <div class="p">
<span class="pN">1044</span>Noāsavo dhammo āsavassa dhammassa purejātapaccayena paccayo— ārammaṇapurejātaṁ, vatthupurejātaṁ. <span class="bold">Ārammaṇapurejātaṁ</span>— cakkhuṁ…pe… vatthuṁ assādeti abhinandati, taṁ ārabbha āsavā uppajjanti. <span class="bold">Vatthupurejātaṁ</span>— vatthu āsavānaṁ purejātapaccayena paccayo. (2) </div>
</div>
<div class="q" id="p_38P2_1045"> <div class="p">
<span class="pN">1045</span>Noāsavo dhammo āsavassa ca noāsavassa ca dhammassa purejātapaccayena paccayo— ārammaṇapurejātaṁ, vatthupurejātaṁ. <span class="bold">Ārammaṇapurejātaṁ</span>— cakkhuṁ…pe… vatthuṁ assādeti abhinandati, taṁ ārabbha āsavā ca sampayuttakā ca khandhā uppajjanti. <span class="bold">Vatthupurejātaṁ</span>— vatthu āsavānañca āsavasampayuttakānañca khandhānaṁ purejātapaccayena paccayo. (3) </div>
</div>
</html>

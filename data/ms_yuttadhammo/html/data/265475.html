<html>
<div class="i"> Adhipati</div>
<div class="h">Upādānagocchaka</div>
<div class="h">Upādānasampayuttaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Adhipati</div>
<div class="q" id="p_38P2_3703"> <div class="divNumber">69.</div> <div class="p">
<span class="pN">3703</span>Upādānasampayutto dhammo upādānasampayuttassa dhammassa adhipatipaccayena paccayo— ārammaṇādhipati, sahajātādhipati. <span class="bold">Ārammaṇādhipati</span>— upādānasampayutte khandhe garuṁ katvā upādānasampayuttā khandhā uppajjanti. <span class="bold">Sahajātādhipati</span>— upādānasampayuttādhipati sampayuttakānaṁ khandhānaṁ adhipatipaccayena paccayo. (Mūlaṁ kātabbaṁ.) Ārammaṇādhipati, sahajātādhipati. <span class="bold">Ārammaṇādhipati</span>— upādānasampayutte khandhe garuṁ katvā diṭṭhigatavippayutto lobho uppajjati. <span class="bold">Sahajātādhipati</span>— upādānasampayuttādhipati cittasamuṭṭhānānaṁ rūpānaṁ adhipatipaccayena paccayo; diṭṭhigatavippayuttalobhasahagatādhipati lobhassa ca cittasamuṭṭhānānañca rūpānaṁ adhipatipaccayena paccayo. (Mūlaṁ kātabbaṁ.) Ārammaṇādhipati, sahajātādhipati. <span class="bold">Ārammaṇādhipati</span>— upādānasampayutte khandhe garuṁ katvā diṭṭhigatavippayuttalobhasahagatā khandhā ca lobho ca uppajjanti. <span class="bold">Sahajātādhipati</span>— upādānasampayuttādhipati sampayuttakānaṁ khandhānaṁ cittasamuṭṭhānānañca rūpānaṁ adhipatipaccayena paccayo; diṭṭhigatavippayuttalobhasahagatādhipati sampayuttakānaṁ khandhānaṁ lobhassa ca cittasamuṭṭhānānañca rūpānaṁ adhipatipaccayena paccayo. (3) </div>
</div>
<div class="q" id="p_38P2_3704"> <div class="divNumber">70.</div> <div class="p">
<span class="pN">3704</span>Upādānavippayutto dhammo upādānavippayuttassa dhammassa adhipatipaccayena paccayo— ārammaṇādhipati, sahajātādhipati. <span class="bold">Ārammaṇādhipati</span>— dānaṁ…pe… sīlaṁ…pe… jhānā vuṭṭhahitvā jhānaṁ garuṁ katvā paccavekkhati, assādeti abhinandati, taṁ garuṁ katvā diṭṭhigatavippayutto rāgo uppajjati…pe… ariyā maggā vuṭṭhahitvā…pe… phalassa adhipatipaccayena paccayo; cakkhuṁ…pe… vatthuṁ upādānavippayutte khandhe ca lobhañca garuṁ katvā assādeti abhinandati, taṁ garuṁ katvā diṭṭhigatavippayutto rāgo uppajjati. <span class="bold">Sahajātādhipati</span>— upādānavippayuttādhipati sampayuttakānaṁ khandhānaṁ cittasamuṭṭhānānañca rūpānaṁ adhipatipaccayena paccayo. (1) </div>
</div>
<div class="q" id="p_38P2_3705"> <div class="p">
<span class="pN">3705</span>Upādānavippayutto dhammo upādānasampayuttassa dhammassa adhipatipaccayena paccayo. <span class="bold">Ārammaṇādhipati</span>— dānaṁ…pe… jhānaṁ…pe… cakkhuṁ…pe… vatthuṁ upādānavippayutte khandhe ca lobhañca garuṁ katvā assādeti abhinandati, taṁ garuṁ katvā rāgo uppajjati, diṭṭhi uppajjati. (2) </div>
</div>
<div class="q" id="p_38P2_3706"> <div class="p">
<span class="pN">3706</span>Upādānavippayutto dhammo upādānasampayuttassa ca upādānavippayuttassa ca dhammassa adhipatipaccayena paccayo. <span class="bold">Ārammaṇādhipati</span>— cakkhuṁ…pe… vatthuṁ upādānavippayutte khandhe ca lobhañca garuṁ katvā diṭṭhigatavippayuttalobhasahagatā khandhā ca lobho ca uppajjanti. (3) </div>
</div>
<div class="q" id="p_38P2_3707"> <div class="divNumber">71.</div> <div class="p">
<span class="pN">3707</span>Upādānasampayutto ca upādānavippayutto ca dhammā upādānasampayuttassa dhammassa adhipatipaccayena paccayo. <span class="bold">Ārammaṇādhipati</span>— diṭṭhigatavippayuttalobhasahagate khandhe ca lobhañca garuṁ katvā upādānasampayuttā khandhā uppajjanti. (Mūlaṁ kātabbaṁ.) Diṭṭhigatavippayuttalobhasahagate khandhe ca lobhañca garuṁ katvā diṭṭhigatavippayutto lobho uppajjati. (Mūlaṁ kātabbaṁ.) Diṭṭhigatavippayuttalobhasahagate khandhe ca lobhañca garuṁ katvā diṭṭhigatavippayuttalobhasahagatā khandhā ca lobho ca uppajjanti. (3) </div>
</div>
</html>

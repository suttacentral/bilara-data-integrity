<html>
<div class="i"> Hetu-ārammaṇa</div>
<div class="h">Kusalattika</div>
<div class="h">Paṭiccādivāra</div>
<div class="h">Paccayacatukka</div>
<div class="h">Hetu-ārammaṇa</div>
<div class="q" id="p_40P19_2"> <div class="divNumber">1.</div> <div class="p">
<span class="pN">2</span>Nakusalaṁ dhammaṁ paṭicca akusalo dhammo uppajjati hetupaccayā. Akusalaṁ ekaṁ khandhaṁ paṭicca tayo khandhā…pe… dve khandhe paṭicca dve khandhā nakusalaṁ dhammaṁ paṭicca abyākato dhammo uppajjati hetupaccayā. Vipākābyākataṁ kiriyābyākataṁ ekaṁ khandhaṁ paṭicca tayo khandhā cittasamuṭṭhānañca rūpaṁ…pe… nakusalaṁ dhammaṁ paṭicca akusalo ca abyākato ca dhammā uppajjanti hetupaccayā… tīṇi. </div>
</div>
<div class="q" id="p_40P19_3"> <div class="p">
<span class="pN">3</span>Naakusalaṁ dhammaṁ paṭicca kusalo dhammo uppajjati hetupaccayā. Naakusalaṁ dhammaṁ paṭicca abyākato dhammo uppajjati hetupaccayā. Naakusalaṁ dhammaṁ paṭicca kusalo ca abyākato ca dhammā uppajjanti hetupaccayā… tīṇi. </div>
</div>
<div class="q" id="p_40P19_4"> <div class="p">
<span class="pN">4</span>Naabyākataṁ dhammaṁ paṭicca abyākato dhammo uppajjati hetupaccayā. Naabyākataṁ dhammaṁ paṭicca kusalo dhammo uppajjati hetupaccayā. Naabyākataṁ dhammaṁ paṭicca akusalo dhammo uppajjati hetupaccayā. Naabyākataṁ dhammaṁ paṭicca kusalo ca abyākato ca dhammā uppajjanti hetupaccayā. Naabyākataṁ dhammaṁ paṭicca akusalo ca abyākato ca dhammā uppajjanti hetupaccayā… pañca. </div>
</div>
<div class="q" id="p_40P19_5"> <div class="p">
<span class="pN">5</span>Nakusalañca naabyākatañca dhammaṁ paṭicca akusalo dhammo uppajjati hetupaccayā. Nakusalañca naabyākatañca dhammaṁ paṭicca abyākato dhammo uppajjati hetupaccayā. Nakusalañca naabyākatañca dhammaṁ paṭicca akusalo ca abyākato ca dhammā uppajjanti hetupaccayā… tīṇi. </div>
</div>
<div class="q" id="p_40P19_6"> <div class="p">
<span class="pN">6</span>Naakusalañca naabyākatañca dhammaṁ paṭicca kusalo dhammo uppajjati hetupaccayā. Naakusalañca naabyākatañca dhammaṁ paṭicca abyākato dhammo uppajjati hetupaccayā. Naakusalañca naabyākatañca dhammaṁ paṭicca kusalo ca abyākato ca dhammā uppajjanti hetupaccayā… tīṇi. </div>
</div>
<div class="q" id="p_40P19_7"> <div class="p">
<span class="pN">7</span>Nakusalañca naakusalañca dhammaṁ paṭicca abyākato dhammo uppajjati hetupaccayā… ekaṁ. </div>
</div>
<div class="q" id="p_40P19_8"> <div class="divNumber">2.</div> <div class="p">
<span class="pN">8</span>Nakusalaṁ dhammaṁ paṭicca akusalo dhammo uppajjati ārammaṇapaccayā. Nakusalaṁ dhammaṁ paṭicca abyākato dhammo uppajjati ārammaṇapaccayā… dve. </div>
</div>
<div class="q" id="p_40P19_9"> <div class="p">
<span class="pN">9</span>Naakusalaṁ dhammaṁ paṭicca kusalo dhammo uppajjati ārammaṇapaccayā. Naakusalaṁ dhammaṁ paṭicca abyākato dhammo uppajjati ārammaṇapaccayā… dve. </div>
</div>
<div class="q" id="p_40P19_10"> <div class="p">
<span class="pN">10</span>Naabyākataṁ dhammaṁ paṭicca kusalo dhammo uppajjati ārammaṇapaccayā. Naabyākataṁ dhammaṁ paṭicca akusalo dhammo uppajjati ārammaṇapaccayā… dve. </div>
</div>
<div class="q" id="p_40P19_11"> <div class="p">
<span class="pN">11</span>Nakusalañca naabyākatañca dhammaṁ paṭicca akusalo dhammo uppajjati ārammaṇapaccayā… ekaṁ. </div>
</div>
<div class="q" id="p_40P19_12"> <div class="p">
<span class="pN">12</span>Naakusalañca naabyākatañca dhammaṁ paṭicca kusalo dhammo uppajjati ārammaṇapaccayā… ekaṁ. </div>
</div>
<div class="q" id="p_40P19_13"> <div class="p">
<span class="pN">13</span>Nakusalañca naakusalañca dhammaṁ paṭicca abyākato dhammo uppajjati ārammaṇapaccayā… ekaṁ. (Saṁkhittaṁ.) </div>
</div>
<div class="q" id="p_40P19_14"> <div class="p">
<span class="pN">14</span>Hetuyā aṭṭhārasa, ārammaṇe nava, adhipatiyā aṭṭhārasa…pe… vipāke tīṇi…pe… avigate aṭṭhārasa. </div>
</div>
</html>

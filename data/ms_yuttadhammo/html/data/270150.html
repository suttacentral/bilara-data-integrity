<html>
<div class="i">1.2.11 Nirodhakathā</div>
<div class="h">Mahāpaṇṇāsaka</div>
<div class="h">Dutiyavagga</div>
<div class="h">Nirodhakathā</div>
<div class="q" id="p_32Kv_1072"> <div class="divNumber">353.</div> <div class="p">
<span class="pN">1072</span>๐Dve nirodhāti? Āmantā. Dve dukkhanirodhāti? Na hevaṁ vattabbe…pe… dve dukkhanirodhāti? Āmantā. Dve nirodhasaccānīti? Na hevaṁ vattabbe…pe… dve nirodhasaccānīti? Āmantā. Dve dukkhasaccānīti? Na hevaṁ vattabbe…pe… dve nirodhasaccānīti? Āmantā. Dve samudayasaccānīti? Na hevaṁ vattabbe…pe… dve nirodhasaccānīti? Āmantā. Dve maggasaccānīti? Na hevaṁ vattabbe…pe…. </div>
</div>
<div class="q" id="p_32Kv_1073"> <div class="p">
<span class="pN">1073</span>๐Dve nirodhasaccānīti? Āmantā. Dve tāṇāni…pe… dve leṇāni… dve saraṇāni… dve parāyaṇāni… dve accutāni… dve amatāni… dve nibbānānīti? Na hevaṁ vattabbe…pe…. </div>
</div>
<div class="q" id="p_32Kv_1074"> <div class="p">
<span class="pN">1074</span>๐Dve nibbānānīti? Āmantā. Atthi dvinnaṁ nibbānānaṁ uccanīcatā hīnapaṇītatā ukkaṁsāvakaṁso sīmā vā bhedo vā rāji vā antarikā vāti? Na hevaṁ vattabbe…pe…. </div>
</div>
<div class="q" id="p_32Kv_1075"> <div class="p">
<span class="pN">1075</span>๐Dve nirodhāti? Āmantā. Nanu appaṭisaṅkhāniruddhe saṅkhāre paṭisaṅkhā nirodhentīti? Āmantā. Hañci appaṭisaṅkhāniruddhe saṅkhāre paṭisaṅkhā nirodhenti, no ca vata re vattabbe— “dve nirodhā”ti. </div>
</div>
<div class="q" id="p_32Kv_1076"> <div class="p">
<span class="pN">1076</span>×Na vattabbaṁ— “dve nirodhā”ti? Āmantā. Nanu appaṭisaṅkhāniruddhāpi saṅkhārā accantabhaggā, paṭisaṅkhāniruddhāpi saṅkhārā accantabhaggāti? Āmantā. Hañci appaṭisaṅkhāniruddhāpi saṅkhārā accantabhaggā, paṭisaṅkhāniruddhāpi saṅkhārā accantabhaggā, tena vata re vattabbe— “dve nirodhā”ti. </div>
</div>
<div class="q" id="p_32Kv_1077"> <div class="p">
<span class="pN">1077</span>๐Dve nirodhāti? Āmantā. Paṭisaṅkhāniruddhāpi saṅkhārā ariyamaggaṁ āgamma niruddhāti? Āmantā. Appaṭisaṅkhāniruddhā saṅkhārā ariyamaggaṁ āgamma niruddhāti? Na hevaṁ vattabbe…pe… </div>
</div>
<div class="q" id="p_32Kv_1078"> <div class="p">
<span class="pN">1078</span>๐Dve nirodhāti? Āmantā. Paṭisaṅkhāniruddhā saṅkhārā na puna uppajjantīti? Āmantā. Appaṭisaṅkhāniruddhā saṅkhārā na puna uppajjantīti? Na hevaṁ vattabbe…pe… tena hi na vattabbaṁ— “dve nirodhā”ti. </div>
</div>
<div class="CENTER" id="p_32Kv_1079">
<span class="pN">1079</span>Nirodhakathā niṭṭhitā.<br> Dutiyo vaggo.</div>
<div class="SUMMARY" id="p_32Kv_1080">
<span class="pN">1080</span><span class="firstLetter">T</span>assuddānaṁ</div>
<div class="q" id="p_32Kv_1081"> <div class="p"> <table class="singleColumn"> <tr> <td> <div class="pN">1081</div> <div class="G">Parūpahāro aññāṇaṁ,</div> </td> </tr> <tr> <td> <div class="G">kaṅkhā paravitāraṇā;</div> </td> </tr> <tr> <td> <div class="G">Vacībhedo dukkhāhāro,</div> </td> </tr> <tr> <td> <div class="G">cittaṭṭhiti ca kukkuḷā;</div> </td> </tr> <tr> <td> <div class="G">Anupubbābhisamayo,</div> </td> </tr> <tr> <td> <div class="G">vohāro ca nirodhakoti.</div> </td> </tr> </table> </div>
</div>
</html>

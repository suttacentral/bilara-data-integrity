<html>
<div class="i">23.8 Māravatthu</div>
<div class="h">Nāgavagga</div>
<div class="h">Māravatthu</div>
<div class="q" id="p_18Dh_356"> <div class="divNumber">331.</div> <div class="p"> <table class="singleColumn"> <tr> <td> <div class="pN">356</div> <div class="G">Atthamhi jātamhi sukhā sahāyā,</div> </td> </tr> <tr> <td> <div class="G">Tuṭṭhī sukhā yā itarītarena;</div> </td> </tr> <tr> <td> <div class="G">Puññaṁ sukhaṁ jīvitasaṅkhayamhi,</div> </td> </tr> <tr> <td> <div class="G">Sabbassa dukkhassa sukhaṁ pahānaṁ.</div> </td> </tr> </table> </div>
</div>
<div class="q" id="p_18Dh_357"> <div class="divNumber">332.</div> <div class="p"> <table class="singleColumn"> <tr> <td> <div class="pN">357</div> <div class="G">Sukhā matteyyatā loke,</div> </td> </tr> <tr> <td> <div class="G">atho petteyyatā sukhā;</div> </td> </tr> <tr> <td> <div class="G">Sukhā sāmaññatā loke,</div> </td> </tr> <tr> <td> <div class="G">atho brahmaññatā sukhā.</div> </td> </tr> </table> </div>
</div>
<div class="q" id="p_18Dh_358"> <div class="divNumber">333.</div> <div class="p"> <table class="singleColumn"> <tr> <td> <div class="pN">358</div> <div class="G">Sukhaṁ yāva jarā sīlaṁ,</div> </td> </tr> <tr> <td> <div class="G">sukhā saddhā patiṭṭhitā;</div> </td> </tr> <tr> <td> <div class="G">Sukho paññāya paṭilābho,</div> </td> </tr> <tr> <td> <div class="G">pāpānaṁ akaraṇaṁ sukhaṁ.</div> </td> </tr> </table> </div>
</div>
<div class="CENTER" id="p_18Dh_359">
<span class="pN">359</span>Nāgavaggo tevīsatimo.</div>
</html>

<html>
<div class="i"> Adhipati</div>
<div class="h">Cūḷantaraduka</div>
<div class="h">Sanidassanaduka</div>
<div class="h">Paṭiccavāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Adhipati</div>
<div class="q" id="p_38P2_583"> <div class="divNumber">20.</div> <div class="p">
<span class="pN">583</span>Anidassanaṁ dhammaṁ paṭicca anidassano dhammo uppajjati adhipatipaccayā— anidassanaṁ ekaṁ khandhaṁ paṭicca tayo khandhā anidassanaṁ cittasamuṭṭhānañca rūpaṁ…pe… dve khandhe…pe… ekaṁ mahābhūtaṁ paṭicca tayo mahābhūtā…pe… dve mahābhūte…pe… mahābhūte paṭicca anidassanaṁ cittasamuṭṭhānaṁ rūpaṁ upādārūpaṁ. (1) </div>
</div>
<div class="q" id="p_38P2_584"> <div class="p">
<span class="pN">584</span>Anidassanaṁ dhammaṁ paṭicca sanidassano dhammo uppajjati adhipatipaccayā— anidassane khandhe paṭicca sanidassanaṁ cittasamuṭṭhānaṁ rūpaṁ, mahābhūte paṭicca sanidassanaṁ cittasamuṭṭhānaṁ rūpaṁ. (2) </div>
</div>
<div class="q" id="p_38P2_585"> <div class="p">
<span class="pN">585</span>Anidassanaṁ dhammaṁ paṭicca sanidassano ca anidassano ca dhammā uppajjanti adhipatipaccayā— anidassanaṁ ekaṁ khandhaṁ paṭicca tayo khandhā sanidassanañca anidassanañca cittasamuṭṭhānaṁ rūpaṁ…pe… dve khandhe…pe… mahābhūte paṭicca sanidassanañca anidassanañca cittasamuṭṭhānaṁ rūpaṁ upādārūpaṁ. (3) (Saṁkhittaṁ, sabbe kātabbā.) </div>
</div>
</html>

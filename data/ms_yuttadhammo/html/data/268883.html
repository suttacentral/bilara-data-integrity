<html>
<div class="i">3.1.5 Soṇapaṇḍitacariya</div>
<div class="h">Yudhañjayavagga</div>
<div class="h">Nekkhammapāramī</div>
<div class="h">Soṇapaṇḍitacariya</div>
<div class="q" id="p_21Cp_314"> <div class="divNumber">42.</div> <div class="p"> <table class="singleColumn"> <tr> <td> <div class="pN">314</div> <div class="G">“Punāparaṁ yadā homi,</div> </td> </tr> <tr> <td> <div class="G">nagare brahmavaḍḍhane;</div> </td> </tr> <tr> <td> <div class="G">Tattha kulavare seṭṭhe,</div> </td> </tr> <tr> <td> <div class="G">mahāsāle ajāyahaṁ.</div> </td> </tr> </table> </div>
</div>
<div class="q" id="p_21Cp_315"> <div class="divNumber">43.</div> <div class="p"> <table class="singleColumn"> <tr> <td> <div class="pN">315</div> <div class="G">Tadāpi lokaṁ disvāna,</div> </td> </tr> <tr> <td> <div class="G">Andhībhūtaṁ tamotthaṭaṁ;</div> </td> </tr> <tr> <td> <div class="G">Cittaṁ bhavato patikuṭati,</div> </td> </tr> <tr> <td> <div class="G">Tuttavegahataṁ viya.</div> </td> </tr> </table> </div>
</div>
<div class="q" id="p_21Cp_316"> <div class="divNumber">44.</div> <div class="p"> <table class="singleColumn"> <tr> <td> <div class="pN">316</div> <div class="G">Disvāna vividhaṁ pāpaṁ,</div> </td> </tr> <tr> <td> <div class="G">evaṁ cintesahaṁ tadā;</div> </td> </tr> <tr> <td> <div class="G">‘Kadāhaṁ gehā nikkhamma,</div> </td> </tr> <tr> <td> <div class="G">pavisissāmi kānanaṁ’.</div> </td> </tr> </table> </div>
</div>
<div class="q" id="p_21Cp_317"> <div class="divNumber">45.</div> <div class="p"> <table class="singleColumn"> <tr> <td> <div class="pN">317</div> <div class="G">Tadāpi maṁ nimantesuṁ,</div> </td> </tr> <tr> <td> <div class="G">kāmabhogehi ñātayo;</div> </td> </tr> <tr> <td> <div class="G">Tesampi chandamācikkhiṁ,</div> </td> </tr> <tr> <td> <div class="G">‘mā nimantetha tehi maṁ’.</div> </td> </tr> </table> </div>
</div>
<div class="q" id="p_21Cp_318"> <div class="divNumber">46.</div> <div class="p"> <table class="singleColumn"> <tr> <td> <div class="pN">318</div> <div class="G">Yo me kaniṭṭhako bhātā,</div> </td> </tr> <tr> <td> <div class="G">nando nāmāsi paṇḍito;</div> </td> </tr> <tr> <td> <div class="G">Sopi maṁ anusikkhanto,</div> </td> </tr> <tr> <td> <div class="G">pabbajjaṁ samarocayi.</div> </td> </tr> </table> </div>
</div>
<div class="q" id="p_21Cp_319"> <div class="divNumber">47.</div> <div class="p"> <table class="singleColumn"> <tr> <td> <div class="pN">319</div> <div class="G">Ahaṁ soṇo ca nando ca,</div> </td> </tr> <tr> <td> <div class="G">ubho mātāpitā mama;</div> </td> </tr> <tr> <td> <div class="G">Tadāpi bhoge chaḍḍetvā,</div> </td> </tr> <tr> <td> <div class="G">pāvisimhā mahāvanan”ti.</div> </td> </tr> </table> </div>
</div>
<div class="CENTER" id="p_21Cp_320">
<span class="pN">320</span>Soṇapaṇḍitacariyaṁ pañcamaṁ.</div>
</html>

<html>
<div class="i">2.2.2 Veṇḍusutta</div>
<div class="h">Devaputtasaṁyutta</div>
<div class="h">Anāthapiṇḍikavagga</div>
<div class="h">Veṇḍusutta</div>
<div class="q" id="p_12S1_433"> <div class="divNumber">93.</div> <div class="p">
<span class="pN">433</span>Ekamantaṁ ṭhito kho veṇḍu devaputto bhagavato santike imaṁ gāthaṁ abhāsi— </div>
</div>
<div class="q" id="p_12S1_434"> <div class="p"> <table class="singleColumn"> <tr> <td> <div class="pN">434</div> <div class="G">“Sukhitāva te manujā,</div> </td> </tr> <tr> <td> <div class="G">sugataṁ payirupāsiya;</div> </td> </tr> <tr> <td> <div class="G">Yuñjaṁ gotamasāsane,</div> </td> </tr> <tr> <td> <div class="G">appamattā nu sikkhare”ti.</div> </td> </tr> </table> </div>
</div>
<div class="q" id="p_12S1_435"> <div class="p"> <table class="singleColumn"> <tr> <td> <div class="pN">435</div> <div class="G">“Ye me pavutte siṭṭhipade, <span class="gathaQuote">(veṇḍūti bhagavā)</span>
</div> </td> </tr> <tr> <td> <div class="G">Anusikkhanti jhāyino;</div> </td> </tr> <tr> <td> <div class="G">Kāle te appamajjantā,</div> </td> </tr> <tr> <td> <div class="G">Na maccuvasagā siyun”ti.</div> </td> </tr> </table> </div>
</div>
</html>

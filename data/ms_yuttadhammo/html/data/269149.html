<html>
<div class="i">3.1.6 Jarūdapānajātaka</div>
<div class="h">Tikanipāta</div>
<div class="h">Saṅkappavagga</div>
<div class="h">Jarūdapānajātaka</div>
<div class="q" id="p_22J_690"> <div class="divNumber">16.</div> <div class="p"> <table class="singleColumn"> <tr> <td> <div class="pN">690</div> <div class="G">“Jarūdapānaṁ khaṇamānā,</div> </td> </tr> <tr> <td> <div class="G">vāṇijā udakatthikā;</div> </td> </tr> <tr> <td> <div class="G">Ajjhagamuṁ ayasaṁ lohaṁ,</div> </td> </tr> <tr> <td> <div class="G">tipusīsañca vāṇijā;</div> </td> </tr> <tr> <td> <div class="G">Rajataṁ jātarūpañca,</div> </td> </tr> <tr> <td> <div class="G">muttā veḷuriyā bahū.</div> </td> </tr> </table> </div>
</div>
<div class="q" id="p_22J_691"> <div class="divNumber">17.</div> <div class="p"> <table class="singleColumn"> <tr> <td> <div class="pN">691</div> <div class="G">Te ca tena asantuṭṭhā,</div> </td> </tr> <tr> <td> <div class="G">bhiyyo bhiyyo akhāṇisuṁ;</div> </td> </tr> <tr> <td> <div class="G">Te tatthāsīviso ghoro,</div> </td> </tr> <tr> <td> <div class="G">tejassī tejasā hani.</div> </td> </tr> </table> </div>
</div>
<div class="q" id="p_22J_692"> <div class="divNumber">18.</div> <div class="p"> <table class="singleColumn"> <tr> <td> <div class="pN">692</div> <div class="G">Tasmā khaṇe nātikhaṇe,</div> </td> </tr> <tr> <td> <div class="G">Atikhātaṁ hi pāpakaṁ;</div> </td> </tr> <tr> <td> <div class="G">Khātena ca dhanaṁ laddhaṁ,</div> </td> </tr> <tr> <td> <div class="G">Atikhātena nāsitan”ti.</div> </td> </tr> </table> </div>
</div>
<div class="CENTER" id="p_22J_693">
<span class="pN">693</span>Jarūdapānajātakaṁ chaṭṭhaṁ.</div>
</html>

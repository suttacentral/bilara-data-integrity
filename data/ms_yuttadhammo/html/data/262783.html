<html>
<div class="i"> Hetu</div>
<div class="h">Saṁkiliṭṭhattika</div>
<div class="h">Paṭiccavāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Hetu</div>
<div class="q" id="p_36P1_2806"> <div class="divNumber">1.</div> <div class="p">
<span class="pN">2806</span>Saṁkiliṭṭhasaṁkilesikaṁ dhammaṁ paṭicca saṁkiliṭṭhasaṁkilesiko dhammo uppajjati hetupaccayā— saṁkiliṭṭhasaṁkilesikaṁ ekaṁ khandhaṁ paṭicca tayo khandhā…pe… dve khandhe paṭicca dve khandhā. (1) </div>
</div>
<div class="q" id="p_36P1_2807"> <div class="p">
<span class="pN">2807</span>Saṁkiliṭṭhasaṁkilesikaṁ dhammaṁ paṭicca asaṁkiliṭṭhasaṁkilesiko dhammo uppajjati hetupaccayā— saṁkiliṭṭhasaṁkilesike khandhe paṭicca cittasamuṭṭhānaṁ rūpaṁ. (2) </div>
</div>
<div class="q" id="p_36P1_2808"> <div class="p">
<span class="pN">2808</span>Saṁkiliṭṭhasaṁkilesikaṁ dhammaṁ paṭicca saṁkiliṭṭhasaṁkilesiko ca asaṁkiliṭṭhasaṁkilesiko ca dhammā uppajjanti hetupaccayā— saṁkiliṭṭhasaṁkilesikaṁ ekaṁ khandhaṁ paṭicca tayo khandhā cittasamuṭṭhānañca rūpaṁ…pe… dve khandhe paṭicca dve khandhā cittasamuṭṭhānañca rūpaṁ. (3) </div>
</div>
<div class="q" id="p_36P1_2809"> <div class="p">
<span class="pN">2809</span>Asaṁkiliṭṭhasaṁkilesikaṁ dhammaṁ paṭicca asaṁkiliṭṭhasaṁkilesiko dhammo uppajjati hetupaccayā— asaṁkiliṭṭhasaṁkilesikaṁ ekaṁ khandhaṁ paṭicca tayo khandhā cittasamuṭṭhānañca rūpaṁ…pe… dve khandhe paṭicca dve khandhā cittasamuṭṭhānañca rūpaṁ; paṭisandhikkhaṇe asaṁkiliṭṭhasaṁkilesikaṁ ekaṁ khandhaṁ paṭicca tayo khandhā kaṭattā ca rūpaṁ…pe… dve khandhe paṭicca dve khandhā kaṭattā ca rūpaṁ; khandhe paṭicca vatthu, vatthuṁ paṭicca khandhā; ekaṁ mahābhūtaṁ paṭicca tayo mahābhūtā…pe… mahābhūte paṭicca cittasamuṭṭhānaṁ rūpaṁ kaṭattārūpaṁ upādārūpaṁ. (1) </div>
</div>
<div class="q" id="p_36P1_2810"> <div class="divNumber">2.</div> <div class="p">
<span class="pN">2810</span>Asaṁkiliṭṭhaasaṁkilesikaṁ dhammaṁ paṭicca asaṁkiliṭṭhaasaṁkilesiko dhammo uppajjati hetupaccayā— asaṁkiliṭṭhaasaṁkilesikaṁ ekaṁ khandhaṁ paṭicca tayo khandhā…pe… dve khandhe paṭicca dve khandhā. (1) </div>
</div>
<div class="q" id="p_36P1_2811"> <div class="p">
<span class="pN">2811</span>Asaṁkiliṭṭhaasaṁkilesikaṁ dhammaṁ paṭicca asaṁkiliṭṭhasaṁkilesiko dhammo uppajjati hetupaccayā— asaṁkiliṭṭhaasaṁkilesike khandhe paṭicca cittasamuṭṭhānaṁ rūpaṁ. (2) </div>
</div>
<div class="q" id="p_36P1_2812"> <div class="p">
<span class="pN">2812</span>Asaṁkiliṭṭhaasaṁkilesikaṁ dhammaṁ paṭicca asaṁkiliṭṭhasaṁkilesiko ca asaṁkiliṭṭhaasaṁkilesiko ca dhammā uppajjanti hetupaccayā— asaṁkiliṭṭhaasaṁkilesikaṁ ekaṁ khandhaṁ paṭicca tayo khandhā cittasamuṭṭhānañca rūpaṁ…pe… dve khandhe paṭicca dve khandhā cittasamuṭṭhānañca rūpaṁ. (3) </div>
</div>
<div class="q" id="p_36P1_2813"> <div class="p">
<span class="pN">2813</span>Asaṁkiliṭṭhasaṁkilesikañca asaṁkiliṭṭhaasaṁkilesikañca dhammaṁ paṭicca asaṁkiliṭṭhasaṁkilesiko dhammo uppajjati hetupaccayā— asaṁkiliṭṭhaasaṁkilesike khandhe ca mahābhūte ca paṭicca cittasamuṭṭhānaṁ rūpaṁ. (1) </div>
</div>
<div class="q" id="p_36P1_2814"> <div class="p">
<span class="pN">2814</span>Saṁkiliṭṭhasaṁkilesikañca asaṁkiliṭṭhasaṁkilesikañca dhammaṁ paṭicca asaṁkiliṭṭhasaṁkilesiko dhammo uppajjati hetupaccayā— saṁkiliṭṭhasaṁkilesike khandhe ca mahābhūte ca paṭicca cittasamuṭṭhānaṁ rūpaṁ. (1) (Saṁkhittaṁ.) </div>
</div>
</html>

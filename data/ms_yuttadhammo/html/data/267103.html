<html>
<div class="i">5.7 Sakulātherīgāthā</div>
<div class="h">Pañcakanipāta</div>
<div class="h">Sakulātherīgāthā</div>
<div class="q" id="p_19Th2_145"> <div class="divNumber">97.</div> <div class="p"> <table class="singleColumn"> <tr> <td> <div class="pN">145</div> <div class="G">“Agārasmiṁ vasantīhaṁ,</div> </td> </tr> <tr> <td> <div class="G">dhammaṁ sutvāna bhikkhuno;</div> </td> </tr> <tr> <td> <div class="G">Addasaṁ virajaṁ dhammaṁ,</div> </td> </tr> <tr> <td> <div class="G">nibbānaṁ padamaccutaṁ.</div> </td> </tr> </table> </div>
</div>
<div class="q" id="p_19Th2_146"> <div class="divNumber">98.</div> <div class="p"> <table class="singleColumn"> <tr> <td> <div class="pN">146</div> <div class="G">Sāhaṁ puttaṁ dhītarañca,</div> </td> </tr> <tr> <td> <div class="G">dhanadhaññañca chaḍḍiya;</div> </td> </tr> <tr> <td> <div class="G">Kese chedāpayitvāna,</div> </td> </tr> <tr> <td> <div class="G">pabbajiṁ anagāriyaṁ.</div> </td> </tr> </table> </div>
</div>
<div class="q" id="p_19Th2_147"> <div class="divNumber">99.</div> <div class="p"> <table class="singleColumn"> <tr> <td> <div class="pN">147</div> <div class="G">Sikkhamānā ahaṁ santī,</div> </td> </tr> <tr> <td> <div class="G">bhāventī maggamañjasaṁ;</div> </td> </tr> <tr> <td> <div class="G">Pahāsiṁ rāgadosañca,</div> </td> </tr> <tr> <td> <div class="G">tadekaṭṭhe ca āsave.</div> </td> </tr> </table> </div>
</div>
<div class="q" id="p_19Th2_148"> <div class="divNumber">100.</div> <div class="p"> <table class="singleColumn"> <tr> <td> <div class="pN">148</div> <div class="G">Bhikkhunī upasampajja,</div> </td> </tr> <tr> <td> <div class="G">pubbajātimanussariṁ;</div> </td> </tr> <tr> <td> <div class="G">Dibbacakkhu visodhitaṁ,</div> </td> </tr> <tr> <td> <div class="G">vimalaṁ sādhubhāvitaṁ.</div> </td> </tr> </table> </div>
</div>
<div class="q" id="p_19Th2_149"> <div class="divNumber">101.</div> <div class="p"> <table class="singleColumn"> <tr> <td> <div class="pN">149</div> <div class="G">Saṅkhāre parato disvā,</div> </td> </tr> <tr> <td> <div class="G">hetujāte palokite;</div> </td> </tr> <tr> <td> <div class="G">Pahāsiṁ āsave sabbe,</div> </td> </tr> <tr> <td> <div class="G">sītibhūtāmhi nibbutā”ti.</div> </td> </tr> </table> </div>
</div>
<div class="CENTER" id="p_19Th2_150">
<span class="pN">150</span>…  Sakulā therī… .</div>
</html>

<html>
<div class="i">1.6.3 Mittasutta</div>
<div class="h">Devatāsaṁyutta</div>
<div class="h">Jarāvagga</div>
<div class="h">Mittasutta</div>
<div class="q" id="p_12S1_292"> <div class="divNumber">53.</div> <div class="p"> <table class="singleColumn"> <tr> <td> <div class="pN">292</div> <div class="G">“Kiṁsu pavasato mittaṁ,</div> </td> </tr> <tr> <td> <div class="G">kiṁsu mittaṁ sake ghare;</div> </td> </tr> <tr> <td> <div class="G">Kiṁ mittaṁ atthajātassa,</div> </td> </tr> <tr> <td> <div class="G">kiṁ mittaṁ samparāyikan”ti.</div> </td> </tr> </table> </div>
</div>
<div class="q" id="p_12S1_293"> <div class="p"> <table class="singleColumn"> <tr> <td> <div class="pN">293</div> <div class="G">“Sattho pavasato mittaṁ,</div> </td> </tr> <tr> <td> <div class="G">mātā mittaṁ sake ghare;</div> </td> </tr> <tr> <td> <div class="G">Sahāyo atthajātassa,</div> </td> </tr> <tr> <td> <div class="G">hoti mittaṁ punappunaṁ;</div> </td> </tr> <tr> <td> <div class="G">Sayaṁkatāni puññāni,</div> </td> </tr> <tr> <td> <div class="G">taṁ mittaṁ samparāyikan”ti.</div> </td> </tr> </table> </div>
</div>
</html>

<html>
<div class="i">4.1.4 Nandakattheragāthā</div>
<div class="h">Catukkanipāta</div>
<div class="h">Paṭhamavagga</div>
<div class="h">Nandakattheragāthā</div>
<div class="q" id="p_19Th1_518"> <div class="divNumber">279.</div> <div class="p"> <table class="singleColumn"> <tr> <td> <div class="pN">518</div> <div class="G">“Dhiratthu pūre duggandhe,</div> </td> </tr> <tr> <td> <div class="G">mārapakkhe avassute;</div> </td> </tr> <tr> <td> <div class="G">Navasotāni te kāye,</div> </td> </tr> <tr> <td> <div class="G">yāni sandanti sabbadā.</div> </td> </tr> </table> </div>
</div>
<div class="q" id="p_19Th1_519"> <div class="divNumber">280.</div> <div class="p"> <table class="singleColumn"> <tr> <td> <div class="pN">519</div> <div class="G">Mā purāṇaṁ amaññittho,</div> </td> </tr> <tr> <td> <div class="G">māsādesi tathāgate;</div> </td> </tr> <tr> <td> <div class="G">Saggepi te na rajjanti,</div> </td> </tr> <tr> <td> <div class="G">kimaṅgaṁ pana mānuse.</div> </td> </tr> </table> </div>
</div>
<div class="q" id="p_19Th1_520"> <div class="divNumber">281.</div> <div class="p"> <table class="singleColumn"> <tr> <td> <div class="pN">520</div> <div class="G">Ye ca kho bālā dummedhā,</div> </td> </tr> <tr> <td> <div class="G">dummantī mohapārutā;</div> </td> </tr> <tr> <td> <div class="G">Tādisā tattha rajjanti,</div> </td> </tr> <tr> <td> <div class="G">mārakhittamhi bandhane.</div> </td> </tr> </table> </div>
</div>
<div class="q" id="p_19Th1_521"> <div class="divNumber">282.</div> <div class="p"> <table class="singleColumn"> <tr> <td> <div class="pN">521</div> <div class="G">Yesaṁ rāgo ca doso ca,</div> </td> </tr> <tr> <td> <div class="G">avijjā ca virājitā;</div> </td> </tr> <tr> <td> <div class="G">Tādī tattha na rajjanti,</div> </td> </tr> <tr> <td> <div class="G">chinnasuttā abandhanā”ti.</div> </td> </tr> </table> </div>
</div>
<div class="CENTER" id="p_19Th1_522">
<span class="pN">522</span>…  Nandako thero… .</div>
</html>

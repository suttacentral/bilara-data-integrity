<html>
<div class="i">14.9 Sālapupphadāyakattheraapadāna</div>
<div class="h">Sobhitavagga</div>
<div class="h">Sālapupphadāyakattheraapadāna</div>
<div class="q" id="p_20Ap1_2257"> <div class="divNumber">60.</div> <div class="p"> <table class="singleColumn"> <tr> <td> <div class="pN">2257</div> <div class="G">“Migarājā tadā āsiṁ,</div> </td> </tr> <tr> <td> <div class="G">abhijāto sukesarī;</div> </td> </tr> <tr> <td> <div class="G">Giriduggaṁ gavesanto,</div> </td> </tr> <tr> <td> <div class="G">addasaṁ lokanāyakaṁ.</div> </td> </tr> </table> </div>
</div>
<div class="q" id="p_20Ap1_2258"> <div class="divNumber">61.</div> <div class="p"> <table class="singleColumn"> <tr> <td> <div class="pN">2258</div> <div class="G">Ayaṁ nu kho mahāvīro,</div> </td> </tr> <tr> <td> <div class="G">nibbāpeti mahājanaṁ;</div> </td> </tr> <tr> <td> <div class="G">Yannūnāhaṁ upāseyyaṁ,</div> </td> </tr> <tr> <td> <div class="G">devadevaṁ narāsabhaṁ.</div> </td> </tr> </table> </div>
</div>
<div class="q" id="p_20Ap1_2259"> <div class="divNumber">62.</div> <div class="p"> <table class="singleColumn"> <tr> <td> <div class="pN">2259</div> <div class="G">Sākhaṁ sālassa bhañjitvā,</div> </td> </tr> <tr> <td> <div class="G">sakosaṁ pupphamāhariṁ;</div> </td> </tr> <tr> <td> <div class="G">Upagantvāna sambuddhaṁ,</div> </td> </tr> <tr> <td> <div class="G">adāsiṁ pupphamuttamaṁ.</div> </td> </tr> </table> </div>
</div>
<div class="q" id="p_20Ap1_2260"> <div class="divNumber">63.</div> <div class="p"> <table class="singleColumn"> <tr> <td> <div class="pN">2260</div> <div class="G">Ekanavutito kappe,</div> </td> </tr> <tr> <td> <div class="G">yaṁ pupphamabhiropayiṁ;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">pupphadānassidaṁ phalaṁ.</div> </td> </tr> </table> </div>
</div>
<div class="q" id="p_20Ap1_2261"> <div class="divNumber">64.</div> <div class="p"> <table class="singleColumn"> <tr> <td> <div class="pN">2261</div> <div class="G">Ito ca navame kappe,</div> </td> </tr> <tr> <td> <div class="G">virocanasanāmakā;</div> </td> </tr> <tr> <td> <div class="G">Tayo āsiṁsu rājāno,</div> </td> </tr> <tr> <td> <div class="G">cakkavattī mahabbalā.</div> </td> </tr> </table> </div>
</div>
<div class="q" id="p_20Ap1_2262"> <div class="divNumber">65.</div> <div class="p"> <table class="singleColumn"> <tr> <td> <div class="pN">2262</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_2263"> <div class="p">
<span class="pN">2263</span>Itthaṁ sudaṁ āyasmā sālapupphadāyako thero imā gāthāyo abhāsitthāti. </div>
</div>
<div class="CENTER" id="p_20Ap1_2264">
<span class="pN">2264</span>Sālapupphadāyakattherassāpadānaṁ navamaṁ.</div>
</html>

<html>
<div class="i"> Anantarādi</div>
<div class="h">Mahantaraduka</div>
<div class="h">Cetasikaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Anantarādi</div>
<div class="q" id="p_38P2_2621"> <div class="divNumber">125.</div> <div class="p">
<span class="pN">2621</span>Cetasiko dhammo cetasikassa dhammassa anantarapaccayena paccayo—  purimā purimā cetasikā khandhā pacchimānaṁ pacchimānaṁ cetasikānaṁ khandhānaṁ anantarapaccayena paccayo. (Mūlaṁ pucchitabbaṁ.) Purimā purimā cetasikā khandhā pacchimassa pacchimassa cittassa anantarapaccayena paccayo. (Mūlaṁ pucchitabbaṁ.) Purimā purimā cetasikā khandhā pacchimānaṁ pacchimānaṁ cetasikānaṁ khandhānaṁ cittassa ca anantarapaccayena paccayo. (3) </div>
</div>
<div class="q" id="p_38P2_2622"> <div class="divNumber">126.</div> <div class="p">
<span class="pN">2622</span>Acetasiko dhammo acetasikassa dhammassa anantarapaccayena paccayo—  purimaṁ purimaṁ cittaṁ pacchimassa pacchimassa cittassa anantarapaccayena paccayo; anulomaṁ gotrabhussa…pe…  phalasamāpattiyā anantarapaccayena paccayo. (1) </div>
</div>
<div class="q" id="p_38P2_2623"> <div class="p">
<span class="pN">2623</span>Acetasiko dhammo cetasikassa dhammassa anantarapaccayena paccayo. (Evaṁ tīṇi kātabbāni, paṭhamagamanasadisaṁ. Pūritvā kātabbaṁ, ninnānākaraṇaṁ.) </div>
</div>
<div class="q" id="p_38P2_2624"> <div class="p">
<span class="pN">2624</span>Cetasiko ca acetasiko ca dhammā cetasikassa dhammassa anantarapaccayena paccayo…  tīṇi. (Āvajjanāpi vuṭṭhānampi natthi.) </div>
</div>
<div class="q" id="p_38P2_2625"> <div class="p">
<span class="pN">2625</span>Samanantarapaccayena paccayo…  nava, sahajātapaccayena paccayo…  nava (paṭiccavārasadisaṁ), aññamaññapaccayena paccayo…  nava (paṭiccavārasadisaṁ), nissayapaccayena paccayo…  nava. (Paccayavārasadisaṁ.) </div>
</div>
</html>

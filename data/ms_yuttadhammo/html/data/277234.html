<html>
<div class="i">1.3.5.10 Dhammakathikapucchasutta</div>
<div class="h">Saḷāyatanasaṁyutta</div>
<div class="h">Tatiyapaṇṇāsaka</div>
<div class="h">Navapurāṇavagga</div>
<div class="h">Dhammakathikapucchasutta</div>
<div class="q" id="p_13S4_852"> <div class="divNumber">155.</div> <div class="p">
<span class="pN">852</span>Atha kho aññataro bhikkhu yena bhagavā tenupasaṅkami…pe…  ekamantaṁ nisinno kho so bhikkhu bhagavantaṁ etadavoca—  “‘dhammakathiko, dhammakathiko’ti, bhante, vuccati. Kittāvatā nu kho, bhante, dhammakathiko hotī”ti? </div>
</div>
<div class="q" id="p_13S4_853"> <div class="p">
<span class="pN">853</span>“Cakkhussa ce, bhikkhu, nibbidāya virāgāya nirodhāya dhammaṁ deseti, ‘dhammakathiko bhikkhū’ti alaṁvacanāya. Cakkhussa ce, bhikkhu, nibbidāya virāgāya nirodhāya paṭipanno hoti, ‘dhammānudhammappaṭipanno bhikkhū’ti alaṁvacanāya. Cakkhussa ce, bhikkhu, nibbidā virāgā nirodhā anupādāvimutto hoti, ‘diṭṭhadhammanibbānappatto bhikkhū’ti alaṁvacanāya…pe…  jivhāya ce, bhikkhu, nibbidāya virāgāya nirodhāya dhammaṁ deseti, ‘dhammakathiko bhikkhū’ti alaṁvacanāya…pe…  manassa ce, bhikkhu, nibbidāya virāgāya nirodhāya dhammaṁ deseti, ‘dhammakathiko bhikkhū’ti alaṁvacanāya. Manassa ce, bhikkhu, nibbidāya virāgāya nirodhāya paṭipanno hoti, ‘dhammānudhammappaṭipanno bhikkhū’ti alaṁvacanāya. Manassa ce, bhikkhu, nibbidā virāgā nirodhā anupādāvimutto hoti, ‘diṭṭhadhammanibbānappatto bhikkhū’ti alaṁvacanāyā”ti. </div>
</div>
<div class="CENTER" id="p_13S4_854">
<span class="pN">854</span>Dasamaṁ.</div>
<div class="CENTER" id="p_13S4_855">
<span class="pN">855</span>Navapurāṇavaggo pañcamo.</div>
<div class="SUMMARY" id="p_13S4_856">
<span class="pN">856</span><span class="firstLetter">T</span>assuddānaṁ</div>
<div class="q" id="p_13S4_857"> <div class="p"> <table class="singleColumn"> <tr> <td> <div class="pN">857</div> <div class="G">Kammaṁ cattāri sappāyā,</div> </td> </tr> <tr> <td> <div class="G">anantevāsi kimatthiyā;</div> </td> </tr> <tr> <td> <div class="G">Atthi nu kho pariyāyo,</div> </td> </tr> <tr> <td> <div class="G">indriyakathikena cāti.</div> </td> </tr> </table> </div>
</div>
<div class="CENTER" id="p_13S4_858">
<span class="pN">858</span>Saḷāyatanavagge tatiyapaṇṇāsako samatto.</div>
<div class="SUMMARY" id="p_13S4_859">
<span class="pN">859</span><span class="firstLetter">T</span>assa <span class="firstLetter">v</span>agguddānaṁ</div>
<div class="q" id="p_13S4_860"> <div class="p"> <table class="singleColumn"> <tr> <td> <div class="pN">860</div> <div class="G">Yogakkhemi ca loko ca,</div> </td> </tr> <tr> <td> <div class="G">Gahapati devadahena ca;</div> </td> </tr> <tr> <td> <div class="G">Navapurāṇena paṇṇāso,</div> </td> </tr> <tr> <td> <div class="G">Tatiyo tena vuccatīti.</div> </td> </tr> </table> </div>
</div>
</html>

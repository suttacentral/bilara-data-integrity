<html>
<div class="i">1.3.2.3 Nevasaññīnāsaññīvāda</div>
<div class="h">Brahmajālasutta</div>
<div class="h">Diṭṭhi</div>
<div class="h">Aparantakappika</div>
<div class="h">Nevasaññīnāsaññīvāda</div>
<div class="q" id="p_6D_147"> <div class="divNumber">81.</div> <div class="p">
<span class="pN">147</span>Santi, bhikkhave, eke samaṇabrāhmaṇā uddhamāghātanikā nevasaññīnāsaññīvādā, uddhamāghātanaṁ <span class="bold">nevasaññīnāsaññiṁ attānaṁ</span> paññapenti aṭṭhahi vatthūhi. Te ca bhonto samaṇabrāhmaṇā kimāgamma kimārabbha uddhamāghātanikā nevasaññīnāsaññīvādā uddhamāghātanaṁ nevasaññīnāsaññiṁ attānaṁ paññapenti aṭṭhahi vatthūhi? </div>
</div>
<div class="q" id="p_6D_148"> <div class="divNumber">82.</div> <div class="p">
<span class="pN">148</span>‘<span class="bold">Rūpī attā</span> hoti arogo paraṁ maraṇā <span class="bold">nevasaññīnāsaññī</span>’ti naṁ paññapenti. (1:<span class="italic">43</span>) </div>
</div>
<div class="q" id="p_6D_149"> <div class="p">
<span class="pN">149</span>‘<span class="bold">Arūpī attā</span> hoti…pe… . (2:<span class="italic">44</span>) </div>
</div>
<div class="q" id="p_6D_150"> <div class="p">
<span class="pN">150</span>‘<span class="bold">Rūpī ca arūpī ca attā</span> hoti… . (3:<span class="italic">45</span>) </div>
</div>
<div class="q" id="p_6D_151"> <div class="p">
<span class="pN">151</span>‘<span class="bold">Nevarūpī nārūpī attā</span> hoti… . (4:<span class="italic">46</span>) </div>
</div>
<div class="q" id="p_6D_152"> <div class="p">
<span class="pN">152</span>‘<span class="bold">Antavā attā</span> hoti… . (5:<span class="italic">47</span>) </div>
</div>
<div class="q" id="p_6D_153"> <div class="p">
<span class="pN">153</span>‘<span class="bold">Anantavā attā</span> hoti… . (6:<span class="italic">48</span>) </div>
</div>
<div class="q" id="p_6D_154"> <div class="p">
<span class="pN">154</span>‘<span class="bold">Antavā ca anantavā ca attā</span> hoti… . (7:<span class="italic">49</span>) </div>
</div>
<div class="q" id="p_6D_155"> <div class="p">
<span class="pN">155</span>‘<span class="bold">Nevantavā nānantavā attā</span> hoti arogo paraṁ maraṇā <span class="bold">nevasaññīnāsaññī</span>’ti naṁ paññapenti. (8:<span class="italic">50</span>) </div>
</div>
<div class="q" id="p_6D_156"> <div class="divNumber">83.</div> <div class="p">
<span class="pN">156</span>Imehi kho te, bhikkhave, samaṇabrāhmaṇā uddhamāghātanikā nevasaññīnāsaññīvādā uddhamāghātanaṁ nevasaññīnāsaññiṁ attānaṁ paññapenti aṭṭhahi vatthūhi. Ye hi keci, bhikkhave, samaṇā vā brāhmaṇā vā uddhamāghātanikā nevasaññīnāsaññīvādā uddhamāghātanaṁ nevasaññīnāsaññiṁ attānaṁ paññapenti, sabbe te imeheva aṭṭhahi vatthūhi…pe…  yehi tathāgatassa yathābhuccaṁ vaṇṇaṁ sammā vadamānā vadeyyuṁ. </div>
</div>
</html>

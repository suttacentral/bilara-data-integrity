<html>
<div class="i">6.2.3 Tuṇḍilajātaka</div>
<div class="h">Chakkanipāta</div>
<div class="h">Kharaputtavagga</div>
<div class="h">Tuṇḍilajātaka</div>
<div class="q" id="p_22J_1420"> <div class="divNumber">89.</div> <div class="p"> <table class="singleColumn"> <tr> <td> <div class="pN">1420</div> <div class="G">“Navachannake dāni diyyati,</div> </td> </tr> <tr> <td> <div class="G">Puṇṇāyaṁ doṇi suvāminī ṭhitā;</div> </td> </tr> <tr> <td> <div class="G">Bahuke jane pāsapāṇike,</div> </td> </tr> <tr> <td> <div class="G">No ca kho me paṭibhāti bhuñjituṁ”.</div> </td> </tr> </table> </div>
</div>
<div class="q" id="p_22J_1421"> <div class="divNumber">90.</div> <div class="p"> <table class="singleColumn"> <tr> <td> <div class="pN">1421</div> <div class="G">“Tasasi bhamasi leṇamicchasi,</div> </td> </tr> <tr> <td> <div class="G">Attāṇosi kuhiṁ gamissasi;</div> </td> </tr> <tr> <td> <div class="G">Appossukko bhuñja tuṇḍila,</div> </td> </tr> <tr> <td> <div class="G">Maṁsatthāya hi positāmhase.</div> </td> </tr> </table> </div>
</div>
<div class="q" id="p_22J_1422"> <div class="divNumber">91.</div> <div class="p"> <table class="singleColumn"> <tr> <td> <div class="pN">1422</div> <div class="G">Ogaha rahadaṁ akaddamaṁ,</div> </td> </tr> <tr> <td> <div class="G">Sabbaṁ sedamalaṁ pavāhaya;</div> </td> </tr> <tr> <td> <div class="G">Gaṇhāhi navaṁ vilepanaṁ,</div> </td> </tr> <tr> <td> <div class="G">Yassa gandho na kadāci chijjati”.</div> </td> </tr> </table> </div>
</div>
<div class="q" id="p_22J_1423"> <div class="divNumber">92.</div> <div class="p"> <table class="singleColumn"> <tr> <td> <div class="pN">1423</div> <div class="G">“Katamo rahado akaddamo,</div> </td> </tr> <tr> <td> <div class="G">Kiṁsu sedamalanti vuccati;</div> </td> </tr> <tr> <td> <div class="G">Katamañca navaṁ vilepanaṁ,</div> </td> </tr> <tr> <td> <div class="G">Yassa gandho na kadāci chijjati”.</div> </td> </tr> </table> </div>
</div>
<div class="q" id="p_22J_1424"> <div class="divNumber">93.</div> <div class="p"> <table class="singleColumn"> <tr> <td> <div class="pN">1424</div> <div class="G">“Dhammo rahado akaddamo,</div> </td> </tr> <tr> <td> <div class="G">Pāpaṁ sedamalanti vuccati;</div> </td> </tr> <tr> <td> <div class="G">Sīlañca navaṁ vilepanaṁ,</div> </td> </tr> <tr> <td> <div class="G">Tassa gandho na kadāci chijjati.</div> </td> </tr> </table> </div>
</div>
<div class="q" id="p_22J_1425"> <div class="divNumber">94.</div> <div class="p"> <table class="singleColumn"> <tr> <td> <div class="pN">1425</div> <div class="G">Nandanti sarīraghātino,</div> </td> </tr> <tr> <td> <div class="G">Na ca nandanti sarīradhārino;</div> </td> </tr> <tr> <td> <div class="G">Puṇṇāya ca puṇṇamāsiyā,</div> </td> </tr> <tr> <td> <div class="G">Ramamānāva jahanti jīvitan”ti.</div> </td> </tr> </table> </div>
</div>
<div class="CENTER" id="p_22J_1426">
<span class="pN">1426</span>Tuṇḍilajātakaṁ tatiyaṁ.</div>
</html>

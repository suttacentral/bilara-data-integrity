<html>
<div class="i">37.10 Saḷalapupphiyattheraapadāna</div>
<div class="h">Mandāravapupphiyavagga</div>
<div class="h">Saḷalapupphiyattheraapadāna</div>
<div class="q" id="p_20Ap1_4085"> <div class="divNumber">35.</div> <div class="p"> <table class="singleColumn"> <tr> <td> <div class="pN">4085</div> <div class="G">“Candabhāgānadītīre,</div> </td> </tr> <tr> <td> <div class="G">ahosiṁ kinnaro tadā;</div> </td> </tr> <tr> <td> <div class="G">Tatthaddasaṁ devadevaṁ,</div> </td> </tr> <tr> <td> <div class="G">caṅkamantaṁ narāsabhaṁ.</div> </td> </tr> </table> </div>
</div>
<div class="q" id="p_20Ap1_4086"> <div class="divNumber">36.</div> <div class="p"> <table class="singleColumn"> <tr> <td> <div class="pN">4086</div> <div class="G">Ocinitvāna saḷalaṁ,</div> </td> </tr> <tr> <td> <div class="G">pupphaṁ buddhassadāsahaṁ;</div> </td> </tr> <tr> <td> <div class="G">Upasiṅghi mahāvīro,</div> </td> </tr> <tr> <td> <div class="G">saḷalaṁ devagandhikaṁ.</div> </td> </tr> </table> </div>
</div>
<div class="q" id="p_20Ap1_4087"> <div class="divNumber">37.</div> <div class="p"> <table class="singleColumn"> <tr> <td> <div class="pN">4087</div> <div class="G">Paṭiggahetvā sambuddho,</div> </td> </tr> <tr> <td> <div class="G">vipassī lokanāyako;</div> </td> </tr> <tr> <td> <div class="G">Upasiṅghi mahāvīro,</div> </td> </tr> <tr> <td> <div class="G">pekkhamānassa me sato.</div> </td> </tr> </table> </div>
</div>
<div class="q" id="p_20Ap1_4088"> <div class="divNumber">38.</div> <div class="p"> <table class="singleColumn"> <tr> <td> <div class="pN">4088</div> <div class="G">Pasannacitto sumano,</div> </td> </tr> <tr> <td> <div class="G">vanditvā dvipaduttamaṁ;</div> </td> </tr> <tr> <td> <div class="G">Añjaliṁ paggahetvāna,</div> </td> </tr> <tr> <td> <div class="G">puna pabbatamāruhiṁ.</div> </td> </tr> </table> </div>
</div>
<div class="q" id="p_20Ap1_4089"> <div class="divNumber">39.</div> <div class="p"> <table class="singleColumn"> <tr> <td> <div class="pN">4089</div> <div class="G">Ekanavutito kappe,</div> </td> </tr> <tr> <td> <div class="G">yaṁ pupphamabhipūjayiṁ;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">buddhapūjāyidaṁ phalaṁ.</div> </td> </tr> </table> </div>
</div>
<div class="q" id="p_20Ap1_4090"> <div class="divNumber">40.</div> <div class="p"> <table class="singleColumn"> <tr> <td> <div class="pN">4090</div> <div class="G">Paṭisambhidā catasso,</div> </td> </tr> <tr> <td> <div class="G">…pe…</div> </td> </tr> <tr> <td> <div class="G">kataṁ buddhassa sāsanaṁ”. (3213)</div> </td> </tr> </table> </div>
</div>
<div class="q" id="p_20Ap1_4091"> <div class="p">
<span class="pN">4091</span>Itthaṁ sudaṁ āyasmā saḷalapupphiyo thero imā gāthāyo abhāsitthāti. </div>
</div>
<div class="CENTER" id="p_20Ap1_4092">
<span class="pN">4092</span>Saḷalapupphiyattherassāpadānaṁ dasamaṁ.</div>
<div class="ENDH3" id="p_20Ap1_4093">
<span class="pN">4093</span>Mandāravapupphiyavaggo sattatiṁsatimo.</div>
<div class="SUMMARY" id="p_20Ap1_4094">
<span class="pN">4094</span><span class="firstLetter">T</span>assuddānaṁ</div>
<div class="q" id="p_20Ap1_4095"> <div class="p"> <table class="singleColumn"> <tr> <td> <div class="pN">4095</div> <div class="G">Mandāravañca kakkāru,</div> </td> </tr> <tr> <td> <div class="G">bhisakesarapupphiyo;</div> </td> </tr> <tr> <td> <div class="G">Aṅkolako kadambī ca,</div> </td> </tr> <tr> <td> <div class="G">uddālī ekacampako;</div> </td> </tr> <tr> <td> <div class="G">Timiraṁ saḷalañceva,</div> </td> </tr> <tr> <td> <div class="G">gāthā tālīsameva ca.</div> </td> </tr> </table> </div>
</div>
</html>

<html>
<div class="i">1.3.1 Micchattasutta</div>
<div class="h">Maggasaṁyutta</div>
<div class="h">Micchattavagga</div>
<div class="h">Micchattasutta</div>
<div class="q" id="p_14S5_88"> <div class="divNumber">21.</div> <div class="p">
<span class="pN">88</span>Sāvatthinidānaṁ. “Micchattañca vo, bhikkhave, desessāmi, sammattañca. Taṁ suṇātha. Katamañca, bhikkhave, micchattaṁ? Seyyathidaṁ— micchādiṭṭhi…pe… micchāsamādhi. Idaṁ vuccati, bhikkhave, micchattaṁ. Katamañca, bhikkhave, sammattaṁ? Seyyathidaṁ— sammādiṭṭhi…pe… sammāsamādhi. Idaṁ vuccati, bhikkhave, sammattan”ti. </div>
</div>
<div class="CENTER" id="p_14S5_89">
<span class="pN">89</span>Paṭhamaṁ.</div>
</html>

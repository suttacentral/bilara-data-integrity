<html>
<div class="i">2.1.1.4.9 Chattupāhanavagga</div>
<div class="h">Bhikkhunivibhaṅga</div>
<div class="h">Paṭhamabhāga</div>
<div class="h">Katthapaññattivāra</div>
<div class="h">Pācittiyakaṇḍa</div>
<div class="h">Chattupāhanavagga</div>
<div class="q" id="p_5V_809"> <div class="divNumber">226.</div> <div class="p">
<span class="pN">809</span>Chattupāhanaṁ dhārentiyā pācittiyaṁ kattha paññattanti? Sāvatthiyaṁ paññattaṁ. Kaṁ ārabbhāti? Chabbaggiyā bhikkhuniyo ārabbha. Kismiṁ vatthusminti? Chabbaggiyā bhikkhuniyo chattupāhanaṁ dhāresuṁ, tasmiṁ vatthusmiṁ. Ekā paññatti, ekā anupaññatti. Channaṁ āpattisamuṭṭhānānaṁ dvīhi samuṭṭhānehi samuṭṭhāti— eḷakalomake…pe…. (1) </div>
</div>
<div class="q" id="p_5V_810"> <div class="p">
<span class="pN">810</span>Yānena yāyantiyā pācittiyaṁ kattha paññattanti? Sāvatthiyaṁ paññattaṁ. Kaṁ ārabbhāti? Chabbaggiyā bhikkhuniyo ārabbha. Kismiṁ vatthusminti? Chabbaggiyā bhikkhuniyo yānena yāyiṁsu, tasmiṁ vatthusmiṁ. Ekā paññatti, ekā anupaññatti. Channaṁ āpattisamuṭṭhānānaṁ dvīhi samuṭṭhānehi samuṭṭhāti— eḷakalomake…pe…. (2) </div>
</div>
<div class="q" id="p_5V_811"> <div class="p">
<span class="pN">811</span>Saṅghāṇiṁ dhārentiyā pācittiyaṁ kattha paññattanti? Sāvatthiyaṁ paññattaṁ. Kaṁ ārabbhāti? Aññataraṁ bhikkhuniṁ ārabbha. Kismiṁ vatthusminti? Aññatarā bhikkhunī saṅghāṇiṁ dhāresi, tasmiṁ vatthusmiṁ. Ekā paññatti. Channaṁ āpattisamuṭṭhānānaṁ dvīhi samuṭṭhānehi samuṭṭhāti— eḷakalomake…pe…. (3) </div>
</div>
<div class="q" id="p_5V_812"> <div class="p">
<span class="pN">812</span>Itthālaṅkāraṁ dhārentiyā pācittiyaṁ kattha paññattanti? Sāvatthiyaṁ paññattaṁ. Kaṁ ārabbhāti? Chabbaggiyā bhikkhuniyo ārabbha. Kismiṁ vatthusminti? Chabbaggiyā bhikkhuniyo itthālaṅkāraṁ dhāresuṁ, tasmiṁ vatthusmiṁ. Ekā paññatti. Channaṁ āpattisamuṭṭhānānaṁ dvīhi samuṭṭhānehi samuṭṭhāti— eḷakalomake…pe…. (4) </div>
</div>
<div class="q" id="p_5V_813"> <div class="p">
<span class="pN">813</span>Gandhavaṇṇakena nahāyantiyā pācittiyaṁ kattha paññattanti? Sāvatthiyaṁ paññattaṁ. Kaṁ ārabbhāti? Chabbaggiyā bhikkhuniyo ārabbha. Kismiṁ vatthusminti? Chabbaggiyā bhikkhuniyo gandhavaṇṇakena nahāyiṁsu, tasmiṁ vatthusmiṁ. Ekā paññatti. Channaṁ āpattisamuṭṭhānānaṁ dvīhi samuṭṭhānehi samuṭṭhāti— eḷakalomake…pe…. (5) </div>
</div>
<div class="q" id="p_5V_814"> <div class="p">
<span class="pN">814</span>Vāsitakena piññākena nahāyantiyā pācittiyaṁ kattha paññattanti? Sāvatthiyaṁ paññattaṁ. Kaṁ ārabbhāti? Chabbaggiyā bhikkhuniyo ārabbha. Kismiṁ vatthusminti? Chabbaggiyā bhikkhuniyo vāsitakena piññākena nahāyiṁsu, tasmiṁ vatthusmiṁ. Ekā paññatti. Channaṁ āpattisamuṭṭhānānaṁ dvīhi samuṭṭhānehi samuṭṭhāti— eḷakalomake…pe…. (6) </div>
</div>
<div class="q" id="p_5V_815"> <div class="p">
<span class="pN">815</span>Bhikkhuniyā ummaddāpentiyā parimaddāpentiyā pācittiyaṁ kattha paññattanti? Sāvatthiyaṁ paññattaṁ. Kaṁ ārabbhāti? Sambahulā bhikkhuniyo ārabbha. Kismiṁ vatthusminti? Sambahulā bhikkhuniyo bhikkhuniyā ummaddāpesuṁ parimaddāpesuṁ, tasmiṁ vatthusmiṁ. Ekā paññatti. Channaṁ āpattisamuṭṭhānānaṁ dvīhi samuṭṭhānehi samuṭṭhāti— eḷakalomake…pe…. (7) </div>
</div>
<div class="q" id="p_5V_816"> <div class="p">
<span class="pN">816</span>Sikkhamānāya ummaddāpentiyā parimaddāpentiyā pācittiyaṁ kattha paññattanti? Sāvatthiyaṁ paññattaṁ. Kaṁ ārabbhāti? Sambahulā bhikkhuniyo ārabbha. Kismiṁ vatthusminti? Sambahulā bhikkhuniyo sikkhamānāya ummaddāpesuṁ parimaddāpesuṁ, tasmiṁ vatthusmiṁ. Ekā paññatti. Channaṁ āpattisamuṭṭhānānaṁ dvīhi samuṭṭhānehi samuṭṭhāti— eḷakalomake…pe…. (8) </div>
</div>
<div class="q" id="p_5V_817"> <div class="p">
<span class="pN">817</span>Sāmaṇeriyā ummaddāpentiyā parimaddāpentiyā pācittiyaṁ kattha paññattanti? Sāvatthiyaṁ paññattaṁ. Kaṁ ārabbhāti? Sambahulā bhikkhuniyo ārabbha. Kismiṁ vatthusminti? Sambahulā bhikkhuniyo sāmaṇeriyā ummaddāpesuṁ parimaddāpesuṁ, tasmiṁ vatthusmiṁ. Ekā paññatti. Channaṁ āpattisamuṭṭhānānaṁ dvīhi samuṭṭhānehi samuṭṭhāti— eḷakalomake…pe…. (9) </div>
</div>
<div class="q" id="p_5V_818"> <div class="p">
<span class="pN">818</span>Gihiniyā ummaddāpentiyā parimaddāpentiyā pācittiyaṁ kattha paññattanti? Sāvatthiyaṁ paññattaṁ. Kaṁ ārabbhāti? Sambahulā bhikkhuniyo ārabbha. Kismiṁ vatthusminti? Sambahulā bhikkhuniyo gihiniyā ummaddāpesuṁ parimaddāpesuṁ, tasmiṁ vatthusmiṁ. Ekā paññatti. Channaṁ āpattisamuṭṭhānānaṁ dvīhi samuṭṭhānehi samuṭṭhāti— eḷakalomake…pe…. (10) </div>
</div>
<div class="q" id="p_5V_819"> <div class="p">
<span class="pN">819</span>Bhikkhussa purato anāpucchā āsane nisīdantiyā pācittiyaṁ kattha paññattanti? Sāvatthiyaṁ paññattaṁ. Kaṁ ārabbhāti? Sambahulā bhikkhuniyo ārabbha. Kismiṁ vatthusminti? Sambahulā bhikkhuniyo bhikkhussa purato anāpucchā āsane nisīdiṁsu, tasmiṁ vatthusmiṁ. Ekā paññatti. Channaṁ āpattisamuṭṭhānānaṁ dvīhi samuṭṭhānehi samuṭṭhāti— kathinake…pe…. (11) </div>
</div>
<div class="q" id="p_5V_820"> <div class="p">
<span class="pN">820</span>Anokāsakataṁ bhikkhuṁ pañhaṁ pucchantiyā pācittiyaṁ kattha paññattanti? Sāvatthiyaṁ paññattaṁ. Kaṁ ārabbhāti? Sambahulā bhikkhuniyo ārabbha. Kismiṁ vatthusminti? Sambahulā bhikkhuniyo anokāsakataṁ bhikkhuṁ pañhaṁ pucchiṁsu, tasmiṁ vatthusmiṁ. Ekā paññatti. Channaṁ āpattisamuṭṭhānānaṁ dvīhi samuṭṭhānehi samuṭṭhāti— padasodhamme…pe…. (12) </div>
</div>
<div class="q" id="p_5V_821"> <div class="p">
<span class="pN">821</span>Asaṅkaccikāya gāmaṁ pavisantiyā pācittiyaṁ kattha paññattanti? Sāvatthiyaṁ paññattaṁ. Kaṁ ārabbhāti? Aññataraṁ bhikkhuniṁ ārabbha. Kismiṁ vatthusminti? Aññatarā bhikkhunī asaṅkaccikā gāmaṁ pāvisi, tasmiṁ vatthusmiṁ. Ekā paññatti. Channaṁ āpattisamuṭṭhānānaṁ dvīhi samuṭṭhānehi samuṭṭhāti— siyā kāyato samuṭṭhāti, na vācato na cittato; siyā kāyato ca cittato ca samuṭṭhāti, na vācato…pe…. (13) </div>
</div>
<div class="CENTER" id="p_5V_822">
<span class="pN">822</span>Chattupāhanavaggo navamo.<br> Navavaggakhuddakā niṭṭhitā.</div>
<div class="SUMMARY" id="p_5V_823">
<span class="pN">823</span><span class="firstLetter">T</span>assuddānaṁ</div>
<div class="q" id="p_5V_824"> <div class="p"> <table class="singleColumn"> <tr> <td> <div class="pN">824</div> <div class="G">Lasuṇaṁ saṁhare lomaṁ,</div> </td> </tr> <tr> <td> <div class="G">talamaṭṭhañca suddhikaṁ;</div> </td> </tr> <tr> <td> <div class="G">Bhuñjantāmakadhaññānaṁ,</div> </td> </tr> <tr> <td> <div class="G">dve vighāsena dassanā.</div> </td> </tr> </table> </div>
</div>
<div class="q" id="p_5V_825"> <div class="p"> <table class="singleColumn"> <tr> <td> <div class="pN">825</div> <div class="G">Andhakāre paṭicchanne,</div> </td> </tr> <tr> <td> <div class="G">ajjhokāse rathikāya ca;</div> </td> </tr> <tr> <td> <div class="G">Pure pacchā vikāle ca,</div> </td> </tr> <tr> <td> <div class="G">duggahi niraye vadhi.</div> </td> </tr> </table> </div>
</div>
<div class="q" id="p_5V_826"> <div class="p"> <table class="singleColumn"> <tr> <td> <div class="pN">826</div> <div class="G">Naggodakā visibbetvā,</div> </td> </tr> <tr> <td> <div class="G">pañcāhikaṁ saṅkamanīyaṁ;</div> </td> </tr> <tr> <td> <div class="G">Gaṇaṁ vibhaṅgasamaṇaṁ,</div> </td> </tr> <tr> <td> <div class="G">dubbalaṁ kathinena ca.</div> </td> </tr> </table> </div>
</div>
<div class="q" id="p_5V_827"> <div class="p"> <table class="singleColumn"> <tr> <td> <div class="pN">827</div> <div class="G">Ekamañcattharaṇena,</div> </td> </tr> <tr> <td> <div class="G">sañcicca sahajīvinī;</div> </td> </tr> <tr> <td> <div class="G">Datvā saṁsaṭṭhaanto ca,</div> </td> </tr> <tr> <td> <div class="G">tirovassaṁ na pakkame.</div> </td> </tr> </table> </div>
</div>
<div class="q" id="p_5V_828"> <div class="p"> <table class="singleColumn"> <tr> <td> <div class="pN">828</div> <div class="G">Rājā āsandi suttañca,</div> </td> </tr> <tr> <td> <div class="G">gihi vūpasamena ca;</div> </td> </tr> <tr> <td> <div class="G">Dade cīvarāvasathaṁ,</div> </td> </tr> <tr> <td> <div class="G">pariyāpuṇañca vācaye.</div> </td> </tr> </table> </div>
</div>
<div class="q" id="p_5V_829"> <div class="p"> <table class="singleColumn"> <tr> <td> <div class="pN">829</div> <div class="G">Ārāmakkosacaṇḍī ca,</div> </td> </tr> <tr> <td> <div class="G">bhuñjeyya kulamaccharī;</div> </td> </tr> <tr> <td> <div class="G">Vāse pavāraṇovādaṁ,</div> </td> </tr> <tr> <td> <div class="G">dve dhammā pasākhena ca.</div> </td> </tr> </table> </div>
</div>
<div class="q" id="p_5V_830"> <div class="p"> <table class="singleColumn"> <tr> <td> <div class="pN">830</div> <div class="G">Gabbhī pāyantī cha dhamme,</div> </td> </tr> <tr> <td> <div class="G">asammatūnadvādasa;</div> </td> </tr> <tr> <td> <div class="G">Paripuṇṇañca saṁghena,</div> </td> </tr> <tr> <td> <div class="G">saha vuṭṭhā cha pañca ca.</div> </td> </tr> </table> </div>
</div>
<div class="q" id="p_5V_831"> <div class="p"> <table class="singleColumn"> <tr> <td> <div class="pN">831</div> <div class="G">Kumārī dve ca saṁghena,</div> </td> </tr> <tr> <td> <div class="G">dvādasa sammatena ca;</div> </td> </tr> <tr> <td> <div class="G">Alaṁ sace ca dvevassaṁ,</div> </td> </tr> <tr> <td> <div class="G">saṁsaṭṭhā sāmikena ca.</div> </td> </tr> </table> </div>
</div>
<div class="q" id="p_5V_832"> <div class="p"> <table class="singleColumn"> <tr> <td> <div class="pN">832</div> <div class="G">Pārivāsikānuvassaṁ,</div> </td> </tr> <tr> <td> <div class="G">duve vuṭṭhāpanena ca;</div> </td> </tr> <tr> <td> <div class="G">Chattayānena saṅghāṇi,</div> </td> </tr> <tr> <td> <div class="G">itthālaṅkāravaṇṇake.</div> </td> </tr> </table> </div>
</div>
<div class="q" id="p_5V_833"> <div class="p"> <table class="singleColumn"> <tr> <td> <div class="pN">833</div> <div class="G">Piññākabhikkhunī ceva,</div> </td> </tr> <tr> <td> <div class="G">sikkhā ca sāmaṇerikā;</div> </td> </tr> <tr> <td> <div class="G">Gihi bhikkhussa purato,</div> </td> </tr> <tr> <td> <div class="G">anokāsaṁ saṅkaccikāti.</div> </td> </tr> </table> </div>
</div>
<div class="SUMMARY" id="p_5V_834">
<span class="pN">834</span><span class="firstLetter">T</span>esaṁ <span class="firstLetter">v</span>aggānaṁ <span class="firstLetter">u</span>ddānaṁ</div>
<div class="q" id="p_5V_835"> <div class="p"> <table class="singleColumn"> <tr> <td> <div class="pN">835</div> <div class="G">Lasuṇandhakārā nhānā,</div> </td> </tr> <tr> <td> <div class="G">tuvaṭṭā cittagārakā;</div> </td> </tr> <tr> <td> <div class="G">Ārāmaṁ gabbhinī ceva,</div> </td> </tr> <tr> <td> <div class="G">kumārī chattupāhanāti.</div> </td> </tr> </table> </div>
</div>
</html>

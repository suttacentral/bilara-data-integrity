<html>
<div class="i">5.15 Mogharājamāṇavapucchā</div>
<div class="h">Pārāyanavagga</div>
<div class="h">Mogharājamāṇavapucchā</div>
<div class="q" id="p_18Sn_1323"> <div class="divNumber">1123.</div> <div class="p"> <table class="singleColumn"> <tr> <td> <div class="pN">1323</div> <div class="G">“Dvāhaṁ sakkaṁ apucchissaṁ, <span class="gathaQuote">(iccāyasmā mogharājā)</span>
</div> </td> </tr> <tr> <td> <div class="G">Na me byākāsi cakkhumā;</div> </td> </tr> <tr> <td> <div class="G">Yāvatatiyañca devīsi,</div> </td> </tr> <tr> <td> <div class="G">Byākarotīti me sutaṁ. (1)</div> </td> </tr> </table> </div>
</div>
<div class="q" id="p_18Sn_1324"> <div class="divNumber">1124.</div> <div class="p"> <table class="singleColumn"> <tr> <td> <div class="pN">1324</div> <div class="G">Ayaṁ loko paro loko,</div> </td> </tr> <tr> <td> <div class="G">brahmaloko sadevako;</div> </td> </tr> <tr> <td> <div class="G">Diṭṭhiṁ te nābhijānāti,</div> </td> </tr> <tr> <td> <div class="G">gotamassa yasassino. (2)</div> </td> </tr> </table> </div>
</div>
<div class="q" id="p_18Sn_1325"> <div class="divNumber">1125.</div> <div class="p"> <table class="singleColumn"> <tr> <td> <div class="pN">1325</div> <div class="G">Evaṁ abhikkantadassāviṁ,</div> </td> </tr> <tr> <td> <div class="G">atthi pañhena āgamaṁ;</div> </td> </tr> <tr> <td> <div class="G">Kathaṁ lokaṁ avekkhantaṁ,</div> </td> </tr> <tr> <td> <div class="G">maccurājā na passati”. (3)</div> </td> </tr> </table> </div>
</div>
<div class="q" id="p_18Sn_1326"> <div class="divNumber">1126.</div> <div class="p"> <table class="singleColumn"> <tr> <td> <div class="pN">1326</div> <div class="G">“Suññato lokaṁ avekkhassu,</div> </td> </tr> <tr> <td> <div class="G">Mogharāja sadā sato;</div> </td> </tr> <tr> <td> <div class="G">Attānudiṭṭhiṁ ūhacca,</div> </td> </tr> <tr> <td> <div class="G">Evaṁ maccutaro siyā;</div> </td> </tr> <tr> <td> <div class="G">Evaṁ lokaṁ avekkhantaṁ,</div> </td> </tr> <tr> <td> <div class="G">Maccurājā na passatī”ti. (4)</div> </td> </tr> </table> </div>
</div>
<div class="CENTER" id="p_18Sn_1327">
<span class="pN">1327</span>Mogharājamāṇavapucchā pannarasamā.</div>
</html>

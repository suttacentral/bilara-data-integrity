<html>
<div class="i"> Vippayutta</div>
<div class="h">Mahantaraduka</div>
<div class="h">Upādinnaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Vippayutta</div>
<div class="q" id="p_38P2_3496"> <div class="divNumber">462.</div> <div class="p">
<span class="pN">3496</span>Upādinno dhammo upādinnassa dhammassa vippayuttapaccayena paccayo— sahajātaṁ, purejātaṁ, pacchājātaṁ. <span class="bold">Sahajātā</span>— paṭisandhikkhaṇe upādinnā khandhā kaṭattārūpānaṁ vippayuttapaccayena paccayo, khandhā vatthussa vippayuttapaccayena paccayo, vatthu khandhānaṁ vippayuttapaccayena paccayo. <span class="bold">Purejātaṁ</span>— cakkhāyatanaṁ cakkhuviññāṇassa…pe… kāyāyatanaṁ kāyaviññāṇassa…pe… vatthu upādinnānaṁ khandhānaṁ vippayuttapaccayena paccayo. <span class="bold">Pacchājātā</span>— upādinnā khandhā purejātassa imassa upādinnassa kāyassa vippayuttapaccayena paccayo. (1) </div>
</div>
<div class="q" id="p_38P2_3497"> <div class="p">
<span class="pN">3497</span>Upādinno dhammo anupādinnassa dhammassa vippayuttapaccayena paccayo— sahajātaṁ, purejātaṁ, pacchājātaṁ. <span class="bold">Sahajātā</span>— upādinnā khandhā cittasamuṭṭhānānaṁ rūpānaṁ vippayuttapaccayena paccayo. <span class="bold">Purejātaṁ</span>— vatthu anupādinnānaṁ khandhānaṁ vippayuttapaccayena paccayo. <span class="bold">Pacchājātā</span>— upādinnā khandhā purejātassa imassa anupādinnassa kāyassa vippayuttapaccayena paccayo. (2) </div>
</div>
<div class="q" id="p_38P2_3498"> <div class="p">
<span class="pN">3498</span>Upādinno dhammo upādinnassa ca anupādinnassa ca dhammassa vippayuttapaccayena paccayo. <span class="bold">Pacchājātā</span>— upādinnā khandhā purejātassa imassa upādinnassa ca anupādinnassa ca kāyassa vippayuttapaccayena paccayo. (3) </div>
</div>
<div class="q" id="p_38P2_3499"> <div class="divNumber">463.</div> <div class="p">
<span class="pN">3499</span>Anupādinno dhammo anupādinnassa dhammassa vippayuttapaccayena paccayo— sahajātaṁ, pacchājātaṁ. <span class="bold">Sahajātā</span>— anupādinnā khandhā cittasamuṭṭhānānaṁ rūpānaṁ vippayuttapaccayena paccayo. <span class="bold">Pacchājātā</span>— anupādinnā khandhā purejātassa imassa anupādinnassa kāyassa vippayuttapaccayena paccayo. (1) </div>
</div>
<div class="q" id="p_38P2_3500"> <div class="p">
<span class="pN">3500</span>Anupādinno dhammo upādinnassa dhammassa vippayuttapaccayena paccayo. <span class="bold">Pacchājātā</span>— anupādinnā khandhā purejātassa imassa upādinnassa kāyassa vippayuttapaccayena paccayo. (2) </div>
</div>
<div class="q" id="p_38P2_3501"> <div class="p">
<span class="pN">3501</span>Anupādinno dhammo upādinnassa ca anupādinnassa ca dhammassa vippayuttapaccayena paccayo. <span class="bold">Pacchājātā</span>— anupādinnā khandhā purejātassa imassa upādinnassa ca anupādinnassa ca kāyassa vippayuttapaccayena paccayo. (3) </div>
</div>
</html>

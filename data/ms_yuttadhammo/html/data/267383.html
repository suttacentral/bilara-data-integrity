<html>
<div class="i">25.9 Bimbijāliyattheraapadāna</div>
<div class="h">Tuvaradāyakavagga</div>
<div class="h">Bimbijāliyattheraapadāna</div>
<div class="q" id="p_20Ap1_3079"> <div class="divNumber">30.</div> <div class="p"> <table class="singleColumn"> <tr> <td> <div class="pN">3079</div> <div class="G">“Padumuttaro nāma jino,</div> </td> </tr> <tr> <td> <div class="G">sayambhū aggapuggalo;</div> </td> </tr> <tr> <td> <div class="G">Catusaccaṁ pakāseti,</div> </td> </tr> <tr> <td> <div class="G">dīpeti amataṁ padaṁ.</div> </td> </tr> </table> </div>
</div>
<div class="q" id="p_20Ap1_3080"> <div class="divNumber">31.</div> <div class="p"> <table class="singleColumn"> <tr> <td> <div class="pN">3080</div> <div class="G">Bimbijālakapupphāni,</div> </td> </tr> <tr> <td> <div class="G">puthu katvānahaṁ tadā;</div> </td> </tr> <tr> <td> <div class="G">Buddhassa abhiropesiṁ,</div> </td> </tr> <tr> <td> <div class="G">dvipadindassa tādino.</div> </td> </tr> </table> </div>
</div>
<div class="q" id="p_20Ap1_3081"> <div class="divNumber">32.</div> <div class="p"> <table class="singleColumn"> <tr> <td> <div class="pN">3081</div> <div class="G">Aṭṭhasaṭṭhimhito kappe,</div> </td> </tr> <tr> <td> <div class="G">caturo kiñjakesarā;</div> </td> </tr> <tr> <td> <div class="G">Sattaratanasampannā,</div> </td> </tr> <tr> <td> <div class="G">cakkavattī mahabbalā.</div> </td> </tr> </table> </div>
</div>
<div class="q" id="p_20Ap1_3082"> <div class="divNumber">33.</div> <div class="p"> <table class="singleColumn"> <tr> <td> <div class="pN">3082</div> <div class="G">Paṭisambhidā catasso,</div> </td> </tr> <tr> <td> <div class="G">…pe…</div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_3083"> <div class="p">
<span class="pN">3083</span>Itthaṁ sudaṁ āyasmā bimbijāliyo thero imā gāthāyo abhāsitthāti. </div>
</div>
<div class="CENTER" id="p_20Ap1_3084">
<span class="pN">3084</span>Bimbijāliyattherassāpadānaṁ navamaṁ.</div>
</html>

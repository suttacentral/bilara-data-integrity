<html>
<div class="i"> Upanissaya</div>
<div class="h">Piṭṭhiduka</div>
<div class="h">Dassanenapahātabbaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Upanissaya</div>
<div class="q" id="p_38P2_4103"> <div class="divNumber">19.</div> <div class="p">
<span class="pN">4103</span>Dassanena pahātabbo dhammo dassanena pahātabbassa dhammassa upanissayapaccayena paccayo— ārammaṇūpanissayo, anantarūpanissayo, pakatūpanissayo…pe…. <span class="bold">Pakatūpanissayo</span>— dassanena pahātabbaṁ rāgaṁ upanissāya pāṇaṁ hanati…pe… saṁghaṁ bhindati; dassanena pahātabbaṁ dosaṁ… mohaṁ… diṭṭhiṁ… patthanaṁ upanissāya pāṇaṁ hanati…pe… saṁghaṁ bhindati; dassanena pahātabbo rāgo…pe… patthanā dassanena pahātabbassa rāgassa…pe… patthanāya upanissayapaccayena paccayo. (1) </div>
</div>
<div class="q" id="p_38P2_4104"> <div class="p">
<span class="pN">4104</span>Dassanena pahātabbo dhammo nadassanena pahātabbassa dhammassa upanissayapaccayena paccayo— anantarūpanissayo, pakatūpanissayo…pe…. <span class="bold">Pakatūpanissayo</span>— dassanena pahātabbaṁ rāgaṁ upanissāya dānaṁ deti…pe… samāpattiṁ uppādeti dassanena pahātabbaṁ dosaṁ… mohaṁ… diṭṭhiṁ… patthanaṁ upanissāya dānaṁ deti…pe… samāpattiṁ uppādeti; dassanena pahātabbo rāgo…pe… patthanā saddhāya…pe… paññāya… nadassanena pahātabbassa rāgassa… dosassa… mohassa… mānassa… patthanāya… kāyikassa sukhassa…pe… phalasamāpattiyā upanissayapaccayena paccayo. (2) </div>
</div>
<div class="q" id="p_38P2_4105"> <div class="divNumber">20.</div> <div class="p">
<span class="pN">4105</span>Nadassanena pahātabbo dhammo nadassanena pahātabbassa dhammassa upanissayapaccayena paccayo— ārammaṇūpanissayo, anantarūpanissayo, pakatūpanissayo…pe…. <span class="bold">Pakatūpanissayo</span>— saddhaṁ upanissāya dānaṁ deti…pe… samāpattiṁ uppādeti, mānaṁ jappeti; sīlaṁ…pe… paññaṁ, nadassanena pahātabbaṁ rāgaṁ… dosaṁ… mohaṁ… mānaṁ… patthanaṁ… kāyikaṁ sukhaṁ…pe… senāsanaṁ upanissāya dānaṁ deti…pe… samāpattiṁ uppādeti, mānaṁ jappeti; saddhā…pe… paññā, nadassanena pahātabbo rāgo…pe… patthanā… kāyikaṁ sukhaṁ…pe… senāsanaṁ saddhāya…pe… paññāya nadassanena pahātabbassa rāgassa…pe… patthanāya… kāyikassa sukhassa… kāyikassa dukkhassa… maggassa, phalasamāpattiyā upanissayapaccayena paccayo. (2) </div>
</div>
<div class="q" id="p_38P2_4106"> <div class="p">
<span class="pN">4106</span>Nadassanena pahātabbo dhammo dassanena pahātabbassa dhammassa upanissayapaccayena paccayo— ārammaṇūpanissayo, anantarūpanissayo, pakatūpanissayo…pe…. <span class="bold">Pakatūpanissayo</span>— saddhaṁ upanissāya diṭṭhiṁ gaṇhāti; sīlaṁ…pe… paññaṁ upanissāya diṭṭhiṁ gaṇhāti, nadassanena pahātabbaṁ rāgaṁ… dosaṁ… mohaṁ… mānaṁ… patthanaṁ… kāyikaṁ sukhaṁ…pe… senāsanaṁ upanissāya pāṇaṁ hanati…pe… saṁghaṁ bhindati; saddhā…pe… senāsanaṁ dassanena pahātabbassa rāgassa… dosassa… mohassa… diṭṭhiyā… patthanāya upanissayapaccayena paccayo. (2) </div>
</div>
</html>

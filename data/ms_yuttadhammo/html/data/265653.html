<html>
<div class="i"> Nahetu</div>
<div class="h">Piṭṭhiduka</div>
<div class="h">Upekkhāsahagataduka</div>
<div class="h">Paṭiccavāra</div>
<div class="h">Paccayapaccanīya</div>
<div class="h">Vibhaṅgavāra</div>
<div class="h">Nahetu</div>
<div class="q" id="p_38P2_4469"> <div class="divNumber">179.</div> <div class="p">
<span class="pN">4469</span>Upekkhāsahagataṁ dhammaṁ paṭicca upekkhāsahagato dhammo uppajjati nahetupaccayā—  ahetukaṁ upekkhāsahagataṁ ekaṁ khandhaṁ paṭicca dve khandhā, dve khandhe…pe…  ahetukapaṭisandhikkhaṇe…pe…  vicikicchāsahagate uddhaccasahagate khandhe paṭicca vicikicchāsahagato uddhaccasahagato moho. Upekkhāsahagataṁ dhammaṁ paṭicca naupekkhāsahagato dhammo uppajjati nahetupaccayā—  ahetuke upekkhāsahagate khandhe paṭicca upekkhā cittasamuṭṭhānañca rūpaṁ; ahetukapaṭisandhikkhaṇe…pe… . Upekkhāsahagataṁ dhammaṁ paṭicca upekkhāsahagato ca naupekkhāsahagato ca dhammā uppajjanti nahetupaccayā—  ahetukaṁ upekkhāsahagataṁ ekaṁ khandhaṁ paṭicca dve khandhā upekkhā ca cittasamuṭṭhānañca rūpaṁ, dve khandhe…pe…  ahetukapaṭisandhikkhaṇe…pe… . (3) </div>
</div>
<div class="q" id="p_38P2_4470"> <div class="divNumber">180.</div> <div class="p">
<span class="pN">4470</span>Naupekkhāsahagataṁ dhammaṁ paṭicca naupekkhāsahagato dhammo uppajjati nahetupaccayā—  ahetukaṁ naupekkhāsahagataṁ ekaṁ khandhaṁ paṭicca tayo khandhā cittasamuṭṭhānañca rūpaṁ…pe…  dve khandhe…pe…  ahetukaṁ upekkhaṁ paṭicca cittasamuṭṭhānaṁ rūpaṁ; ahetukapaṭisandhikkhaṇe…pe…  upekkhaṁ paṭicca vatthu, vatthuṁ paṭicca upekkhā, ekaṁ mahābhūtaṁ…pe… . (Yāva asaññasattā.) (1) </div>
</div>
<div class="q" id="p_38P2_4471"> <div class="p">
<span class="pN">4471</span>Naupekkhāsahagataṁ dhammaṁ paṭicca upekkhāsahagato dhammo uppajjati nahetupaccayā—  ahetukaṁ upekkhaṁ paṭicca sampayuttakā khandhā; ahetukapaṭisandhikkhaṇe upekkhaṁ paṭicca sampayuttakā khandhā; ahetukapaṭisandhikkhaṇe vatthuṁ paṭicca upekkhāsahagatā khandhā; vicikicchāsahagataṁ uddhaccasahagataṁ upekkhaṁ paṭicca vicikicchāsahagato uddhaccasahagato moho. </div>
</div>
<div class="q" id="p_38P2_4472"> <div class="p">
<span class="pN">4472</span>Naupekkhāsahagataṁ dhammaṁ paṭicca upekkhāsahagato ca naupekkhāsahagato ca dhammā uppajjanti nahetupaccayā—  ahetukaṁ upekkhaṁ paṭicca sampayuttakā khandhā cittasamuṭṭhānañca rūpaṁ, ahetukaṁ upekkhaṁ paṭicca sampayuttakā khandhā, mahābhūte paṭicca cittasamuṭṭhānaṁ rūpaṁ; ahetukapaṭisandhikkhaṇe upekkhaṁ paṭicca sampayuttakā khandhā kaṭattā ca rūpaṁ, ahetukapaṭisandhikkhaṇe upekkhaṁ paṭicca sampayuttakā khandhā, mahābhūte paṭicca kaṭattārūpaṁ, ahetukapaṭisandhikkhaṇe vatthuṁ paṭicca upekkhāsahagatā khandhā, mahābhūte paṭicca kaṭattārūpaṁ, ahetukapaṭisandhikkhaṇe vatthuṁ paṭicca upekkhā ca sampayuttakā ca khandhā. (3) </div>
</div>
<div class="q" id="p_38P2_4473"> <div class="divNumber">181.</div> <div class="p">
<span class="pN">4473</span>Upekkhāsahagatañca naupekkhāsahagatañca dhammaṁ paṭicca upekkhāsahagato dhammo uppajjati nahetupaccayā—  ahetukaṁ upekkhāsahagataṁ ekaṁ khandhañca upekkhañca paṭicca dve khandhā, dve khandhe…pe…  ahetukapaṭisandhikkhaṇe upekkhāsahagataṁ ekaṁ khandhañca upekkhañca paṭicca dve khandhā, dve khandhe…pe…  ahetukapaṭisandhikkhaṇe upekkhāsahagataṁ ekaṁ khandhañca vatthuñca paṭicca dve khandhā; dve khandhe…pe…  vicikicchāsahagate uddhaccasahagate khandhe ca upekkhañca paṭicca vicikicchāsahagato uddhaccasahagato moho. </div>
</div>
<div class="q" id="p_38P2_4474"> <div class="p">
<span class="pN">4474</span>Upekkhāsahagatañca naupekkhāsahagatañca dhammaṁ paṭicca naupekkhāsahagato dhammo uppajjati nahetupaccayā—  ahetuke upekkhāsahagate khandhe ca upekkhañca paṭicca cittasamuṭṭhānaṁ rūpaṁ, ahetuke upekkhāsahagate khandhe ca mahābhūte ca paṭicca cittasamuṭṭhānaṁ rūpaṁ; ahetukapaṭisandhikkhaṇe upekkhāsahagate khandhe ca upekkhañca paṭicca kaṭattārūpaṁ, ahetukapaṭisandhikkhaṇe upekkhāsahagate khandhe ca mahābhūte ca paṭicca kaṭattārūpaṁ, ahetukapaṭisandhikkhaṇe upekkhāsahagate khandhe ca vatthuñca paṭicca upekkhā. (2) </div>
</div>
<div class="q" id="p_38P2_4475"> <div class="p">
<span class="pN">4475</span>Upekkhāsahagatañca naupekkhāsahagatañca dhammaṁ paṭicca upekkhāsahagato ca naupekkhāsahagato ca dhammā uppajjanti nahetupaccayā—  ahetukaṁ upekkhāsahagataṁ ekaṁ khandhañca upekkhañca paṭicca dve khandhā cittasamuṭṭhānañca rūpaṁ, dve khandhe…pe…  ahetukaṁ upekkhāsahagataṁ ekaṁ khandhañca upekkhañca paṭicca dve khandhā, dve khandhe…pe…  ahetuke upekkhāsahagate khandhe ca upekkhañca mahābhūte ca paṭicca cittasamuṭṭhānaṁ rūpaṁ; ahetukapaṭisandhikkhaṇe upekkhāsahagataṁ ekaṁ khandhañca upekkhañca paṭicca dve khandhā kaṭattā ca rūpaṁ, dve khandhe…pe…  ahetukapaṭisandhikkhaṇe upekkhāsahagataṁ ekaṁ khandhañca upekkhañca paṭicca dve khandhā, dve khandhe…pe…  ahetuke upekkhāsahagate khandhe ca upekkhañca mahābhūte ca paṭicca kaṭattārūpaṁ; ahetukapaṭisandhikkhaṇe upekkhāsahagataṁ ekaṁ khandhañca vatthuñca paṭicca dve khandhā upekkhā ca, dve khandhe…pe…  (Saṁkhittaṁ.) (3) </div>
</div>
</html>

<html>
<div class="i">1.1.1.3 Ajjhattānattasutta</div>
<div class="h">Saḷāyatanasaṁyutta</div>
<div class="h">Paṭhamapaṇṇāsaka</div>
<div class="h">Aniccavagga</div>
<div class="h">Ajjhattānattasutta</div>
<div class="q" id="p_13S4_7"> <div class="divNumber">3.</div> <div class="p">
<span class="pN">7</span>“Cakkhuṁ, bhikkhave, anattā. Yadanattā taṁ ‘netaṁ mama, nesohamasmi, na meso attā’ti evametaṁ yathābhūtaṁ sammappaññāya daṭṭhabbaṁ. Sotaṁ anattā…pe… ghānaṁ anattā… jivhā anattā… kāyo anattā… mano anattā. Yadanattā taṁ ‘netaṁ mama, nesohamasmi, na meso attā’ti evametaṁ yathābhūtaṁ sammappaññāya daṭṭhabbaṁ. Evaṁ passaṁ…pe… nāparaṁ itthattāyāti pajānātī”ti. </div>
</div>
<div class="CENTER" id="p_13S4_8">
<span class="pN">8</span>Tatiyaṁ.</div>
</html>

<html>
<div class="i"> Hetu</div>
<div class="h">Mahantaraduka</div>
<div class="h">Upādinnaduka</div>
<div class="h">Paṭiccavāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Hetu</div>
<div class="q" id="p_38P2_3374"> <div class="divNumber">416.</div> <div class="p">
<span class="pN">3374</span>Upādinnaṁ dhammaṁ paṭicca upādinno dhammo uppajjati hetupaccayā— upādinnaṁ ekaṁ khandhaṁ paṭicca tayo khandhā…pe… dve khandhe…pe… paṭisandhikkhaṇe upādinnaṁ ekaṁ khandhaṁ paṭicca tayo khandhā kaṭattā ca rūpaṁ…pe… dve khandhe…pe… khandhe paṭicca vatthu, vatthuṁ paṭicca khandhā, ekaṁ mahābhūtaṁ…pe… mahābhūte paṭicca kaṭattārūpaṁ upādārūpaṁ. (1) </div>
</div>
<div class="q" id="p_38P2_3375"> <div class="p">
<span class="pN">3375</span>Upādinnaṁ dhammaṁ paṭicca anupādinno dhammo uppajjati hetupaccayā— upādinne khandhe paṭicca cittasamuṭṭhānaṁ rūpaṁ. (2) </div>
</div>
<div class="q" id="p_38P2_3376"> <div class="p">
<span class="pN">3376</span>Upādinnaṁ dhammaṁ paṭicca upādinno ca anupādinno ca dhammā uppajjanti hetupaccayā— upādinnaṁ ekaṁ khandhaṁ paṭicca tayo khandhā cittasamuṭṭhānañca rūpaṁ…pe… dve khandhe…pe…. (3) </div>
</div>
<div class="q" id="p_38P2_3377"> <div class="p">
<span class="pN">3377</span>Anupādinnaṁ dhammaṁ paṭicca anupādinno dhammo uppajjati hetupaccayā— anupādinnaṁ ekaṁ khandhaṁ paṭicca tayo khandhā cittasamuṭṭhānañca rūpaṁ…pe… dve khandhe…pe… ekaṁ mahābhūtaṁ paṭicca…pe… mahābhūte paṭicca cittasamuṭṭhānaṁ rūpaṁ upādārūpaṁ. (1) </div>
</div>
<div class="q" id="p_38P2_3378"> <div class="p">
<span class="pN">3378</span>Upādinnañca anupādinnañca dhammaṁ paṭicca anupādinno dhammo uppajjati hetupaccayā— upādinne khandhe ca mahābhūte ca paṭicca cittasamuṭṭhānaṁ rūpaṁ. (1) </div>
</div>
</html>

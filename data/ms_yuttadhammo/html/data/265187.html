<html>
<div class="i"> Atthi</div>
<div class="h">Mahantaraduka</div>
<div class="h">Sārammaṇaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Atthi</div>
<div class="q" id="p_38P2_2403"> <div class="divNumber">41.</div> <div class="p">
<span class="pN">2403</span>Sārammaṇo dhammo sārammaṇassa dhammassa atthipaccayena paccayo—  sārammaṇo eko khandho tiṇṇannaṁ khandhānaṁ atthipaccayena paccayo…pe…  dve khandhā…pe…  paṭisandhikkhaṇe…pe… . (1) </div>
</div>
<div class="q" id="p_38P2_2404"> <div class="p">
<span class="pN">2404</span>Sārammaṇo dhammo anārammaṇassa dhammassa atthipaccayena paccayo—  sahajātaṁ, pacchājātaṁ. (Saṁkhittaṁ.) (2) </div>
</div>
<div class="q" id="p_38P2_2405"> <div class="p">
<span class="pN">2405</span>Sārammaṇo dhammo sārammaṇassa ca anārammaṇassa ca dhammassa atthipaccayena paccayo. (Paṭiccasadisaṁ.) (3) </div>
</div>
<div class="q" id="p_38P2_2406"> <div class="divNumber">42.</div> <div class="p">
<span class="pN">2406</span>Anārammaṇo dhammo anārammaṇassa dhammassa atthipaccayena paccayo—  sahajātaṁ, āhāraṁ, indriyaṁ. <span class="bold">Sahajātaṁ</span>—  ekaṁ mahābhūtaṁ…pe… . (Yāva asaññasattā.) (1) </div>
</div>
<div class="q" id="p_38P2_2407"> <div class="p">
<span class="pN">2407</span>Anārammaṇo dhammo sārammaṇassa dhammassa atthipaccayena paccayo—  sahajātaṁ, purejātaṁ. <span class="bold">Sahajātaṁ</span>—  paṭisandhikkhaṇe vatthu sārammaṇānaṁ khandhānaṁ atthipaccayena paccayo. <span class="bold">Purejātaṁ</span>—  cakkhuṁ…pe…  vatthuṁ aniccato…pe…  domanassaṁ uppajjati; dibbena cakkhunā rūpaṁ passati, dibbāya sotadhātuyā saddaṁ suṇāti. Rūpāyatanaṁ cakkhuviññāṇassa…pe…  phoṭṭhabbāyatanaṁ kāyaviññāṇassa…pe…  cakkhāyatanaṁ cakkhuviññāṇassa…pe…  kāyāyatanaṁ kāyaviññāṇassa…pe…  vatthu sārammaṇānaṁ khandhānaṁ atthipaccayena paccayo. (2) </div>
</div>
<div class="q" id="p_38P2_2408"> <div class="divNumber">43.</div> <div class="p">
<span class="pN">2408</span>Sārammaṇo ca anārammaṇo ca dhammā sārammaṇassa dhammassa atthipaccayena paccayo—  sahajātaṁ, purejātaṁ. <span class="bold">Sahajāto</span>—  cakkhuviññāṇasahagato eko khandho ca cakkhāyatanañca tiṇṇannaṁ khandhānaṁ atthipaccayena paccayo…pe…  dve khandhā ca…pe…  kāyaviññāṇasahagato eko khandho ca kāyāyatanañca tiṇṇannaṁ khandhānaṁ atthipaccayena paccayo…pe…  dve khandhā ca…pe…  sārammaṇo eko khandho ca vatthu ca tiṇṇannaṁ khandhānaṁ atthipaccayena paccayo…pe…  dve khandhā ca…pe…  paṭisandhikkhaṇe…pe… . (1) </div>
</div>
<div class="q" id="p_38P2_2409"> <div class="p">
<span class="pN">2409</span>Sārammaṇo ca anārammaṇo ca dhammā anārammaṇassa dhammassa atthipaccayena paccayo—  sahajātaṁ, pacchājātaṁ, āhāraṁ, indriyaṁ. <span class="bold">Sahajātā</span>—  sārammaṇā khandhā ca mahābhūtā ca cittasamuṭṭhānānaṁ rūpānaṁ atthipaccayena paccayo; paṭisandhikkhaṇe…pe… . <span class="bold">Pacchājātā</span>—  sārammaṇā khandhā ca kabaḷīkāro āhāro ca imassa kāyassa atthipaccayena paccayo. <span class="bold">Pacchājātā</span>—  sārammaṇā khandhā ca rūpajīvitindriyañca kaṭattārūpānaṁ atthipaccayena paccayo. (2) </div>
</div>
</html>

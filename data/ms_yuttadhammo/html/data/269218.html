<html>
<div class="i">4.3.5 Godharājajātaka</div>
<div class="h">Catukkanipāta</div>
<div class="h">Kuṭidūsakavagga</div>
<div class="h">Godharājajātaka</div>
<div class="q" id="p_22J_1007"> <div class="divNumber">97.</div> <div class="p"> <table class="singleColumn"> <tr> <td> <div class="pN">1007</div> <div class="G">“Samaṇaṁ taṁ maññamāno,</div> </td> </tr> <tr> <td> <div class="G">upagacchimasaññataṁ;</div> </td> </tr> <tr> <td> <div class="G">So maṁ daṇḍena pāhāsi,</div> </td> </tr> <tr> <td> <div class="G">yathā assamaṇo tathā”.</div> </td> </tr> </table> </div>
</div>
<div class="q" id="p_22J_1008"> <div class="divNumber">98.</div> <div class="p"> <table class="singleColumn"> <tr> <td> <div class="pN">1008</div> <div class="G">“Kiṁ te jaṭāhi dummedha,</div> </td> </tr> <tr> <td> <div class="G">kiṁ te ajinasāṭiyā;</div> </td> </tr> <tr> <td> <div class="G">Abbhantaraṁ te gahanaṁ,</div> </td> </tr> <tr> <td> <div class="G">bāhiraṁ parimajjasi”.</div> </td> </tr> </table> </div>
</div>
<div class="q" id="p_22J_1009"> <div class="divNumber">99.</div> <div class="p"> <table class="singleColumn"> <tr> <td> <div class="pN">1009</div> <div class="G">“Ehi godha nivattassu,</div> </td> </tr> <tr> <td> <div class="G">bhuñja sālīnamodanaṁ;</div> </td> </tr> <tr> <td> <div class="G">Telaṁ loṇañca me atthi,</div> </td> </tr> <tr> <td> <div class="G">pahūtaṁ mayha pipphali.</div> </td> </tr> </table> </div>
</div>
<div class="q" id="p_22J_1010"> <div class="divNumber">100.</div> <div class="p"> <table class="singleColumn"> <tr> <td> <div class="pN">1010</div> <div class="G">Esa bhiyyo pavekkhāmi,</div> </td> </tr> <tr> <td> <div class="G">vammikaṁ sataporisaṁ;</div> </td> </tr> <tr> <td> <div class="G">Telaṁ loṇañca kittesi,</div> </td> </tr> <tr> <td> <div class="G">ahitaṁ mayha pipphalī”ti.</div> </td> </tr> </table> </div>
</div>
<div class="CENTER" id="p_22J_1011">
<span class="pN">1011</span>Godharājajātakaṁ pañcamaṁ.</div>
</html>

<html>
<div class="i"> Anantara</div>
<div class="h">Parāmāsagocchaka</div>
<div class="h">Parāmāsaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Anantara</div>
<div class="q" id="p_38P2_2169"> <div class="divNumber">23.</div> <div class="p">
<span class="pN">2169</span>Parāmāso dhammo parāmāsassa dhammassa anantarapaccayena paccayo—  purimo purimo parāmāso pacchimassa pacchimassa parāmāsassa anantarapaccayena paccayo. (Mūlaṁ kātabbaṁ.) Purimo purimo parāmāso pacchimānaṁ pacchimānaṁ noparāmāsānaṁ khandhānaṁ anantarapaccayena paccayo; parāmāso vuṭṭhānassa anantarapaccayena paccayo. (Mūlaṁ kātabbaṁ.) Purimo purimo parāmāso pacchimassa pacchimassa parāmāsassa sampayuttakānañca khandhānaṁ anantarapaccayena paccayo. (3) </div>
</div>
<div class="q" id="p_38P2_2170"> <div class="divNumber">24.</div> <div class="p">
<span class="pN">2170</span>Noparāmāso dhammo noparāmāsassa dhammassa anantarapaccayena paccayo—  purimā purimā noparāmāsā khandhā pacchimānaṁ pacchimānaṁ noparāmāsānaṁ khandhānaṁ anantarapaccayena paccayo…pe…  anulomaṁ phalasamāpattiyā anantarapaccayena paccayo. (Mūlaṁ kātabbaṁ.) Purimā purimā noparāmāsā khandhā pacchimassa pacchimassa parāmāsassa anantarapaccayena paccayo; āvajjanā parāmāsassa anantarapaccayena paccayo. (Mūlaṁ kātabbaṁ.) Purimā purimā noparāmāsā khandhā pacchimassa pacchimassa parāmāsassa ca sampayuttakānañca khandhānaṁ anantarapaccayena paccayo; āvajjanā parāmāsassa ca sampayuttakānañca khandhānaṁ anantarapaccayena paccayo. (3) </div>
</div>
<div class="q" id="p_38P2_2171"> <div class="divNumber">25.</div> <div class="p">
<span class="pN">2171</span>Parāmāso ca noparāmāso ca dhammā parāmāsassa dhammassa anantarapaccayena paccayo—  purimo purimo parāmāso ca sampayuttakā ca khandhā pacchimassa pacchimassa parāmāsassa anantarapaccayena paccayo. (Mūlaṁ kātabbaṁ.) Purimo purimo parāmāso ca sampayuttakā ca khandhā pacchimānaṁ pacchimānaṁ noparāmāsānaṁ khandhānaṁ anantarapaccayena paccayo; parāmāso ca sampayuttakā ca khandhā vuṭṭhānassa anantarapaccayena paccayo. (Mūlaṁ kātabbaṁ.) Purimo purimo parāmāso ca sampayuttakā ca khandhā pacchimassa pacchimassa parāmāsassa sampayuttakānañca khandhānaṁ anantarapaccayena paccayo. (3) </div>
</div>
</html>

<html>
<div class="i">1.3.1 </div>
<div class="h">Paṭhamapaṇṇāsaka</div>
<div class="h">Bālavagga</div>
<div class="h"></div>
<div class="q" id="p_15A2_54"> <div class="divNumber">22.</div> <div class="p">
<span class="pN">54</span>“Dveme, bhikkhave, bālā. Katame dve? Yo ca accayaṁ accayato na passati, yo ca accayaṁ desentassa yathādhammaṁ nappaṭiggaṇhāti. Ime kho, bhikkhave, dve bālāti. </div>
</div>
<div class="q" id="p_15A2_55"> <div class="p">
<span class="pN">55</span>Dveme, bhikkhave, paṇḍitā. Katame dve? Yo ca accayaṁ accayato passati, yo ca accayaṁ desentassa yathādhammaṁ paṭiggaṇhāti. Ime kho, bhikkhave, dve paṇḍitā”ti. </div>
</div>
</html>

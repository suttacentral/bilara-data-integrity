<html>
<div class="i">2.1.1.1 Anulomapuggala</div>
<div class="h">Pavattivāra</div>
<div class="h">Uppādavāra</div>
<div class="h">Paccuppannavāra</div>
<div class="h">Anulomapuggala</div>
<div class="q" id="p_33Y5_220"> <div class="divNumber">27.</div> <div class="p">
<span class="pN">220</span>» Yassa dukkhasaccaṁ uppajjati tassa samudayasaccaṁ uppajjatīti? </div>
</div>
<div class="q" id="p_33Y5_221"> <div class="p">
<span class="pN">221</span>Sabbesaṁ upapajjantānaṁ pavatte taṇhāvippayuttacittassa uppādakkhaṇe tesaṁ dukkhasaccaṁ uppajjati, no ca tesaṁ samudayasaccaṁ uppajjati. Taṇhāya uppādakkhaṇe tesaṁ dukkhasaccañca uppajjati samudayasaccañca uppajjati. </div>
</div>
<div class="q" id="p_33Y5_222"> <div class="p">
<span class="pN">222</span>« Yassa vā pana samudayasaccaṁ uppajjati tassa dukkhasaccaṁ uppajjatīti? Āmantā. </div>
</div>
<div class="q" id="p_33Y5_223"> <div class="p">
<span class="pN">223</span>» Yassa dukkhasaccaṁ uppajjati tassa maggasaccaṁ uppajjatīti? </div>
</div>
<div class="q" id="p_33Y5_224"> <div class="p">
<span class="pN">224</span>Sabbesaṁ upapajjantānaṁ pavatte maggavippayuttacittassa uppādakkhaṇe tesaṁ dukkhasaccaṁ uppajjati, no ca tesaṁ maggasaccaṁ uppajjati. Pañcavokāre maggassa uppādakkhaṇe tesaṁ dukkhasaccañca uppajjati maggasaccañca uppajjati. </div>
</div>
<div class="q" id="p_33Y5_225"> <div class="p">
<span class="pN">225</span>« Yassa vā pana maggasaccaṁ uppajjati tassa dukkhasaccaṁ uppajjatīti? </div>
</div>
<div class="q" id="p_33Y5_226"> <div class="p">
<span class="pN">226</span>Arūpe maggassa uppādakkhaṇe tesaṁ maggasaccaṁ uppajjati, no ca tesaṁ dukkhasaccaṁ uppajjati. Pañcavokāre maggassa uppādakkhaṇe tesaṁ maggasaccañca uppajjati dukkhasaccañca uppajjati. </div>
</div>
<div class="q" id="p_33Y5_227"> <div class="divNumber">28.</div> <div class="p">
<span class="pN">227</span>» Yassa samudayasaccaṁ uppajjati tassa maggasaccaṁ uppajjatīti? No. </div>
</div>
<div class="q" id="p_33Y5_228"> <div class="p">
<span class="pN">228</span>« Yassa vā pana maggasaccaṁ uppajjati tassa samudayasaccaṁ uppajjatīti? No. </div>
</div>
</html>

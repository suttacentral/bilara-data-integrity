<html>
<div class="i">2.1.5.3 Anulomapuggalokāsa</div>
<div class="h">Pavattivāra</div>
<div class="h">Uppādavāra</div>
<div class="h">Paccuppannānāgatavāra</div>
<div class="h">Anulomapuggalokāsa</div>
<div class="q" id="p_33Y2_600"> <div class="divNumber">84.</div> <div class="p">
<span class="pN">600</span>»  Yassa yattha rūpakkhandho uppajjati tassa tattha vedanākkhandho uppajjissatīti? </div>
</div>
<div class="q" id="p_33Y2_601"> <div class="p">
<span class="pN">601</span>Pacchimabhavikānaṁ pañcavokāraṁ upapajjantānaṁ asaññasattaṁ upapajjantānaṁ tesaṁ tattha rūpakkhandho uppajjati, no ca tesaṁ tattha vedanākkhandho uppajjissati. Itaresaṁ pañcavokāraṁ upapajjantānaṁ tesaṁ tattha rūpakkhandho ca uppajjati vedanākkhandho ca uppajjissati. </div>
</div>
<div class="q" id="p_33Y2_602"> <div class="p">
<span class="pN">602</span>«  Yassa vā pana yattha vedanākkhandho uppajjissati tassa tattha rūpakkhandho uppajjatīti? </div>
</div>
<div class="q" id="p_33Y2_603"> <div class="p">
<span class="pN">603</span>Pañcavokārā cavantānaṁ arūpānaṁ tesaṁ tattha vedanākkhandho uppajjissati, no ca tesaṁ tattha rūpakkhandho uppajjati. Pañcavokāraṁ upapajjantānaṁ tesaṁ tattha vedanākkhandho ca uppajjissati rūpakkhandho ca uppajjati. </div>
</div>
<div class="q" id="p_33Y2_604"> <div class="divNumber">85.</div> <div class="p">
<span class="pN">604</span>»  Yassa yattha vedanākkhandho uppajjati tassa tattha saññākkhandho uppajjissatīti? </div>
</div>
<div class="q" id="p_33Y2_605"> <div class="p">
<span class="pN">605</span>Pacchimabhavikānaṁ upapajjantānaṁ tesaṁ tattha vedanākkhandho uppajjati, no ca tesaṁ tattha saññākkhandho uppajjissati. Itaresaṁ catuvokāraṁ pañcavokāraṁ upapajjantānaṁ tesaṁ tattha vedanākkhandho ca uppajjati saññākkhandho ca uppajjissati. </div>
</div>
<div class="q" id="p_33Y2_606"> <div class="p">
<span class="pN">606</span>«  Yassa vā pana yattha saññākkhandho uppajjissati tassa tattha vedanākkhandho uppajjatīti? </div>
</div>
<div class="q" id="p_33Y2_607"> <div class="p">
<span class="pN">607</span>Catuvokārā pañcavokārā cavantānaṁ tesaṁ tattha saññākkhandho uppajjissati, no ca tesaṁ tattha vedanākkhandho uppajjati. Catuvokāraṁ pañcavokāraṁ upapajjantānaṁ tesaṁ tattha saññākkhandho ca uppajjissati vedanākkhandho ca uppajjati. </div>
</div>
</html>

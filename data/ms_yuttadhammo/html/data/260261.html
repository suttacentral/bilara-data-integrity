<html>
<div class="i">2.1.2.4 Uppādavāra</div>
<div class="h">Niddesa</div>
<div class="h">Suddhacittasāmañña</div>
<div class="h">Dhammavāra</div>
<div class="h">Uppādavāra</div>
<div class="q" id="p_34Y8_396"> <div class="divNumber">87.</div> <div class="p">
<span class="pN">396</span>»  Yaṁ cittaṁ uppajjati taṁ cittaṁ uppajjitthāti? No. </div>
</div>
<div class="q" id="p_34Y8_397"> <div class="p">
<span class="pN">397</span>«  Yaṁ vā pana cittaṁ uppajjittha taṁ cittaṁ uppajjatīti? No. </div>
</div>
<div class="q" id="p_34Y8_398"> <div class="p">
<span class="pN">398</span>»  Yaṁ cittaṁ na uppajjati taṁ cittaṁ na uppajjitthāti? </div>
</div>
<div class="q" id="p_34Y8_399"> <div class="p">
<span class="pN">399</span>Atītaṁ cittaṁ na uppajjati, no ca taṁ cittaṁ na uppajjittha. Bhaṅgakkhaṇe anāgatañca cittaṁ na ceva uppajjati na ca uppajjittha. </div>
</div>
<div class="q" id="p_34Y8_400"> <div class="p">
<span class="pN">400</span>«  Yaṁ vā pana cittaṁ na uppajjittha taṁ cittaṁ na uppajjatīti? </div>
</div>
<div class="q" id="p_34Y8_401"> <div class="p">
<span class="pN">401</span>Uppādakkhaṇe cittaṁ na uppajjittha, no ca taṁ cittaṁ na uppajjati. Bhaṅgakkhaṇe anāgatañca cittaṁ na ceva uppajjittha na ca uppajjati. </div>
</div>
<div class="q" id="p_34Y8_402"> <div class="divNumber">88.</div> <div class="p">
<span class="pN">402</span>»  Yaṁ cittaṁ uppajjati taṁ cittaṁ uppajjissatīti? No. </div>
</div>
<div class="q" id="p_34Y8_403"> <div class="p">
<span class="pN">403</span>«  Yaṁ vā pana cittaṁ uppajjissati taṁ cittaṁ uppajjatīti? No. </div>
</div>
<div class="q" id="p_34Y8_404"> <div class="p">
<span class="pN">404</span>»  Yaṁ cittaṁ na uppajjati taṁ cittaṁ na uppajjissatīti? </div>
</div>
<div class="q" id="p_34Y8_405"> <div class="p">
<span class="pN">405</span>Anāgataṁ cittaṁ na uppajjati, no ca taṁ cittaṁ na uppajjissati. Bhaṅgakkhaṇe atītañca cittaṁ na ceva uppajjati na ca uppajjissati. </div>
</div>
<div class="q" id="p_34Y8_406"> <div class="p">
<span class="pN">406</span>«  Yaṁ vā pana cittaṁ na uppajjissati taṁ cittaṁ na uppajjatīti? </div>
</div>
<div class="q" id="p_34Y8_407"> <div class="p">
<span class="pN">407</span>Uppādakkhaṇe cittaṁ na uppajjissati, no ca taṁ cittaṁ na uppajjati. Bhaṅgakkhaṇe atītañca cittaṁ na ceva uppajjissati na ca uppajjati. </div>
</div>
<div class="q" id="p_34Y8_408"> <div class="divNumber">89.</div> <div class="p">
<span class="pN">408</span>»  Yaṁ cittaṁ uppajjittha taṁ cittaṁ uppajjissatīti? No. </div>
</div>
<div class="q" id="p_34Y8_409"> <div class="p">
<span class="pN">409</span>«  Yaṁ vā pana cittaṁ uppajjissati taṁ cittaṁ uppajjitthāti? No. </div>
</div>
<div class="q" id="p_34Y8_410"> <div class="p">
<span class="pN">410</span>»  Yaṁ cittaṁ na uppajjittha taṁ cittaṁ na uppajjissatīti? </div>
</div>
<div class="q" id="p_34Y8_411"> <div class="p">
<span class="pN">411</span>Anāgataṁ cittaṁ na uppajjittha, no ca taṁ cittaṁ na uppajjissati. Paccuppannaṁ cittaṁ na ceva uppajjittha na ca uppajjissati. </div>
</div>
<div class="q" id="p_34Y8_412"> <div class="p">
<span class="pN">412</span>«  Yaṁ vā pana cittaṁ na uppajjissati taṁ cittaṁ na uppajjitthāti? </div>
</div>
<div class="q" id="p_34Y8_413"> <div class="p">
<span class="pN">413</span>Atītaṁ cittaṁ na uppajjissati, no ca taṁ cittaṁ na uppajjittha. Paccuppannaṁ cittaṁ na ceva uppajjissati na ca uppajjittha. </div>
</div>
</html>

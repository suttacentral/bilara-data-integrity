<html>
<div class="i">34.8 Uttareyyadāyakattheraapadāna</div>
<div class="h">Gandhodakavagga</div>
<div class="h">Uttareyyadāyakattheraapadāna</div>
<div class="q" id="p_20Ap1_3818"> <div class="divNumber">90.</div> <div class="p"> <table class="singleColumn"> <tr> <td> <div class="pN">3818</div> <div class="G">“Nagare haṁsavatiyā,</div> </td> </tr> <tr> <td> <div class="G">ahosiṁ brāhmaṇo tadā;</div> </td> </tr> <tr> <td> <div class="G">Ajjhāyako mantadharo,</div> </td> </tr> <tr> <td> <div class="G">tiṇṇaṁ vedāna pāragū.</div> </td> </tr> </table> </div>
</div>
<div class="q" id="p_20Ap1_3819"> <div class="divNumber">91.</div> <div class="p"> <table class="singleColumn"> <tr> <td> <div class="pN">3819</div> <div class="G">Purakkhato sasissehi,</div> </td> </tr> <tr> <td> <div class="G">jātimā ca susikkhito;</div> </td> </tr> <tr> <td> <div class="G">Toyābhisecanatthāya,</div> </td> </tr> <tr> <td> <div class="G">nagarā nikkhamiṁ tadā.</div> </td> </tr> </table> </div>
</div>
<div class="q" id="p_20Ap1_3820"> <div class="divNumber">92.</div> <div class="p"> <table class="singleColumn"> <tr> <td> <div class="pN">3820</div> <div class="G">Padumuttaro nāma jino,</div> </td> </tr> <tr> <td> <div class="G">sabbadhammāna pāragū;</div> </td> </tr> <tr> <td> <div class="G">Khīṇāsavasahassehi,</div> </td> </tr> <tr> <td> <div class="G">pāvisī nagaraṁ jino.</div> </td> </tr> </table> </div>
</div>
<div class="q" id="p_20Ap1_3821"> <div class="divNumber">93.</div> <div class="p"> <table class="singleColumn"> <tr> <td> <div class="pN">3821</div> <div class="G">Sucārurūpaṁ disvāna,</div> </td> </tr> <tr> <td> <div class="G">āneñjakāritaṁ viya;</div> </td> </tr> <tr> <td> <div class="G">Parivutaṁ arahantehi,</div> </td> </tr> <tr> <td> <div class="G">disvā cittaṁ pasādayiṁ.</div> </td> </tr> </table> </div>
</div>
<div class="q" id="p_20Ap1_3822"> <div class="divNumber">94.</div> <div class="p"> <table class="singleColumn"> <tr> <td> <div class="pN">3822</div> <div class="G">Sirasmiṁ añjaliṁ katvā,</div> </td> </tr> <tr> <td> <div class="G">namassitvāna subbataṁ;</div> </td> </tr> <tr> <td> <div class="G">Pasannacitto sumano,</div> </td> </tr> <tr> <td> <div class="G">uttarīyamadāsahaṁ.</div> </td> </tr> </table> </div>
</div>
<div class="q" id="p_20Ap1_3823"> <div class="divNumber">95.</div> <div class="p"> <table class="singleColumn"> <tr> <td> <div class="pN">3823</div> <div class="G">Ubho hatthehi paggayha,</div> </td> </tr> <tr> <td> <div class="G">sāṭakaṁ ukkhipiṁ ahaṁ;</div> </td> </tr> <tr> <td> <div class="G">Yāvatā buddhaparisā,</div> </td> </tr> <tr> <td> <div class="G">tāva chādesi sāṭako.</div> </td> </tr> </table> </div>
</div>
<div class="q" id="p_20Ap1_3824"> <div class="divNumber">96.</div> <div class="p"> <table class="singleColumn"> <tr> <td> <div class="pN">3824</div> <div class="G">Piṇḍacāraṁ carantassa,</div> </td> </tr> <tr> <td> <div class="G">mahābhikkhugaṇādino;</div> </td> </tr> <tr> <td> <div class="G">Chadaṁ karonto aṭṭhāsi,</div> </td> </tr> <tr> <td> <div class="G">hāsayanto mamaṁ tadā.</div> </td> </tr> </table> </div>
</div>
<div class="q" id="p_20Ap1_3825"> <div class="divNumber">97.</div> <div class="p"> <table class="singleColumn"> <tr> <td> <div class="pN">3825</div> <div class="G">Gharato nikkhamantassa,</div> </td> </tr> <tr> <td> <div class="G">sayambhū aggapuggalo;</div> </td> </tr> <tr> <td> <div class="G">Vīthiyaṁva ṭhito satthā,</div> </td> </tr> <tr> <td> <div class="G">akā me anumodanaṁ.</div> </td> </tr> </table> </div>
</div>
<div class="q" id="p_20Ap1_3826"> <div class="divNumber">98.</div> <div class="p"> <table class="singleColumn"> <tr> <td> <div class="pN">3826</div> <div class="G">Pasannacitto sumano,</div> </td> </tr> <tr> <td> <div class="G">yo me adāsi sāṭakaṁ;</div> </td> </tr> <tr> <td> <div class="G">Tamahaṁ kittayissāmi,</div> </td> </tr> <tr> <td> <div class="G">suṇotha mama bhāsato.</div> </td> </tr> </table> </div>
</div>
<div class="q" id="p_20Ap1_3827"> <div class="divNumber">99.</div> <div class="p"> <table class="singleColumn"> <tr> <td> <div class="pN">3827</div> <div class="G">‘Tiṁsakappasahassāni,</div> </td> </tr> <tr> <td> <div class="G">devaloke ramissati;</div> </td> </tr> <tr> <td> <div class="G">Paññāsakkhattuṁ devindo,</div> </td> </tr> <tr> <td> <div class="G">devarajjaṁ karissati.</div> </td> </tr> </table> </div>
</div>
<div class="q" id="p_20Ap1_3828"> <div class="divNumber">100.</div> <div class="p"> <table class="singleColumn"> <tr> <td> <div class="pN">3828</div> <div class="G">Devaloke vasantassa,</div> </td> </tr> <tr> <td> <div class="G">puññakammasamaṅgino;</div> </td> </tr> <tr> <td> <div class="G">Samantā yojanasataṁ,</div> </td> </tr> <tr> <td> <div class="G">dussacchannaṁ bhavissati.</div> </td> </tr> </table> </div>
</div>
<div class="q" id="p_20Ap1_3829"> <div class="divNumber">101.</div> <div class="p"> <table class="singleColumn"> <tr> <td> <div class="pN">3829</div> <div class="G">Chattiṁsakkhattuṁ rājā ca,</div> </td> </tr> <tr> <td> <div class="G">cakkavattī bhavissati;</div> </td> </tr> <tr> <td> <div class="G">Padesarajjaṁ vipulaṁ,</div> </td> </tr> <tr> <td> <div class="G">gaṇanāto asaṅkhiyaṁ.</div> </td> </tr> </table> </div>
</div>
<div class="q" id="p_20Ap1_3830"> <div class="divNumber">102.</div> <div class="p"> <table class="singleColumn"> <tr> <td> <div class="pN">3830</div> <div class="G">Bhave saṁsaramānassa,</div> </td> </tr> <tr> <td> <div class="G">puññakammasamaṅgino;</div> </td> </tr> <tr> <td> <div class="G">Manasā patthitaṁ sabbaṁ,</div> </td> </tr> <tr> <td> <div class="G">nibbattissati tāvade.</div> </td> </tr> </table> </div>
</div>
<div class="q" id="p_20Ap1_3831"> <div class="divNumber">103.</div> <div class="p"> <table class="singleColumn"> <tr> <td> <div class="pN">3831</div> <div class="G">Koseyyakambaliyāni,</div> </td> </tr> <tr> <td> <div class="G">khomakappāsikāni ca;</div> </td> </tr> <tr> <td> <div class="G">Mahagghāni ca dussāni,</div> </td> </tr> <tr> <td> <div class="G">paṭilacchatiyaṁ naro.</div> </td> </tr> </table> </div>
</div>
<div class="q" id="p_20Ap1_3832"> <div class="divNumber">104.</div> <div class="p"> <table class="singleColumn"> <tr> <td> <div class="pN">3832</div> <div class="G">Manasā patthitaṁ sabbaṁ,</div> </td> </tr> <tr> <td> <div class="G">paṭilacchatiyaṁ naro;</div> </td> </tr> <tr> <td> <div class="G">Ekadussassa vipākaṁ,</div> </td> </tr> <tr> <td> <div class="G">anubhossati sabbadā.</div> </td> </tr> </table> </div>
</div>
<div class="q" id="p_20Ap1_3833"> <div class="divNumber">105.</div> <div class="p"> <table class="singleColumn"> <tr> <td> <div class="pN">3833</div> <div class="G">So pacchā pabbajitvāna,</div> </td> </tr> <tr> <td> <div class="G">sukkamūlena codito;</div> </td> </tr> <tr> <td> <div class="G">Gotamassa bhagavato,</div> </td> </tr> <tr> <td> <div class="G">dhammaṁ sacchikarissati’.</div> </td> </tr> </table> </div>
</div>
<div class="q" id="p_20Ap1_3834"> <div class="divNumber">106.</div> <div class="p"> <table class="singleColumn"> <tr> <td> <div class="pN">3834</div> <div class="G">Aho me sukataṁ kammaṁ,</div> </td> </tr> <tr> <td> <div class="G">sabbaññussa mahesino;</div> </td> </tr> <tr> <td> <div class="G">Ekāhaṁ sāṭakaṁ datvā,</div> </td> </tr> <tr> <td> <div class="G">pattomhi amataṁ padaṁ.</div> </td> </tr> </table> </div>
</div>
<div class="q" id="p_20Ap1_3835"> <div class="divNumber">107.</div> <div class="p"> <table class="singleColumn"> <tr> <td> <div class="pN">3835</div> <div class="G">Maṇḍape rukkhamūle vā,</div> </td> </tr> <tr> <td> <div class="G">vasato suññake ghare;</div> </td> </tr> <tr> <td> <div class="G">Dhāreti dussachadanaṁ,</div> </td> </tr> <tr> <td> <div class="G">samantā byāmato mama.</div> </td> </tr> </table> </div>
</div>
<div class="q" id="p_20Ap1_3836"> <div class="divNumber">108.</div> <div class="p"> <table class="singleColumn"> <tr> <td> <div class="pN">3836</div> <div class="G">Aviññattaṁ nivāsemi,</div> </td> </tr> <tr> <td> <div class="G">cīvaraṁ paccayañcahaṁ;</div> </td> </tr> <tr> <td> <div class="G">Lābhī annassa pānassa,</div> </td> </tr> <tr> <td> <div class="G">uttareyyassidaṁ phalaṁ.</div> </td> </tr> </table> </div>
</div>
<div class="q" id="p_20Ap1_3837"> <div class="divNumber">109.</div> <div class="p"> <table class="singleColumn"> <tr> <td> <div class="pN">3837</div> <div class="G">Satasahassito kappe,</div> </td> </tr> <tr> <td> <div class="G">yaṁ kammamakariṁ tadā;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">vatthadānassidaṁ phalaṁ.</div> </td> </tr> </table> </div>
</div>
<div class="q" id="p_20Ap1_3838"> <div class="divNumber">110.</div> <div class="p"> <table class="singleColumn"> <tr> <td> <div class="pN">3838</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_3839"> <div class="p">
<span class="pN">3839</span>Itthaṁ sudaṁ āyasmā uttareyyadāyako thero imā gāthāyo abhāsitthāti. </div>
</div>
<div class="CENTER" id="p_20Ap1_3840">
<span class="pN">3840</span>Uttareyyadāyakattherassāpadānaṁ aṭṭhamaṁ.</div>
</html>

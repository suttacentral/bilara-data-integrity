<html>
<div class="i">2.1.2.6 Paccanīkapuggalokāsa</div>
<div class="h">Pavattivāra</div>
<div class="h">Uppādavāra</div>
<div class="h">Atītavāra</div>
<div class="h">Paccanīkapuggalokāsa</div>
<div class="q" id="p_33Y5_295"> <div class="divNumber">46.</div> <div class="p">
<span class="pN">295</span>» Yassa yattha dukkhasaccaṁ nuppajjittha tassa tattha samudayasaccaṁ nuppajjitthāti? Āmantā. </div>
</div>
<div class="q" id="p_33Y5_296"> <div class="p">
<span class="pN">296</span>« Yassa vā pana yattha samudayasaccaṁ nuppajjittha tassa tattha dukkhasaccaṁ nuppajjitthāti? </div>
</div>
<div class="q" id="p_33Y5_297"> <div class="p">
<span class="pN">297</span>Suddhāvāsānaṁ dutiye citte vattamāne asaññasattānaṁ tesaṁ tattha samudayasaccaṁ nuppajjittha, no ca tesaṁ tattha dukkhasaccaṁ nuppajjittha. Suddhāvāsaṁ upapajjantānaṁ tesaṁ tattha samudayasaccañca nuppajjittha dukkhasaccañca nuppajjittha. </div>
</div>
<div class="q" id="p_33Y5_298"> <div class="p">
<span class="pN">298</span>» Yassa yattha dukkhasaccaṁ nuppajjittha tassa tattha maggasaccaṁ nuppajjitthāti? Āmantā. </div>
</div>
<div class="q" id="p_33Y5_299"> <div class="p">
<span class="pN">299</span>« Yassa vā pana yattha maggasaccaṁ nuppajjittha tassa tattha dukkhasaccaṁ nuppajjitthāti? </div>
</div>
<div class="q" id="p_33Y5_300"> <div class="p">
<span class="pN">300</span>Suddhāvāsānaṁ dutiye citte vattamāne anabhisametāvīnaṁ asaññasattānaṁ tesaṁ tattha maggasaccaṁ nuppajjittha, no ca tesaṁ tattha dukkhasaccaṁ nuppajjittha. Suddhāvāsaṁ upapajjantānaṁ tesaṁ tattha maggasaccañca nuppajjittha dukkhasaccañca nuppajjittha. </div>
</div>
<div class="q" id="p_33Y5_301"> <div class="divNumber">47.</div> <div class="p">
<span class="pN">301</span>» Yassa yattha samudayasaccaṁ nuppajjittha tassa tattha maggasaccaṁ nuppajjitthāti? Āmantā. </div>
</div>
<div class="q" id="p_33Y5_302"> <div class="p">
<span class="pN">302</span>« Yassa vā pana yattha maggasaccaṁ nuppajjittha tassa tattha samudayasaccaṁ nuppajjitthāti? </div>
</div>
<div class="q" id="p_33Y5_303"> <div class="p">
<span class="pN">303</span>Suddhāvāsānaṁ dutiye akusale citte vattamāne anabhisametāvīnaṁ tesaṁ tattha maggasaccaṁ nuppajjittha, no ca tesaṁ tattha samudayasaccaṁ nuppajjittha. Suddhāvāsānaṁ dutiye citte vattamāne asaññasattānaṁ tesaṁ tattha maggasaccañca nuppajjittha samudayasaccañca nuppajjittha. </div>
</div>
</html>

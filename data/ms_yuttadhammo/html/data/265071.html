<html>
<div class="i"> Upanissaya</div>
<div class="h">Nīvaraṇagocchaka</div>
<div class="h">Nīvaraṇaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Upanissaya</div>
<div class="q" id="p_38P2_1957"> <div class="divNumber">34.</div> <div class="p">
<span class="pN">1957</span>Nīvaraṇo dhammo nīvaraṇassa dhammassa upanissayapaccayena paccayo— ārammaṇūpanissayo, anantarūpanissayo, pakatūpanissayo…pe…. <span class="bold">Pakatūpanissayo</span>— nīvaraṇāni nīvaraṇānaṁ upanissayapaccayena paccayo… tīṇi. </div>
</div>
<div class="q" id="p_38P2_1958"> <div class="divNumber">35.</div> <div class="p">
<span class="pN">1958</span>Nonīvaraṇo dhammo nonīvaraṇassa dhammassa upanissayapaccayena paccayo— ārammaṇūpanissayo, anantarūpanissayo, pakatūpanissayo…pe…. <span class="bold">Pakatūpanissayo</span>— saddhaṁ upanissāya dānaṁ deti…pe… sīlaṁ…pe… uposathakammaṁ…pe… jhānaṁ uppādeti, vipassanaṁ…pe… maggaṁ…pe… abhiññaṁ…pe… samāpattiṁ uppādeti, mānaṁ jappeti, diṭṭhiṁ gaṇhāti; sīlaṁ…pe… paññaṁ…pe… mānaṁ… diṭṭhiṁ… patthanaṁ… kāyikaṁ sukhaṁ… kāyikaṁ dukkhaṁ… utuṁ… bhojanaṁ… senāsanaṁ upanissāya dānaṁ deti…pe… saṁghaṁ bhindati; saddhā…pe… senāsanaṁ saddhāya…pe… paññāya, rāgassa…pe… patthanāya, kāyikassa sukhassa, kāyikassa dukkhassa, maggassa, phalasamāpattiyā upanissayapaccayena paccayo. (1) </div>
</div>
<div class="q" id="p_38P2_1959"> <div class="p">
<span class="pN">1959</span>Nonīvaraṇo dhammo nīvaraṇassa dhammassa upanissayapaccayena paccayo (tīṇi upanissayā). <span class="bold">Pakatūpanissayo</span>— saddhaṁ upanissāya mānaṁ jappeti, diṭṭhiṁ gaṇhāti; sīlaṁ…pe… senāsanaṁ upanissāya pāṇaṁ hanati…pe… saṁghaṁ bhindati; saddhā…pe… senāsanaṁ rāgassa…pe… patthanāya upanissayapaccayena paccayo. (2) </div>
</div>
<div class="q" id="p_38P2_1960"> <div class="p">
<span class="pN">1960</span>Nonīvaraṇo dhammo nīvaraṇassa ca nonīvaraṇassa ca dhammassa upanissayapaccayena paccayo— ārammaṇūpanissayo, anantarūpanissayo, pakatūpanissayo…pe…. <span class="bold">Pakatūpanissayo</span>— saddhaṁ upanissāya mānaṁ jappeti, diṭṭhiṁ gaṇhāti; sīlaṁ…pe… senāsanaṁ upanissāya pāṇaṁ hanati…pe… saṁghaṁ bhindati; saddhā…pe… senāsanaṁ nīvaraṇānaṁ sampayuttakānañca khandhānaṁ upanissayapaccayena paccayo. (3) </div>
</div>
<div class="q" id="p_38P2_1961"> <div class="p">
<span class="pN">1961</span>Nīvaraṇo ca nonīvaraṇo ca dhammā nīvaraṇassa dhammassa upanissayapaccayena paccayo— ārammaṇūpanissayo, anantarūpanissayo, pakatūpanissayo…pe…. <span class="bold">Pakatūpanissayo</span>— nīvaraṇā ca sampayuttakā ca khandhā nīvaraṇānaṁ upanissayapaccayena paccayo… tīṇi. </div>
</div>
</html>

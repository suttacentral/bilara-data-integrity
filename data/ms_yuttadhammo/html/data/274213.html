<html>
<div class="i">4.1.5 Samphassajasutta</div>
<div class="h">Okkantasaṁyutta</div>
<div class="h">Cakkhuvagga</div>
<div class="h">Samphassajasutta</div>
<div class="q" id="p_13S3_1051"> <div class="divNumber">306.</div> <div class="p">
<span class="pN">1051</span>Sāvatthinidānaṁ. “Cakkhusamphassajā, bhikkhave, vedanā aniccā vipariṇāmī aññathābhāvī; sotasamphassajā vedanā…pe…  ghānasamphassajā vedanā…pe…  jivhāsamphassajā vedanā…pe…  kāyasamphassajā vedanā…pe…  manosamphassajā vedanā aniccā vipariṇāmī aññathābhāvī. Yo, bhikkhave, ime dhamme evaṁ saddahati adhimuccati, ayaṁ vuccati ‘saddhānusārī…pe…  sambodhiparāyano’”ti. </div>
</div>
<div class="CENTER" id="p_13S3_1052">
<span class="pN">1052</span>Pañcamaṁ.</div>
</html>

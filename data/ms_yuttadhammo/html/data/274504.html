<html>
<div class="i">1.2.8 Paṭhamakukkuṭārāmasutta</div>
<div class="h">Maggasaṁyutta</div>
<div class="h">Vihāravagga</div>
<div class="h">Paṭhamakukkuṭārāmasutta</div>
<div class="q" id="p_14S5_78"> <div class="divNumber">18.</div> <div class="p">
<span class="pN">78</span>Evaṁ me sutaṁ— ekaṁ samayaṁ āyasmā ca ānando āyasmā ca bhaddo pāṭaliputte viharanti kukkuṭārāme. Atha kho āyasmā bhaddo sāyanhasamayaṁ paṭisallānā vuṭṭhito yenāyasmā ānando tenupasaṅkami; upasaṅkamitvā āyasmatā ānandena saddhiṁ sammodi. Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinno kho āyasmā bhaddo āyasmantaṁ ānandaṁ etadavoca— </div>
</div>
<div class="q" id="p_14S5_79"> <div class="p">
<span class="pN">79</span>“‘Abrahmacariyaṁ, abrahmacariyan’ti, āvuso ānanda, vuccati. Katamaṁ nu kho, āvuso, abrahmacariyan”ti? “Sādhu sādhu, āvuso bhadda. Bhaddako kho te, āvuso bhadda, ummaṅgo, bhaddakaṁ paṭibhānaṁ, kalyāṇī paripucchā. Evañhi tvaṁ, āvuso bhadda, pucchasi— ‘abrahmacariyaṁ, abrahmacariyanti, āvuso ānanda, vuccati. Katamaṁ nu kho, āvuso, abrahmacariyan’”ti? “Evamāvuso”ti. “Ayameva kho, āvuso, aṭṭhaṅgiko micchāmaggo abrahmacariyaṁ, seyyathidaṁ— micchādiṭṭhi…pe… micchāsamādhī”ti. </div>
</div>
<div class="CENTER" id="p_14S5_80">
<span class="pN">80</span>Aṭṭhamaṁ.</div>
</html>

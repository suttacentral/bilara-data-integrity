<html>
<div class="i"> Paccayacatukka</div>
<div class="h">Tika, Saraṇaduka</div>
<div class="h">Vipākattika, Saraṇaduka</div>
<div class="h">Paṭiccādivāra</div>
<div class="h">Paccayacatukka</div>
<div class="q" id="p_39P4_1725"> <div class="divNumber">8.</div> <div class="p">
<span class="pN">1725</span>Vipākadhammadhammaṁ saraṇaṁ dhammaṁ paṭicca vipākadhammadhammo saraṇo dhammo uppajjati hetupaccayā. (Saṁkhittaṁ.) </div>
</div>
<div class="q" id="p_39P4_1726"> <div class="p">
<span class="pN">1726</span>Hetuyā ekaṁ…pe… avigate ekaṁ. (Saṁkhittaṁ.) </div>
</div>
<div class="q" id="p_39P4_1727"> <div class="p">
<span class="pN">1727</span>(Sahajātavārepi…pe… pañhāvārepi sabbattha ekaṁ.) </div>
</div>
<div class="q" id="p_39P4_1728"> <div class="divNumber">9.</div> <div class="p">
<span class="pN">1728</span>Vipākaṁ araṇaṁ dhammaṁ paṭicca vipāko araṇo dhammo uppajjati hetupaccayā… tīṇi. </div>
</div>
<div class="q" id="p_39P4_1729"> <div class="p">
<span class="pN">1729</span>Vipākadhammadhammaṁ araṇaṁ dhammaṁ paṭicca vipākadhammadhammo araṇo dhammo uppajjati hetupaccayā… tīṇi. </div>
</div>
<div class="q" id="p_39P4_1730"> <div class="p">
<span class="pN">1730</span>Nevavipākanavipākadhammadhammaṁ araṇaṁ dhammaṁ paṭicca nevavipākanavipākadhammadhammo araṇo dhammo uppajjati hetupaccayā… tīṇi. </div>
</div>
<div class="q" id="p_39P4_1731"> <div class="p">
<span class="pN">1731</span>Vipākaṁ araṇañca nevavipākanavipākadhammadhammaṁ araṇañca dhammaṁ paṭicca vipāko araṇo dhammo uppajjati hetupaccayā… tīṇi. </div>
</div>
<div class="q" id="p_39P4_1732"> <div class="p">
<span class="pN">1732</span>Vipākadhammadhammaṁ araṇañca nevavipākanavipākadhammadhammaṁ araṇañca dhammaṁ paṭicca nevavipākanavipākadhammadhammo araṇo dhammo uppajjati hetupaccayā. (1) (Saṁkhittaṁ.) </div>
</div>
<div class="q" id="p_39P4_1733"> <div class="divNumber">10.</div> <div class="p">
<span class="pN">1733</span>Hetuyā terasa, ārammaṇe pañca, adhipatiyā nava…pe… purejāte tīṇi, āsevane dve…pe… vipāke nava…pe… avigate terasa. (Saṁkhittaṁ.) </div>
</div>
<div class="q" id="p_39P4_1734"> <div class="p">
<span class="pN">1734</span>(Sahajātavārampi…pe… sampayuttavārampi paṭiccavārasadisaṁ.) </div>
</div>
<div class="q" id="p_39P4_1735"> <div class="divNumber">11.</div> <div class="p">
<span class="pN">1735</span>Vipāko araṇo dhammo vipākassa araṇassa dhammassa hetupaccayena paccayo… tīṇi. </div>
</div>
<div class="q" id="p_39P4_1736"> <div class="p">
<span class="pN">1736</span>Vipākadhammadhammo araṇo dhammo vipākadhammadhammassa araṇassa dhammassa hetupaccayena paccayo… tīṇi. </div>
</div>
<div class="q" id="p_39P4_1737"> <div class="p">
<span class="pN">1737</span>Nevavipākanavipākadhammadhammo araṇo dhammo nevavipākanavipākadhammadhammassa araṇassa dhammassa hetupaccayena paccayo. (1) (Saṁkhittaṁ.) </div>
</div>
<div class="q" id="p_39P4_1738"> <div class="divNumber">12.</div> <div class="p">
<span class="pN">1738</span>Hetuyā satta, ārammaṇe nava, adhipatiyā dasa…pe… sahajāte ekādasa, aññamaññe satta…pe… āsevane dve, kamme nava, vipāke tīṇi…pe… indriye nava…pe… avigate terasa. (Saṁkhittaṁ.) </div>
</div>
<div class="q" id="p_39P4_1739"> <div class="p">
<span class="pN">1739</span>(Yathā kusalattike pañhāvāraṁ, evaṁ vitthāretabbaṁ.) </div>
</div>
</html>

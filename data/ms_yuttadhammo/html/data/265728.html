<html>
<div class="i"> Hetu</div>
<div class="h">Piṭṭhiduka</div>
<div class="h">Niyyānikaduka</div>
<div class="h">Paccayavāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Hetu</div>
<div class="q" id="p_38P2_4726"> <div class="divNumber">306.</div> <div class="p">
<span class="pN">4726</span>Niyyānikaṁ dhammaṁ paccayā niyyāniko dhammo uppajjati hetupaccayā… tīṇi. (Paṭiccasadisā.) </div>
</div>
<div class="q" id="p_38P2_4727"> <div class="p">
<span class="pN">4727</span>Aniyyānikaṁ dhammaṁ paccayā aniyyāniko dhammo uppajjati hetupaccayā— aniyyānikaṁ ekaṁ khandhaṁ paccayā tayo khandhā cittasamuṭṭhānañca rūpaṁ…pe… dve khandhe…pe… (yāva ajjhattikā mahābhūtā) vatthuṁ paccayā aniyyānikā khandhā. Aniyyānikaṁ dhammaṁ paccayā niyyāniko dhammo uppajjati hetupaccayā— vatthuṁ paccayā niyyānikā khandhā. Aniyyānikaṁ dhammaṁ paccayā niyyāniko ca aniyyāniko ca dhammā uppajjanti hetupaccayā— vatthuṁ paccayā niyyānikā khandhā, mahābhūte paccayā cittasamuṭṭhānaṁ rūpaṁ. (3) </div>
</div>
<div class="q" id="p_38P2_4728"> <div class="divNumber">307.</div> <div class="p">
<span class="pN">4728</span>Niyyānikañca aniyyānikañca dhammaṁ paccayā niyyāniko dhammo uppajjati hetupaccayā— niyyānikaṁ ekaṁ khandhañca vatthuñca paccayā tayo khandhā…pe… dve khandhe ca…pe…. Niyyānikañca aniyyānikañca dhammaṁ paccayā aniyyāniko dhammo uppajjati hetupaccayā— niyyānike khandhe ca mahābhūte ca paccayā cittasamuṭṭhānaṁ rūpaṁ. Niyyānikañca aniyyānikañca dhammaṁ paccayā niyyāniko ca aniyyāniko ca dhammā uppajjanti hetupaccayā— niyyānikaṁ ekaṁ khandhañca vatthuñca paccayā tayo khandhā…pe… dve khandhe ca…pe… niyyānike khandhe ca mahābhūte ca paccayā cittasamuṭṭhānaṁ rūpaṁ. (3) </div>
</div>
</html>

<html>
<div class="i">7.2.2 Mahākapijātaka</div>
<div class="h">Sattakanipāta</div>
<div class="h">Gandhāravagga</div>
<div class="h">Mahākapijātaka</div>
<div class="q" id="p_22J_1580"> <div class="divNumber">83.</div> <div class="p"> <table class="singleColumn"> <tr> <td> <div class="pN">1580</div> <div class="G">“Attānaṁ saṅkamaṁ katvā,</div> </td> </tr> <tr> <td> <div class="G">Yo sotthiṁ samatārayi;</div> </td> </tr> <tr> <td> <div class="G">Kiṁ tvaṁ tesaṁ kime tuyhaṁ,</div> </td> </tr> <tr> <td> <div class="G">Honti ete mahākapi”.</div> </td> </tr> </table> </div>
</div>
<div class="q" id="p_22J_1581"> <div class="divNumber">84.</div> <div class="p"> <table class="singleColumn"> <tr> <td> <div class="pN">1581</div> <div class="G">“Rājāhaṁ issaro tesaṁ,</div> </td> </tr> <tr> <td> <div class="G">yūthassa parihārako;</div> </td> </tr> <tr> <td> <div class="G">Tesaṁ sokaparetānaṁ,</div> </td> </tr> <tr> <td> <div class="G">bhītānaṁ te arindama.</div> </td> </tr> </table> </div>
</div>
<div class="q" id="p_22J_1582"> <div class="divNumber">85.</div> <div class="p"> <table class="singleColumn"> <tr> <td> <div class="pN">1582</div> <div class="G">Ullaṅghayitvā attānaṁ,</div> </td> </tr> <tr> <td> <div class="G">vissaṭṭhadhanuno sataṁ;</div> </td> </tr> <tr> <td> <div class="G">Tato aparapādesu,</div> </td> </tr> <tr> <td> <div class="G">daḷhaṁ bandhaṁ latāguṇaṁ.</div> </td> </tr> </table> </div>
</div>
<div class="q" id="p_22J_1583"> <div class="divNumber">86.</div> <div class="p"> <table class="singleColumn"> <tr> <td> <div class="pN">1583</div> <div class="G">Chinnabbhamiva vātena,</div> </td> </tr> <tr> <td> <div class="G">Nuṇṇo rukkhaṁ upāgamiṁ;</div> </td> </tr> <tr> <td> <div class="G">Sohaṁ appabhavaṁ tattha,</div> </td> </tr> <tr> <td> <div class="G">Sākhaṁ hatthehi aggahiṁ.</div> </td> </tr> </table> </div>
</div>
<div class="q" id="p_22J_1584"> <div class="divNumber">87.</div> <div class="p"> <table class="singleColumn"> <tr> <td> <div class="pN">1584</div> <div class="G">Taṁ maṁ viyāyataṁ santaṁ,</div> </td> </tr> <tr> <td> <div class="G">sākhāya ca latāya ca;</div> </td> </tr> <tr> <td> <div class="G">Samanukkamantā pādehi,</div> </td> </tr> <tr> <td> <div class="G">sotthiṁ sākhāmigā gatā.</div> </td> </tr> </table> </div>
</div>
<div class="q" id="p_22J_1585"> <div class="divNumber">88.</div> <div class="p"> <table class="singleColumn"> <tr> <td> <div class="pN">1585</div> <div class="G">Taṁ maṁ na tapate bandho,</div> </td> </tr> <tr> <td> <div class="G">mato me na tapessati;</div> </td> </tr> <tr> <td> <div class="G">Sukhamāharitaṁ tesaṁ,</div> </td> </tr> <tr> <td> <div class="G">yesaṁ rajjamakārayiṁ.</div> </td> </tr> </table> </div>
</div>
<div class="q" id="p_22J_1586"> <div class="divNumber">89.</div> <div class="p"> <table class="singleColumn"> <tr> <td> <div class="pN">1586</div> <div class="G">Esā te upamā rāja,</div> </td> </tr> <tr> <td> <div class="G">taṁ suṇohi arindama;</div> </td> </tr> <tr> <td> <div class="G">Raññā raṭṭhassa yoggassa,</div> </td> </tr> <tr> <td> <div class="G">balassa nigamassa ca;</div> </td> </tr> <tr> <td> <div class="G">Sabbesaṁ sukhameṭṭhabbaṁ,</div> </td> </tr> <tr> <td> <div class="G">khattiyena pajānatā”ti.</div> </td> </tr> </table> </div>
</div>
<div class="CENTER" id="p_22J_1587">
<span class="pN">1587</span>Mahākapijātakaṁ dutiyaṁ.</div>
</html>

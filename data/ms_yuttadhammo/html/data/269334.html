<html>
<div class="i">10.1.3 Catuposathiyajātaka</div>
<div class="h">Dasakanipāta</div>
<div class="h">Catudvāravagga</div>
<div class="h">Catuposathiyajātaka</div>
<div class="q" id="p_22J_1934"> <div class="divNumber">24.</div> <div class="p"> <table class="singleColumn"> <tr> <td> <div class="pN">1934</div> <div class="G">“Yo kopaneyye na karoti kopaṁ,</div> </td> </tr> <tr> <td> <div class="G">Na kujjhati sappuriso kadāci;</div> </td> </tr> <tr> <td> <div class="G">Kuddhopi so nāvikaroti kopaṁ,</div> </td> </tr> <tr> <td> <div class="G">Taṁ ve naraṁ samaṇamāhu loke”.</div> </td> </tr> </table> </div>
</div>
<div class="q" id="p_22J_1935"> <div class="divNumber">25.</div> <div class="p"> <table class="singleColumn"> <tr> <td> <div class="pN">1935</div> <div class="G">“Ūnūdaro yo sahate jighacchaṁ,</div> </td> </tr> <tr> <td> <div class="G">Danto tapassī mitapānabhojano;</div> </td> </tr> <tr> <td> <div class="G">Āhārahetu na karoti pāpaṁ,</div> </td> </tr> <tr> <td> <div class="G">Taṁ ve naraṁ samaṇamāhu loke”.</div> </td> </tr> </table> </div>
</div>
<div class="q" id="p_22J_1936"> <div class="divNumber">26.</div> <div class="p"> <table class="singleColumn"> <tr> <td> <div class="pN">1936</div> <div class="G">“Khiḍḍaṁ ratiṁ vippajahitvāna sabbaṁ,</div> </td> </tr> <tr> <td> <div class="G">Na cālikaṁ bhāsasi kiñci loke;</div> </td> </tr> <tr> <td> <div class="G">Vibhūsaṭṭhānā virato methunasmā,</div> </td> </tr> <tr> <td> <div class="G">Taṁ ve naraṁ samaṇamāhu loke”.</div> </td> </tr> </table> </div>
</div>
<div class="q" id="p_22J_1937"> <div class="divNumber">27.</div> <div class="p"> <table class="singleColumn"> <tr> <td> <div class="pN">1937</div> <div class="G">“Pariggahaṁ lobhadhammañca sabbaṁ,</div> </td> </tr> <tr> <td> <div class="G">Yo ve pariññāya pariccajeti;</div> </td> </tr> <tr> <td> <div class="G">Dantaṁ ṭhitattaṁ amamaṁ nirāsaṁ,</div> </td> </tr> <tr> <td> <div class="G">Taṁ ve naraṁ samaṇamāhu loke”.</div> </td> </tr> </table> </div>
</div>
<div class="q" id="p_22J_1938"> <div class="divNumber">28.</div> <div class="p"> <table class="singleColumn"> <tr> <td> <div class="pN">1938</div> <div class="G">“Pucchāma kattāramanomapaññaṁ,</div> </td> </tr> <tr> <td> <div class="G">Kathāsu no viggaho atthi jāto;</div> </td> </tr> <tr> <td> <div class="G">Chindajja kaṅkhaṁ vicikicchitāni,</div> </td> </tr> <tr> <td> <div class="G">Tadajja kaṅkhaṁ vitaremu sabbe”.</div> </td> </tr> </table> </div>
</div>
<div class="q" id="p_22J_1939"> <div class="divNumber">29.</div> <div class="p"> <table class="singleColumn"> <tr> <td> <div class="pN">1939</div> <div class="G">“Ye paṇḍitā atthadasā bhavanti,</div> </td> </tr> <tr> <td> <div class="G">Bhāsanti te yoniso tattha kāle;</div> </td> </tr> <tr> <td> <div class="G">Kathaṁ nu kathānaṁ abhāsitānaṁ,</div> </td> </tr> <tr> <td> <div class="G">Atthaṁ nayeyyuṁ kusalā janindā.</div> </td> </tr> </table> </div>
</div>
<div class="q" id="p_22J_1940"> <div class="divNumber">30.</div> <div class="p"> <table class="singleColumn"> <tr> <td> <div class="pN">1940</div> <div class="G">Kathaṁ have bhāsati nāgarājā,</div> </td> </tr> <tr> <td> <div class="G">Garuḷo pana venateyyo kimāha;</div> </td> </tr> <tr> <td> <div class="G">Gandhabbarājā pana kiṁ vadesi,</div> </td> </tr> <tr> <td> <div class="G">Kathaṁ pana kurūnaṁ rājaseṭṭho”.</div> </td> </tr> </table> </div>
</div>
<div class="q" id="p_22J_1941"> <div class="divNumber">31.</div> <div class="p"> <table class="singleColumn"> <tr> <td> <div class="pN">1941</div> <div class="G">“Khantiṁ have bhāsati nāgarājā,</div> </td> </tr> <tr> <td> <div class="G">Appāhāraṁ garuḷo venateyyo;</div> </td> </tr> <tr> <td> <div class="G">Gandhabbarājā rativippahānaṁ,</div> </td> </tr> <tr> <td> <div class="G">Akiñcanaṁ kurūnaṁ rājaseṭṭho”.</div> </td> </tr> </table> </div>
</div>
<div class="q" id="p_22J_1942"> <div class="divNumber">32.</div> <div class="p"> <table class="singleColumn"> <tr> <td> <div class="pN">1942</div> <div class="G">“Sabbāni etāni subhāsitāni,</div> </td> </tr> <tr> <td> <div class="G">Na hettha dubbhāsitamatthi kiñci;</div> </td> </tr> <tr> <td> <div class="G">Yasmiñca etāni patiṭṭhitāni,</div> </td> </tr> <tr> <td> <div class="G">Arāva nābhyā susamohitāni;</div> </td> </tr> <tr> <td> <div class="G">Catubbhi dhammehi samaṅgibhūtaṁ,</div> </td> </tr> <tr> <td> <div class="G">Taṁ ve naraṁ samaṇamāhu loke”.</div> </td> </tr> </table> </div>
</div>
<div class="q" id="p_22J_1943"> <div class="divNumber">33.</div> <div class="p"> <table class="singleColumn"> <tr> <td> <div class="pN">1943</div> <div class="G">“Tuvañhi seṭṭho tvamanuttarosi,</div> </td> </tr> <tr> <td> <div class="G">Tvaṁ dhammagū dhammavidū sumedho;</div> </td> </tr> <tr> <td> <div class="G">Paññāya pañhaṁ samadhiggahetvā,</div> </td> </tr> <tr> <td> <div class="G">Acchecchi dhīro vicikicchitāni;</div> </td> </tr> <tr> <td> <div class="G">Acchecchi kaṅkhaṁ vicikicchitāni,</div> </td> </tr> <tr> <td> <div class="G">Cundo yathā nāgadantaṁ kharena.</div> </td> </tr> </table> </div>
</div>
<div class="q" id="p_22J_1944"> <div class="divNumber">34.</div> <div class="p"> <table class="singleColumn"> <tr> <td> <div class="pN">1944</div> <div class="G">Nīluppalābhaṁ vimalaṁ anagghaṁ,</div> </td> </tr> <tr> <td> <div class="G">Vatthaṁ idaṁ dhūmasamānavaṇṇaṁ;</div> </td> </tr> <tr> <td> <div class="G">Pañhassa veyyākaraṇena tuṭṭho,</div> </td> </tr> <tr> <td> <div class="G">Dadāmi te dhammapūjāya dhīra.</div> </td> </tr> </table> </div>
</div>
<div class="q" id="p_22J_1945"> <div class="divNumber">35.</div> <div class="p"> <table class="singleColumn"> <tr> <td> <div class="pN">1945</div> <div class="G">Suvaṇṇamālaṁ satapattaphullitaṁ,</div> </td> </tr> <tr> <td> <div class="G">Sakesaraṁ ratnasahassamaṇḍitaṁ;</div> </td> </tr> <tr> <td> <div class="G">Pañhassa veyyākaraṇena tuṭṭho,</div> </td> </tr> <tr> <td> <div class="G">Dadāmi te dhammapūjāya dhīra.</div> </td> </tr> </table> </div>
</div>
<div class="q" id="p_22J_1946"> <div class="divNumber">36.</div> <div class="p"> <table class="singleColumn"> <tr> <td> <div class="pN">1946</div> <div class="G">Maṇiṁ anagghaṁ ruciraṁ pabhassaraṁ,</div> </td> </tr> <tr> <td> <div class="G">Kaṇṭhāvasattaṁ maṇibhūsitaṁ me;</div> </td> </tr> <tr> <td> <div class="G">Pañhassa veyyākaraṇena tuṭṭho,</div> </td> </tr> <tr> <td> <div class="G">Dadāmi te dhammapūjāya dhīra.</div> </td> </tr> </table> </div>
</div>
<div class="q" id="p_22J_1947"> <div class="divNumber">37.</div> <div class="p"> <table class="singleColumn"> <tr> <td> <div class="pN">1947</div> <div class="G">Gavaṁ sahassaṁ usabhañca nāgaṁ,</div> </td> </tr> <tr> <td> <div class="G">Ājaññayutte ca rathe dasa ime;</div> </td> </tr> <tr> <td> <div class="G">Pañhassa veyyākaraṇena tuṭṭho,</div> </td> </tr> <tr> <td> <div class="G">Dadāmi te gāmavarāni soḷasa”.</div> </td> </tr> </table> </div>
</div>
<div class="q" id="p_22J_1948"> <div class="divNumber">38.</div> <div class="p"> <table class="singleColumn"> <tr> <td> <div class="pN">1948</div> <div class="G">“Sāriputto tadā nāgo,</div> </td> </tr> <tr> <td> <div class="G">supaṇṇo pana kolito;</div> </td> </tr> <tr> <td> <div class="G">Gandhabbarājā anuruddho,</div> </td> </tr> <tr> <td> <div class="G">rājā ānandapaṇḍito;</div> </td> </tr> <tr> <td> <div class="G">Vidhuro bodhisatto ca,</div> </td> </tr> <tr> <td> <div class="G">evaṁ dhāretha jātakan”ti.</div> </td> </tr> </table> </div>
</div>
<div class="CENTER" id="p_22J_1949">
<span class="pN">1949</span>Catuposathiyajātakaṁ tatiyaṁ.</div>
</html>

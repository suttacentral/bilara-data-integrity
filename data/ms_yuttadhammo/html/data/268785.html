<html>
<div class="i">6.1.4 Kullattheragāthā</div>
<div class="h">Chakkanipāta</div>
<div class="h">Paṭhamavagga</div>
<div class="h">Kullattheragāthā</div>
<div class="q" id="p_19Th1_664"> <div class="divNumber">393.</div> <div class="p"> <table class="singleColumn"> <tr> <td> <div class="pN">664</div> <div class="G">“Kullo sivathikaṁ gantvā,</div> </td> </tr> <tr> <td> <div class="G">addasa itthimujjhitaṁ;</div> </td> </tr> <tr> <td> <div class="G">Apaviddhaṁ susānasmiṁ,</div> </td> </tr> <tr> <td> <div class="G">khajjantiṁ kimihī phuṭaṁ.</div> </td> </tr> </table> </div>
</div>
<div class="q" id="p_19Th1_665"> <div class="divNumber">394.</div> <div class="p"> <table class="singleColumn"> <tr> <td> <div class="pN">665</div> <div class="G">Āturaṁ asuciṁ pūtiṁ,</div> </td> </tr> <tr> <td> <div class="G">passa kulla samussayaṁ;</div> </td> </tr> <tr> <td> <div class="G">Uggharantaṁ paggharantaṁ,</div> </td> </tr> <tr> <td> <div class="G">bālānaṁ abhinanditaṁ.</div> </td> </tr> </table> </div>
</div>
<div class="q" id="p_19Th1_666"> <div class="divNumber">395.</div> <div class="p"> <table class="singleColumn"> <tr> <td> <div class="pN">666</div> <div class="G">Dhammādāsaṁ gahetvāna,</div> </td> </tr> <tr> <td> <div class="G">ñāṇadassanapattiyā;</div> </td> </tr> <tr> <td> <div class="G">Paccavekkhiṁ imaṁ kāyaṁ,</div> </td> </tr> <tr> <td> <div class="G">tucchaṁ santarabāhiraṁ.</div> </td> </tr> </table> </div>
</div>
<div class="q" id="p_19Th1_667"> <div class="divNumber">396.</div> <div class="p"> <table class="singleColumn"> <tr> <td> <div class="pN">667</div> <div class="G">Yathā idaṁ tathā etaṁ,</div> </td> </tr> <tr> <td> <div class="G">yathā etaṁ tathā idaṁ;</div> </td> </tr> <tr> <td> <div class="G">Yathā adho tathā uddhaṁ,</div> </td> </tr> <tr> <td> <div class="G">yathā uddhaṁ tathā adho.</div> </td> </tr> </table> </div>
</div>
<div class="q" id="p_19Th1_668"> <div class="divNumber">397.</div> <div class="p"> <table class="singleColumn"> <tr> <td> <div class="pN">668</div> <div class="G">Yathā divā tathā rattiṁ,</div> </td> </tr> <tr> <td> <div class="G">yathā rattiṁ tathā divā;</div> </td> </tr> <tr> <td> <div class="G">Yathā pure tathā pacchā,</div> </td> </tr> <tr> <td> <div class="G">yathā pacchā tathā pure.</div> </td> </tr> </table> </div>
</div>
<div class="q" id="p_19Th1_669"> <div class="divNumber">398.</div> <div class="p"> <table class="singleColumn"> <tr> <td> <div class="pN">669</div> <div class="G">Pañcaṅgikena turiyena,</div> </td> </tr> <tr> <td> <div class="G">Na ratī hoti tādisī;</div> </td> </tr> <tr> <td> <div class="G">Yathā ekaggacittassa,</div> </td> </tr> <tr> <td> <div class="G">Sammā dhammaṁ vipassato”ti.</div> </td> </tr> </table> </div>
</div>
<div class="CENTER" id="p_19Th1_670">
<span class="pN">670</span>…  Kullo thero… .</div>
</html>

<html>
<div class="i"> Ārammaṇa</div>
<div class="h">Saññojanagocchaka</div>
<div class="h">Saññojanasaññojanasampayuttaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Ārammaṇa</div>
<div class="q" id="p_38P2_1590"> <div class="divNumber">107.</div> <div class="p">
<span class="pN">1590</span>Saññojano ceva saññojanasampayutto ca dhammo saññojanassa ceva saññojanasampayuttassa ca dhammassa ārammaṇapaccayena paccayo—  saññojane ārabbha saññojanā uppajjanti. (Mūlaṁ kātabbaṁ.) Saññojane ārabbha saññojanasampayuttā ceva no ca saññojanā khandhā uppajjanti. (Mūlaṁ kātabbaṁ.) Saññojane ārabbha saññojanā ca saññojanasampayuttakā ca khandhā uppajjanti. (1) </div>
</div>
<div class="q" id="p_38P2_1591"> <div class="p">
<span class="pN">1591</span>Saññojanasampayutto ceva no ca saññojano dhammo saññojanasampayuttassa ceva no ca saññojanassa dhammassa ārammaṇapaccayena paccayo—  saññojanasampayutte ceva no ca saññojane khandhe ārabbha saññojanasampayuttā ceva no ca saññojanā khandhā uppajjanti. (1) </div>
</div>
<div class="q" id="p_38P2_1592"> <div class="p">
<span class="pN">1592</span>Saññojanasampayutto ceva no ca saññojano dhammo saññojanassa ceva saññojanasampayuttassa ca dhammassa ārammaṇapaccayena paccayo—  saññojanasampayutte ceva no ca saññojane khandhe ārabbha saññojanā uppajjanti. (2) </div>
</div>
<div class="q" id="p_38P2_1593"> <div class="p">
<span class="pN">1593</span>Saññojanasampayutto ceva no ca saññojano dhammo saññojanassa ceva saññojanasampayuttassa ca saññojanasampayuttassa ceva no ca saññojanassa ca dhammassa ārammaṇapaccayena paccayo—  saññojanasampayutte ceva no ca saññojane khandhe ārabbha saññojanā ca saññojanasampayuttakā ca khandhā uppajjanti. (3) </div>
</div>
<div class="q" id="p_38P2_1594"> <div class="p">
<span class="pN">1594</span>Saññojano ceva saññojanasampayutto ca saññojanasampayutto ceva no ca saññojano ca dhammā saññojanassa ceva saññojanasampayuttassa ca dhammassa ārammaṇapaccayena paccayo…  tīṇi. </div>
</div>
</html>

<html>
<div class="i">4.3 Mahākaccānattheraapadāna</div>
<div class="h">Kuṇḍadhānavagga</div>
<div class="h">Mahākaccānattheraapadāna</div>
<div class="q" id="p_20Ap1_1107"> <div class="divNumber">31.</div> <div class="p"> <table class="singleColumn"> <tr> <td> <div class="pN">1107</div> <div class="G">“Padumuttaranāthassa,</div> </td> </tr> <tr> <td> <div class="G">padumaṁ nāma cetiyaṁ;</div> </td> </tr> <tr> <td> <div class="G">Silāsanaṁ kārayitvā,</div> </td> </tr> <tr> <td> <div class="G">suvaṇṇenābhilepayiṁ.</div> </td> </tr> </table> </div>
</div>
<div class="q" id="p_20Ap1_1108"> <div class="divNumber">32.</div> <div class="p"> <table class="singleColumn"> <tr> <td> <div class="pN">1108</div> <div class="G">Ratanāmayachattañca,</div> </td> </tr> <tr> <td> <div class="G">paggayha vāḷabījaniṁ;</div> </td> </tr> <tr> <td> <div class="G">Buddhassa abhiropesiṁ,</div> </td> </tr> <tr> <td> <div class="G">lokabandhussa tādino.</div> </td> </tr> </table> </div>
</div>
<div class="q" id="p_20Ap1_1109"> <div class="divNumber">33.</div> <div class="p"> <table class="singleColumn"> <tr> <td> <div class="pN">1109</div> <div class="G">Yāvatā devatā bhummā,</div> </td> </tr> <tr> <td> <div class="G">sabbe sannipatuṁ tadā;</div> </td> </tr> <tr> <td> <div class="G">Ratanāmayachattānaṁ,</div> </td> </tr> <tr> <td> <div class="G">vipākaṁ kathayissati.</div> </td> </tr> </table> </div>
</div>
<div class="q" id="p_20Ap1_1110"> <div class="divNumber">34.</div> <div class="p"> <table class="singleColumn"> <tr> <td> <div class="pN">1110</div> <div class="G">Tañca sabbaṁ suṇissāma,</div> </td> </tr> <tr> <td> <div class="G">kathayantassa satthuno;</div> </td> </tr> <tr> <td> <div class="G">Bhiyyo hāsaṁ janeyyāma,</div> </td> </tr> <tr> <td> <div class="G">sammāsambuddhasāsane.</div> </td> </tr> </table> </div>
</div>
<div class="q" id="p_20Ap1_1111"> <div class="divNumber">35.</div> <div class="p"> <table class="singleColumn"> <tr> <td> <div class="pN">1111</div> <div class="G">Hemāsane nisīditvā,</div> </td> </tr> <tr> <td> <div class="G">sayambhū aggapuggalo;</div> </td> </tr> <tr> <td> <div class="G">Bhikkhusaṁghaparibyūḷho,</div> </td> </tr> <tr> <td> <div class="G">imā gāthā abhāsatha.</div> </td> </tr> </table> </div>
</div>
<div class="q" id="p_20Ap1_1112"> <div class="divNumber">36.</div> <div class="p"> <table class="singleColumn"> <tr> <td> <div class="pN">1112</div> <div class="G">‘Yenidaṁ āsanaṁ dinnaṁ,</div> </td> </tr> <tr> <td> <div class="G">sovaṇṇaṁ ratanāmayaṁ;</div> </td> </tr> <tr> <td> <div class="G">Tamahaṁ kittayissāmi,</div> </td> </tr> <tr> <td> <div class="G">suṇātha mama bhāsato.</div> </td> </tr> </table> </div>
</div>
<div class="q" id="p_20Ap1_1113"> <div class="divNumber">37.</div> <div class="p"> <table class="singleColumn"> <tr> <td> <div class="pN">1113</div> <div class="G">Tiṁsa kappāni devindo,</div> </td> </tr> <tr> <td> <div class="G">devarajjaṁ karissati;</div> </td> </tr> <tr> <td> <div class="G">Samantā yojanasataṁ,</div> </td> </tr> <tr> <td> <div class="G">ābhāyābhibhavissati.</div> </td> </tr> </table> </div>
</div>
<div class="q" id="p_20Ap1_1114"> <div class="divNumber">38.</div> <div class="p"> <table class="singleColumn"> <tr> <td> <div class="pN">1114</div> <div class="G">Manussalokamāgantvā,</div> </td> </tr> <tr> <td> <div class="G">cakkavattī bhavissati;</div> </td> </tr> <tr> <td> <div class="G">Pabhassaroti nāmena,</div> </td> </tr> <tr> <td> <div class="G">uggatejo bhavissati.</div> </td> </tr> </table> </div>
</div>
<div class="q" id="p_20Ap1_1115"> <div class="divNumber">39.</div> <div class="p"> <table class="singleColumn"> <tr> <td> <div class="pN">1115</div> <div class="G">Divā vā yadi vā rattiṁ,</div> </td> </tr> <tr> <td> <div class="G">sataraṁsīva uggato;</div> </td> </tr> <tr> <td> <div class="G">Samantā aṭṭharatanaṁ,</div> </td> </tr> <tr> <td> <div class="G">ujjotissati khattiyo.</div> </td> </tr> </table> </div>
</div>
<div class="q" id="p_20Ap1_1116"> <div class="divNumber">40.</div> <div class="p"> <table class="singleColumn"> <tr> <td> <div class="pN">1116</div> <div class="G">Kappasatasahassamhi,</div> </td> </tr> <tr> <td> <div class="G">okkākakulasambhavo;</div> </td> </tr> <tr> <td> <div class="G">Gotamo nāma gottena,</div> </td> </tr> <tr> <td> <div class="G">satthā loke bhavissati.</div> </td> </tr> </table> </div>
</div>
<div class="q" id="p_20Ap1_1117"> <div class="divNumber">41.</div> <div class="p"> <table class="singleColumn"> <tr> <td> <div class="pN">1117</div> <div class="G">Tusitā hi cavitvāna,</div> </td> </tr> <tr> <td> <div class="G">sukkamūlena codito;</div> </td> </tr> <tr> <td> <div class="G">Kaccāno nāma nāmena,</div> </td> </tr> <tr> <td> <div class="G">brahmabandhu bhavissati.</div> </td> </tr> </table> </div>
</div>
<div class="q" id="p_20Ap1_1118"> <div class="divNumber">42.</div> <div class="p"> <table class="singleColumn"> <tr> <td> <div class="pN">1118</div> <div class="G">So pacchā pabbajitvāna,</div> </td> </tr> <tr> <td> <div class="G">arahā hessatināsavo;</div> </td> </tr> <tr> <td> <div class="G">Gotamo lokapajjoto,</div> </td> </tr> <tr> <td> <div class="G">aggaṭṭhāne ṭhapessati.</div> </td> </tr> </table> </div>
</div>
<div class="q" id="p_20Ap1_1119"> <div class="divNumber">43.</div> <div class="p"> <table class="singleColumn"> <tr> <td> <div class="pN">1119</div> <div class="G">Saṁkhittapucchitaṁ pañhaṁ,</div> </td> </tr> <tr> <td> <div class="G">Vitthārena kathessati;</div> </td> </tr> <tr> <td> <div class="G">Kathayanto ca taṁ pañhaṁ,</div> </td> </tr> <tr> <td> <div class="G">Ajjhāsayaṁ pūrayissati’.</div> </td> </tr> </table> </div>
</div>
<div class="q" id="p_20Ap1_1120"> <div class="divNumber">44.</div> <div class="p"> <table class="singleColumn"> <tr> <td> <div class="pN">1120</div> <div class="G">Aḍḍhe kule abhijāto,</div> </td> </tr> <tr> <td> <div class="G">brāhmaṇo mantapāragū;</div> </td> </tr> <tr> <td> <div class="G">Ohāya dhanadhaññāni,</div> </td> </tr> <tr> <td> <div class="G">pabbajiṁ anagāriyaṁ.</div> </td> </tr> </table> </div>
</div>
<div class="q" id="p_20Ap1_1121"> <div class="divNumber">45.</div> <div class="p"> <table class="singleColumn"> <tr> <td> <div class="pN">1121</div> <div class="G">Saṁkhittenapi pucchante,</div> </td> </tr> <tr> <td> <div class="G">vitthārena kathemahaṁ;</div> </td> </tr> <tr> <td> <div class="G">Ajjhāsayaṁ tesaṁ pūremi,</div> </td> </tr> <tr> <td> <div class="G">tosemi dvipaduttamaṁ.</div> </td> </tr> </table> </div>
</div>
<div class="q" id="p_20Ap1_1122"> <div class="divNumber">46.</div> <div class="p"> <table class="singleColumn"> <tr> <td> <div class="pN">1122</div> <div class="G">Tosito me mahāvīro,</div> </td> </tr> <tr> <td> <div class="G">sayambhū aggapuggalo;</div> </td> </tr> <tr> <td> <div class="G">Bhikkhusaṁghe nisīditvā,</div> </td> </tr> <tr> <td> <div class="G">etadagge ṭhapesi maṁ.</div> </td> </tr> </table> </div>
</div>
<div class="q" id="p_20Ap1_1123"> <div class="divNumber">47.</div> <div class="p"> <table class="singleColumn"> <tr> <td> <div class="pN">1123</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_1124"> <div class="p">
<span class="pN">1124</span>Itthaṁ sudaṁ āyasmā mahākaccāno thero imā gāthāyo abhāsitthāti. </div>
</div>
<div class="CENTER" id="p_20Ap1_1125">
<span class="pN">1125</span>Mahākaccānattherassāpadānaṁ tatiyaṁ.</div>
</html>

<html>
<div class="i">2.2.5.4 Paccanīkapuggala</div>
<div class="h">Pavattivāra</div>
<div class="h">Nirodhavāra</div>
<div class="h">Paccuppannānāgatavāra</div>
<div class="h">Paccanīkapuggala</div>
<div class="q" id="p_35Y9_635"> <div class="divNumber">148.</div> <div class="p">
<span class="pN">635</span>» Yassa kusalā dhammā na nirujjhanti tassa akusalā dhammā na nirujjhissantīti? </div>
</div>
<div class="q" id="p_35Y9_636"> <div class="p">
<span class="pN">636</span>Sabbesaṁ cittassa uppādakkhaṇe kusalavippayuttacittassa bhaṅgakkhaṇe nirodhasamāpannānaṁ asaññasattānaṁ tesaṁ kusalā dhammā na nirujjhanti, no ca tesaṁ akusalā dhammā na nirujjhissanti. Aggamaggassa uppādakkhaṇe arahantānaṁ yassa cittassa anantarā aggamaggaṁ paṭilabhissanti tassa cittassa uppādakkhaṇe tesaṁ kusalā ca dhammā na nirujjhanti akusalā ca dhammā na nirujjhissanti. </div>
</div>
<div class="q" id="p_35Y9_637"> <div class="p">
<span class="pN">637</span>« Yassa vā pana akusalā dhammā na nirujjhissanti tassa kusalā dhammā na nirujjhantīti? </div>
</div>
<div class="q" id="p_35Y9_638"> <div class="p">
<span class="pN">638</span>Aggamaggassa bhaṅgakkhaṇe yassa cittassa anantarā aggamaggaṁ paṭilabhissanti tassa cittassa bhaṅgakkhaṇe tesaṁ akusalā dhammā na nirujjhissanti, no ca tesaṁ kusalā dhammā na nirujjhanti. Aggamaggassa uppādakkhaṇe arahantānaṁ yassa cittassa anantarā aggamaggaṁ paṭilabhissanti tassa cittassa uppādakkhaṇe tesaṁ akusalā ca dhammā na nirujjhissanti kusalā ca dhammā na nirujjhanti. </div>
</div>
<div class="q" id="p_35Y9_639"> <div class="p">
<span class="pN">639</span>» Yassa kusalā dhammā na nirujjhanti tassa abyākatā dhammā na nirujjhissantīti? </div>
</div>
<div class="q" id="p_35Y9_640"> <div class="p">
<span class="pN">640</span>Sabbesaṁ cittassa uppādakkhaṇe kusalavippayuttacittassa bhaṅgakkhaṇe nirodhasamāpannānaṁ asaññasattānaṁ tesaṁ kusalā dhammā na nirujjhanti, no ca tesaṁ abyākatā dhammā na nirujjhissanti. Pacchimacittassa bhaṅgakkhaṇe tesaṁ kusalā ca dhammā na nirujjhanti abyākatā ca dhammā na nirujjhissanti. </div>
</div>
<div class="q" id="p_35Y9_641"> <div class="p">
<span class="pN">641</span>« Yassa vā pana abyākatā dhammā na nirujjhissanti tassa kusalā dhammā na nirujjhantīti? Āmantā. </div>
</div>
<div class="q" id="p_35Y9_642"> <div class="divNumber">149.</div> <div class="p">
<span class="pN">642</span>» Yassa akusalā dhammā na nirujjhanti tassa abyākatā dhammā na nirujjhissantīti? </div>
</div>
<div class="q" id="p_35Y9_643"> <div class="p">
<span class="pN">643</span>Sabbesaṁ cittassa uppādakkhaṇe akusalavippayuttacittassa bhaṅgakkhaṇe nirodhasamāpannānaṁ asaññasattānaṁ tesaṁ akusalā dhammā na nirujjhanti, no ca tesaṁ abyākatā dhammā na nirujjhissanti. Pacchimacittassa bhaṅgakkhaṇe tesaṁ akusalā ca dhammā na nirujjhanti abyākatā ca dhammā na nirujjhissanti. </div>
</div>
<div class="q" id="p_35Y9_644"> <div class="p">
<span class="pN">644</span>« Yassa vā pana abyākatā dhammā na nirujjhissanti tassa akusalā dhammā na nirujjhantīti? Āmantā. </div>
</div>
</html>

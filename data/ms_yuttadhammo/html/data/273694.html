<html>
<div class="i">1.8.10 Pajjotasutta</div>
<div class="h">Devatāsaṁyutta</div>
<div class="h">Chetvāvagga</div>
<div class="h">Pajjotasutta</div>
<div class="q" id="p_12S1_359"> <div class="divNumber">80.</div> <div class="p"> <table class="singleColumn"> <tr> <td> <div class="pN">359</div> <div class="G">“Kiṁsu lokasmi pajjoto,</div> </td> </tr> <tr> <td> <div class="G">kiṁsu lokasmi jāgaro;</div> </td> </tr> <tr> <td> <div class="G">Kiṁsu kamme sajīvānaṁ,</div> </td> </tr> <tr> <td> <div class="G">kimassa iriyāpatho.</div> </td> </tr> </table> </div>
</div>
<div class="q" id="p_12S1_360"> <div class="p"> <table class="singleColumn"> <tr> <td> <div class="pN">360</div> <div class="G">Kiṁsu alasaṁ analasañca,</div> </td> </tr> <tr> <td> <div class="G">Mātā puttaṁva posati;</div> </td> </tr> <tr> <td> <div class="G">Kiṁ bhūtā upajīvanti,</div> </td> </tr> <tr> <td> <div class="G">Ye pāṇā pathavissitā”ti.</div> </td> </tr> </table> </div>
</div>
<div class="q" id="p_12S1_361"> <div class="p"> <table class="singleColumn"> <tr> <td> <div class="pN">361</div> <div class="G">“Paññā lokasmi pajjoto,</div> </td> </tr> <tr> <td> <div class="G">sati lokasmi jāgaro;</div> </td> </tr> <tr> <td> <div class="G">Gāvo kamme sajīvānaṁ,</div> </td> </tr> <tr> <td> <div class="G">sītassa iriyāpatho.</div> </td> </tr> </table> </div>
</div>
<div class="q" id="p_12S1_362"> <div class="p"> <table class="singleColumn"> <tr> <td> <div class="pN">362</div> <div class="G">Vuṭṭhi alasaṁ analasañca,</div> </td> </tr> <tr> <td> <div class="G">Mātā puttaṁva posati;</div> </td> </tr> <tr> <td> <div class="G">Vuṭṭhiṁ bhūtā upajīvanti,</div> </td> </tr> <tr> <td> <div class="G">Ye pāṇā pathavissitā”ti.</div> </td> </tr> </table> </div>
</div>
</html>

<html>
<div class="i">1.5.3 Paññāvimuttasutta</div>
<div class="h">Paṭhamapaṇṇāsaka</div>
<div class="h">Sāmaññavagga</div>
<div class="h">Paññāvimuttasutta</div>
<div class="q" id="p_17A9_376"> <div class="divNumber">44.</div> <div class="p">
<span class="pN">376</span>“‘Paññāvimutto, paññāvimutto’ti, āvuso, vuccati. Kittāvatā nu kho, āvuso, paññāvimutto vutto bhagavatā”ti? </div>
</div>
<div class="q" id="p_17A9_377"> <div class="p">
<span class="pN">377</span>“Idhāvuso, bhikkhu vivicceva kāmehi…pe… paṭhamaṁ jhānaṁ upasampajja viharati, paññāya ca naṁ pajānāti. Ettāvatāpi kho, āvuso, paññāvimutto vutto bhagavatā pariyāyena…pe…. </div>
</div>
<div class="q" id="p_17A9_378"> <div class="p">
<span class="pN">378</span>Puna caparaṁ, āvuso, bhikkhu sabbaso nevasaññānāsaññāyatanaṁ samatikkamma saññāvedayitanirodhaṁ upasampajja viharati, paññāya cassa disvā āsavā parikkhīṇā honti, paññāya ca naṁ pajānāti. Ettāvatāpi kho, āvuso, paññāvimutto vutto bhagavatā nippariyāyenā”ti. </div>
</div>
<div class="CENTER" id="p_17A9_379">
<span class="pN">379</span>Tatiyaṁ.</div>
</html>

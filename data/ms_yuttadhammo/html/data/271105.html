<html>
<div class="i">2.1.2.4 Mūlamūlakanaya</div>
<div class="h">Niddesa</div>
<div class="h">Mūlavāraniddesa</div>
<div class="h">Akusalapada nayacatukka</div>
<div class="h">Mūlamūlakanaya</div>
<div class="q" id="p_33Y1_167"> <div class="divNumber">71.</div> <div class="p">
<span class="pN">167</span>» Ye keci akusalā dhammā, sabbe te akusalamūlamūlakāti? </div>
</div>
<div class="q" id="p_33Y1_168"> <div class="p">
<span class="pN">168</span>Ahetukaṁ akusalaṁ na akusalamūlamūlakaṁ. Sahetukaṁ akusalaṁ akusalamūlamūlakaṁ. </div>
</div>
<div class="q" id="p_33Y1_169"> <div class="p">
<span class="pN">169</span>« Ye vā pana akusalamūlamūlakā, sabbe te dhammā akusalāti? </div>
</div>
<div class="q" id="p_33Y1_170"> <div class="p">
<span class="pN">170</span>Akusalasamuṭṭhānaṁ rūpaṁ akusalamūlamūlakaṁ na akusalaṁ. Akusalaṁ akusalamūlamūlakañceva akusalañca. </div>
</div>
<div class="q" id="p_33Y1_171"> <div class="divNumber">72.</div> <div class="p">
<span class="pN">171</span>» Ye keci akusalā dhammā, sabbe te akusalamūlena ekamūlamūlakāti? </div>
</div>
<div class="q" id="p_33Y1_172"> <div class="p">
<span class="pN">172</span>Ahetukaṁ akusalaṁ akusalamūlena na ekamūlamūlakaṁ. Sahetukaṁ akusalaṁ akusalamūlena ekamūlamūlakaṁ. </div>
</div>
<div class="q" id="p_33Y1_173"> <div class="p">
<span class="pN">173</span>« Ye vā pana akusalamūlena ekamūlamūlakā, sabbe te dhammā akusalāti? </div>
</div>
<div class="q" id="p_33Y1_174"> <div class="p">
<span class="pN">174</span>Akusalasamuṭṭhānaṁ rūpaṁ akusalamūlena ekamūlamūlakaṁ, na akusalaṁ. Akusalaṁ akusalamūlena ekamūlamūlakañceva akusalañca. </div>
</div>
<div class="q" id="p_33Y1_175"> <div class="divNumber">73.</div> <div class="p">
<span class="pN">175</span>» Ye keci akusalamūlena ekamūlamūlakā dhammā, sabbe te akusalamūlena aññamaññamūlamūlakāti? </div>
</div>
<div class="q" id="p_33Y1_176"> <div class="p">
<span class="pN">176</span>Mūlāni yāni ekato uppajjanti akusalamūlāni ekamūlamūlakāni ceva aññamaññamūlamūlakāni ca. Avasesā akusalamūlasahajātā dhammā akusalamūlena ekamūlamūlakā, na ca aññamaññamūlamūlakā. </div>
</div>
<div class="q" id="p_33Y1_177"> <div class="p">
<span class="pN">177</span>« Ye vā pana akusalamūlena aññamaññamūlamūlakā, sabbe te dhammā akusalāti? Āmantā. (4) </div>
</div>
</html>

<html>
<div class="i">2.3.3 Anulomapuggalokāsa</div>
<div class="h">Mahāvāra</div>
<div class="h">Pajahanavāra</div>
<div class="h">Anulomapuggalokāsa</div>
<div class="q" id="p_34Y7_1036"> <div class="divNumber">154.</div> <div class="p">
<span class="pN">1036</span>»  Yo yato kāmarāgānusayaṁ pajahati so tato paṭighānusayaṁ pajahatīti? No. </div>
</div>
<div class="q" id="p_34Y7_1037"> <div class="p">
<span class="pN">1037</span>«  Yo vā pana yato paṭighānusayaṁ pajahati so tato kāmarāgānusayaṁ pajahatīti? No. </div>
</div>
<div class="q" id="p_34Y7_1038"> <div class="p">
<span class="pN">1038</span>»  Yo yato kāmarāgānusayaṁ pajahati so tato mānānusayaṁ pajahatīti? </div>
</div>
<div class="q" id="p_34Y7_1039"> <div class="p">
<span class="pN">1039</span>Tadekaṭṭhaṁ pajahati. </div>
</div>
<div class="q" id="p_34Y7_1040"> <div class="p">
<span class="pN">1040</span>«  Yo vā pana yato mānānusayaṁ pajahati so tato kāmarāgānusayaṁ pajahatīti? No. </div>
</div>
<div class="q" id="p_34Y7_1041"> <div class="p">
<span class="pN">1041</span>»  Yo yato kāmarāgānusayaṁ pajahati so tato diṭṭhānusayaṁ…pe…  vicikicchānusayaṁ pajahatīti? No. </div>
</div>
<div class="q" id="p_34Y7_1042"> <div class="p">
<span class="pN">1042</span>«  Yo vā pana yato vicikicchānusayaṁ pajahati so tato kāmarāgānusayaṁ pajahatīti? </div>
</div>
<div class="q" id="p_34Y7_1043"> <div class="p">
<span class="pN">1043</span>Aṭṭhamako dukkhāya vedanāya rūpadhātuyā arūpadhātuyā so tato vicikicchānusayaṁ pajahati, no ca so tato kāmarāgānusayaṁ pajahati. Sveva puggalo kāmadhātuyā dvīsu vedanāsu so tato vicikicchānusayaṁ pajahati kāmarāgānusayaṁ tadekaṭṭhaṁ pajahati. </div>
</div>
<div class="q" id="p_34Y7_1044"> <div class="p">
<span class="pN">1044</span>»  Yo yato kāmarāgānusayaṁ pajahati so tato bhavarāgānusayaṁ pajahatīti? No. </div>
</div>
<div class="q" id="p_34Y7_1045"> <div class="p">
<span class="pN">1045</span>«  Yo vā pana yato bhavarāgānusayaṁ pajahati so tato kāmarāgānusayaṁ pajahatīti? No. </div>
</div>
<div class="q" id="p_34Y7_1046"> <div class="p">
<span class="pN">1046</span>»  Yo yato kāmarāgānusayaṁ pajahati so tato avijjānusayaṁ pajahatīti? </div>
</div>
<div class="q" id="p_34Y7_1047"> <div class="p">
<span class="pN">1047</span>Tadekaṭṭhaṁ pajahati. </div>
</div>
<div class="q" id="p_34Y7_1048"> <div class="p">
<span class="pN">1048</span>«  Yo vā pana yato avijjānusayaṁ pajahati so tato kāmarāgānusayaṁ pajahatīti? No. </div>
</div>
<div class="q" id="p_34Y7_1049"> <div class="divNumber">155.</div> <div class="p">
<span class="pN">1049</span>»  Yo yato paṭighānusayaṁ pajahati so tato mānānusayaṁ pajahatīti? No. </div>
</div>
<div class="q" id="p_34Y7_1050"> <div class="p">
<span class="pN">1050</span>«  Yo vā pana yato mānānusayaṁ pajahati so tato paṭighānusayaṁ pajahatīti? No. </div>
</div>
<div class="q" id="p_34Y7_1051"> <div class="p">
<span class="pN">1051</span>»  Yo yato paṭighānusayaṁ pajahati so tato diṭṭhānusayaṁ…pe…  vicikicchānusayaṁ pajahatīti? No. </div>
</div>
<div class="q" id="p_34Y7_1052"> <div class="p">
<span class="pN">1052</span>«  Yo vā pana yato vicikicchānusayaṁ pajahati so tato paṭighānusayaṁ pajahatīti? </div>
</div>
<div class="q" id="p_34Y7_1053"> <div class="p">
<span class="pN">1053</span>Aṭṭhamako kāmadhātuyā dvīsu vedanāsu rūpadhātuyā arūpadhātuyā so tato vicikicchānusayaṁ pajahati, no ca so tato paṭighānusayaṁ pajahati. Sveva puggalo dukkhāya vedanāya so tato vicikicchānusayaṁ pajahati paṭighānusayaṁ tadekaṭṭhaṁ pajahati. </div>
</div>
<div class="q" id="p_34Y7_1054"> <div class="p">
<span class="pN">1054</span>»  Yo yato paṭighānusayaṁ pajahati so tato bhavarāgānusayaṁ pajahatīti? No. </div>
</div>
<div class="q" id="p_34Y7_1055"> <div class="p">
<span class="pN">1055</span>«  Yo vā pana yato bhavarāgānusayaṁ pajahati so tato paṭighānusayaṁ pajahatīti? No. </div>
</div>
<div class="q" id="p_34Y7_1056"> <div class="p">
<span class="pN">1056</span>»  Yo yato paṭighānusayaṁ pajahati so tato avijjānusayaṁ pajahatīti? </div>
</div>
<div class="q" id="p_34Y7_1057"> <div class="p">
<span class="pN">1057</span>Tadekaṭṭhaṁ pajahati. </div>
</div>
<div class="q" id="p_34Y7_1058"> <div class="p">
<span class="pN">1058</span>«  Yo vā pana yato avijjānusayaṁ pajahati so tato paṭighānusayaṁ pajahatīti? No. </div>
</div>
<div class="q" id="p_34Y7_1059"> <div class="divNumber">156.</div> <div class="p">
<span class="pN">1059</span>»  Yo yato mānānusayaṁ pajahati so tato diṭṭhānusayaṁ…pe…  vicikicchānusayaṁ pajahatīti? No. </div>
</div>
<div class="q" id="p_34Y7_1060"> <div class="p">
<span class="pN">1060</span>«  Yo vā pana yato vicikicchānusayaṁ pajahati so tato mānānusayaṁ pajahatīti? </div>
</div>
<div class="q" id="p_34Y7_1061"> <div class="p">
<span class="pN">1061</span>Aṭṭhamako dukkhāya vedanāya so tato vicikicchānusayaṁ pajahati, no ca so tato mānānusayaṁ pajahati. Sveva puggalo kāmadhātuyā dvīsu vedanāsu rūpadhātuyā arūpadhātuyā so tato vicikicchānusayaṁ pajahati mānānusayaṁ tadekaṭṭhaṁ pajahati. </div>
</div>
<div class="q" id="p_34Y7_1062"> <div class="p">
<span class="pN">1062</span>»  Yo yato mānānusayaṁ pajahati so tato bhavarāgānusayaṁ pajahatīti? </div>
</div>
<div class="q" id="p_34Y7_1063"> <div class="p">
<span class="pN">1063</span>Aggamaggasamaṅgī kāmadhātuyā dvīsu vedanāsu so tato mānānusayaṁ pajahati, no ca so tato bhavarāgānusayaṁ pajahati. Sveva puggalo rūpadhātuyā arūpadhātuyā so tato mānānusayañca pajahati bhavarāgānusayañca pajahati. </div>
</div>
<div class="q" id="p_34Y7_1064"> <div class="p">
<span class="pN">1064</span>«  Yo vā pana yato bhavarāgānusayaṁ pajahati so tato mānānusayaṁ pajahatīti? Āmantā. </div>
</div>
<div class="q" id="p_34Y7_1065"> <div class="p">
<span class="pN">1065</span>»  Yo yato mānānusayaṁ pajahati so tato avijjānusayaṁ pajahatīti? Āmantā. </div>
</div>
<div class="q" id="p_34Y7_1066"> <div class="p">
<span class="pN">1066</span>«  Yo vā pana yato avijjānusayaṁ pajahati so tato mānānusayaṁ pajahatīti? </div>
</div>
<div class="q" id="p_34Y7_1067"> <div class="p">
<span class="pN">1067</span>Aggamaggasamaṅgī dukkhāya vedanāya so tato avijjānusayaṁ pajahati, no ca so tato mānānusayaṁ pajahati. Sveva puggalo kāmadhātuyā dvīsu vedanāsu rūpadhātuyā arūpadhātuyā so tato avijjānusayañca pajahati mānānusayañca pajahati. </div>
</div>
<div class="q" id="p_34Y7_1068"> <div class="divNumber">157.</div> <div class="p">
<span class="pN">1068</span>»  Yo yato diṭṭhānusayaṁ pajahati so tato vicikicchānusayaṁ pajahatīti? Āmantā. </div>
</div>
<div class="q" id="p_34Y7_1069"> <div class="p">
<span class="pN">1069</span>«  Yo vā pana yato vicikicchānusayaṁ pajahati so tato diṭṭhānusayaṁ pajahatīti? Āmantā…pe… . </div>
</div>
<div class="q" id="p_34Y7_1070"> <div class="divNumber">158.</div> <div class="p">
<span class="pN">1070</span>»  Yo yato vicikicchānusayaṁ pajahati so tato bhavarāgānusayaṁ pajahatīti? </div>
</div>
<div class="q" id="p_34Y7_1071"> <div class="p">
<span class="pN">1071</span>Aṭṭhamako kāmadhātuyā tīsu vedanāsu so tato vicikicchānusayaṁ pajahati, no ca so tato bhavarāgānusayaṁ pajahati. Sveva puggalo rūpadhātuyā arūpadhātuyā so tato vicikicchānusayaṁ pajahati bhavarāgānusayaṁ tadekaṭṭhaṁ pajahati. </div>
</div>
<div class="q" id="p_34Y7_1072"> <div class="p">
<span class="pN">1072</span>«  Yo vā pana yato bhavarāgānusayaṁ pajahati so tato vicikicchānusayaṁ pajahatīti? No. </div>
</div>
<div class="q" id="p_34Y7_1073"> <div class="p">
<span class="pN">1073</span>»  Yo yato vicikicchānusayaṁ pajahati so tato avijjānusayaṁ pajahatīti? </div>
</div>
<div class="q" id="p_34Y7_1074"> <div class="p">
<span class="pN">1074</span>Tadekaṭṭhaṁ pajahati. </div>
</div>
<div class="q" id="p_34Y7_1075"> <div class="p">
<span class="pN">1075</span>«  Yo vā pana yato avijjānusayaṁ pajahati so tato vicikicchānusayaṁ pajahatīti? No. </div>
</div>
<div class="q" id="p_34Y7_1076"> <div class="divNumber">159.</div> <div class="p">
<span class="pN">1076</span>»  Yo yato bhavarāgānusayaṁ pajahati so tato avijjānusayaṁ pajahatīti? Āmantā. </div>
</div>
<div class="q" id="p_34Y7_1077"> <div class="p">
<span class="pN">1077</span>«  Yo vā pana yato avijjānusayaṁ pajahati so tato bhavarāgānusayaṁ pajahatīti? </div>
</div>
<div class="q" id="p_34Y7_1078"> <div class="p">
<span class="pN">1078</span>Aggamaggasamaṅgī kāmadhātuyā tīsu vedanāsu so tato avijjānusayaṁ pajahati, no ca so tato bhavarāgānusayaṁ pajahati. Sveva puggalo rūpadhātuyā arūpadhātuyā so tato avijjānusayañca pajahati bhavarāgānusayañca pajahati. (Ekamūlakaṁ.) </div>
</div>
<div class="q" id="p_34Y7_1079"> <div class="divNumber">160.</div> <div class="p">
<span class="pN">1079</span>»  Yo yato kāmarāgānusayañca paṭighānusayañca pajahati so tato mānānusayaṁ pajahatīti? Natthi. </div>
</div>
<div class="q" id="p_34Y7_1080"> <div class="p">
<span class="pN">1080</span>«  Yo vā pana yato mānānusayaṁ pajahati so tato kāmarāgānusayañca paṭighānusayañca pajahatīti? No. </div>
</div>
<div class="q" id="p_34Y7_1081"> <div class="p">
<span class="pN">1081</span>»  Yo yato kāmarāgānusayañca paṭighānusayañca pajahati so tato diṭṭhānusayaṁ…pe…  vicikicchānusayaṁ pajahatīti? Natthi. </div>
</div>
<div class="q" id="p_34Y7_1082"> <div class="p">
<span class="pN">1082</span>«  Yo vā pana yato vicikicchānusayaṁ pajahati so tato kāmarāgānusayañca paṭighānusayañca pajahatīti? </div>
</div>
<div class="q" id="p_34Y7_1083"> <div class="p">
<span class="pN">1083</span>Aṭṭhamako rūpadhātuyā arūpadhātuyā so tato vicikicchānusayaṁ pajahati, no ca so tato kāmarāgānusayañca paṭighānusayañca pajahati. Sveva puggalo kāmadhātuyā dvīsu vedanāsu so tato vicikicchānusayaṁ pajahati kāmarāgānusayaṁ tadekaṭṭhaṁ pajahati, no ca so tato paṭighānusayaṁ pajahati. Sveva puggalo dukkhāya vedanāya so tato vicikicchānusayaṁ pajahati paṭighānusayaṁ tadekaṭṭhaṁ pajahati, no ca so tato kāmarāgānusayaṁ pajahati. </div>
</div>
<div class="q" id="p_34Y7_1084"> <div class="p">
<span class="pN">1084</span>»  Yo yato kāmarāgānusayañca paṭighānusayañca pajahati so tato bhavarāgānusayaṁ pajahatīti? Natthi. </div>
</div>
<div class="q" id="p_34Y7_1085"> <div class="p">
<span class="pN">1085</span>«  Yo vā pana yato bhavarāgānusayaṁ pajahati so tato kāmarāgānusayañca paṭighānusayañca pajahatīti? No. </div>
</div>
<div class="q" id="p_34Y7_1086"> <div class="p">
<span class="pN">1086</span>»  Yo yato kāmarāgānusayañca paṭighānusayañca pajahati so tato avijjānusayaṁ pajahatīti? Natthi. </div>
</div>
<div class="q" id="p_34Y7_1087"> <div class="p">
<span class="pN">1087</span>«  Yo vā pana yato avijjānusayaṁ pajahati so tato kāmarāgānusayañca paṭighānusayañca pajahatīti? No. (Dukamūlakaṁ.) </div>
</div>
<div class="q" id="p_34Y7_1088"> <div class="divNumber">161.</div> <div class="p">
<span class="pN">1088</span>»  Yo yato kāmarāgānusayañca paṭighānusayañca mānānusayañca pajahati so tato diṭṭhānusayaṁ…pe…  vicikicchānusayaṁ pajahatīti? Natthi. </div>
</div>
<div class="q" id="p_34Y7_1089"> <div class="p">
<span class="pN">1089</span>«  Yo vā pana yato vicikicchānusayaṁ pajahati so tato kāmarāgānusayañca paṭighānusayañca mānānusayañca pajahatīti? </div>
</div>
<div class="q" id="p_34Y7_1090"> <div class="p">
<span class="pN">1090</span>Aṭṭhamako rūpadhātuyā arūpadhātuyā so tato vicikicchānusayaṁ pajahati mānānusayaṁ tadekaṭṭhaṁ pajahati, no ca so tato kāmarāgānusayañca paṭighānusayañca pajahati. Sveva puggalo kāmadhātuyā dvīsu vedanāsu so tato vicikicchānusayaṁ pajahati kāmarāgānusayañca mānānusayañca tadekaṭṭhaṁ pajahati, no ca so tato paṭighānusayaṁ pajahati. Sveva puggalo dukkhāya vedanāya so tato vicikicchānusayaṁ pajahati paṭighānusayaṁ tadekaṭṭhaṁ pajahati, no ca so tato kāmarāgānusayañca mānānusayañca pajahati. </div>
</div>
<div class="q" id="p_34Y7_1091"> <div class="p">
<span class="pN">1091</span>»  Yo yato kāmarāgānusayañca paṭighānusayañca mānānusayañca pajahati so tato bhavarāgānusayaṁ pajahatīti? Natthi. </div>
</div>
<div class="q" id="p_34Y7_1092"> <div class="p">
<span class="pN">1092</span>«  Yo vā pana yato bhavarāgānusayaṁ pajahati so tato kāmarāgānusayañca paṭighānusayañca mānānusayañca pajahatīti? </div>
</div>
<div class="q" id="p_34Y7_1093"> <div class="p">
<span class="pN">1093</span>Mānānusayaṁ pajahati. </div>
</div>
<div class="q" id="p_34Y7_1094"> <div class="p">
<span class="pN">1094</span>»  Yo yato kāmarāgānusayañca paṭighānusayañca mānānusayañca pajahati so tato avijjānusayaṁ pajahatīti? Natthi. </div>
</div>
<div class="q" id="p_34Y7_1095"> <div class="p">
<span class="pN">1095</span>«  Yo vā pana yato avijjānusayaṁ pajahati so tato kāmarāgānusayañca paṭighānusayañca mānānusayañca pajahatīti? </div>
</div>
<div class="q" id="p_34Y7_1096"> <div class="p">
<span class="pN">1096</span>Aggamaggasamaṅgī dukkhāya vedanāya so tato avijjānusayaṁ pajahati, no ca so tato kāmarāgānusayañca paṭighānusayañca mānānusayañca pajahati. Sveva puggalo kāmadhātuyā dvīsu vedanāsu rūpadhātuyā arūpadhātuyā so tato avijjānusayañca mānānusayañca pajahati, no ca so tato kāmarāgānusayañca paṭighānusayañca pajahati. (Tikamūlakaṁ.) </div>
</div>
<div class="q" id="p_34Y7_1097"> <div class="divNumber">162.</div> <div class="p">
<span class="pN">1097</span>»  Yo yato kāmarāgānusayañca paṭighānusayañca mānānusayañca diṭṭhānusayañca pajahati so tato vicikicchānusayaṁ pajahatīti? Natthi. </div>
</div>
<div class="q" id="p_34Y7_1098"> <div class="p">
<span class="pN">1098</span>«  Yo vā pana yato vicikicchānusayaṁ pajahati so tato kāmarāgānusayañca paṭighānusayañca mānānusayañca diṭṭhānusayañca pajahatīti? </div>
</div>
<div class="q" id="p_34Y7_1099"> <div class="p">
<span class="pN">1099</span>Aṭṭhamako rūpadhātuyā arūpadhātuyā so tato vicikicchānusayañca diṭṭhānusayañca pajahati mānānusayaṁ tadekaṭṭhaṁ pajahati, no ca so tato kāmarāgānusayañca paṭighānusayañca pajahati. Sveva puggalo kāmadhātuyā dvīsu vedanāsu so tato vicikicchānusayañca diṭṭhānusayañca pajahati kāmarāgānusayañca mānānusayañca tadekaṭṭhaṁ pajahati, no ca so tato paṭighānusayaṁ pajahati. Sveva puggalo dukkhāya vedanāya so tato vicikicchānusayañca diṭṭhānusayañca pajahati paṭighānusayaṁ tadekaṭṭhaṁ pajahati, no ca so tato kāmarāgānusayañca mānānusayañca pajahati…pe… . (Catukkamūlakaṁ.) </div>
</div>
<div class="q" id="p_34Y7_1100"> <div class="divNumber">163.</div> <div class="p">
<span class="pN">1100</span>»  Yo yato kāmarāgānusayañca paṭighānusayañca mānānusayañca diṭṭhānusayañca vicikicchānusayañca pajahati so tato bhavarāgānusayaṁ pajahatīti? Natthi. </div>
</div>
<div class="q" id="p_34Y7_1101"> <div class="p">
<span class="pN">1101</span>«  Yo vā pana yato bhavarāgānusayaṁ pajahati so tato kāmarāgānusayañca paṭighānusayañca mānānusayañca diṭṭhānusayañca vicikicchānusayañca pajahatīti? </div>
</div>
<div class="q" id="p_34Y7_1102"> <div class="p">
<span class="pN">1102</span>Mānānusayaṁ pajahati. </div>
</div>
<div class="q" id="p_34Y7_1103"> <div class="p">
<span class="pN">1103</span>»  Yo yato kāmarāgānusayañca paṭighānusayañca mānānusayañca diṭṭhānusayañca vicikicchānusayañca pajahati so tato avijjānusayaṁ pajahatīti? Natthi. </div>
</div>
<div class="q" id="p_34Y7_1104"> <div class="p">
<span class="pN">1104</span>«  Yo vā pana yato avijjānusayaṁ pajahati so tato kāmarāgānusayañca paṭighānusayañca mānānusayañca diṭṭhānusayañca vicikicchānusayañca pajahatīti? </div>
</div>
<div class="q" id="p_34Y7_1105"> <div class="p">
<span class="pN">1105</span>Aggamaggasamaṅgī dukkhāya vedanāya so tato avijjānusayaṁ pajahati, no ca so tato kāmarāgānusayañca paṭighānusayañca mānānusayañca diṭṭhānusayañca vicikicchānusayañca pajahati. Sveva puggalo kāmadhātuyā dvīsu vedanāsu rūpadhātuyā arūpadhātuyā so tato avijjānusayañca mānānusayañca pajahati, no ca so tato kāmarāgānusayañca paṭighānusayañca diṭṭhānusayañca vicikicchānusayañca pajahati. (Pañcakamūlakaṁ.) </div>
</div>
<div class="q" id="p_34Y7_1106"> <div class="divNumber">164.</div> <div class="p">
<span class="pN">1106</span>»  Yo yato kāmarāgānusayañca paṭighānusayañca mānānusayañca diṭṭhānusayañca vicikicchānusayañca bhavarāgānusayañca pajahati so tato avijjānusayaṁ pajahatīti? Natthi. </div>
</div>
<div class="q" id="p_34Y7_1107"> <div class="p">
<span class="pN">1107</span>«  Yo vā pana yato avijjānusayaṁ pajahati so tato kāmarāgānusayañca paṭighānusayañca mānānusayañca diṭṭhānusayañca vicikicchānusayañca bhavarāgānusayañca pajahatīti? </div>
</div>
<div class="q" id="p_34Y7_1108"> <div class="p">
<span class="pN">1108</span>Aggamaggasamaṅgī dukkhāya vedanāya so tato avijjānusayaṁ pajahati, no ca so tato kāmarāgānusayañca paṭighānusayañca mānānusayañca diṭṭhānusayañca vicikicchānusayañca bhavarāgānusayañca pajahati. Sveva puggalo kāmadhātuyā dvīsu vedanāsu so tato avijjānusayañca mānānusayañca pajahati, no ca so tato kāmarāgānusayañca paṭighānusayañca diṭṭhānusayañca vicikicchānusayañca bhavarāgānusayañca pajahati. Sveva puggalo rūpadhātuyā arūpadhātuyā so tato avijjānusayañca mānānusayañca bhavarāgānusayañca pajahati, no ca so tato kāmarāgānusayañca paṭighānusayañca diṭṭhānusayañca vicikicchānusayañca pajahati. (Chakkamūlakaṁ.) </div>
</div>
<div class="CENTER" id="p_34Y7_1109">
<span class="pN">1109</span>Pajahanavāre anulomaṁ.</div>
</html>

<html>
<div class="i"> Hetu</div>
<div class="h">Kusalattika, Kilesagocchaka</div>
<div class="h">Kusalattika, Kilesavippayuttasaṁkilesikaduka</div>
<div class="h">Paṭiccādivāra</div>
<div class="h">Hetu</div>
<div class="q" id="p_39P4_1509"> <div class="divNumber">30.</div> <div class="p">
<span class="pN">1509</span>Kusalaṁ kilesavippayuttaṁ saṁkilesikaṁ dhammaṁ paṭicca kusalo kilesavippayutto saṁkilesiko dhammo uppajjati hetupaccayā. Kusalaṁ kilesavippayuttaṁ saṁkilesikaṁ dhammaṁ paṭicca abyākato kilesavippayutto saṁkilesiko dhammo uppajjati hetupaccayā. Kusalaṁ kilesavippayuttaṁ saṁkilesikaṁ dhammaṁ paṭicca kusalo kilesavippayutto saṁkilesiko ca abyākato kilesavippayutto saṁkilesiko ca dhammā uppajjanti hetupaccayā. (3) </div>
</div>
<div class="q" id="p_39P4_1510"> <div class="p">
<span class="pN">1510</span>Abyākataṁ kilesavippayuttaṁ saṁkilesikaṁ dhammaṁ paṭicca abyākato kilesavippayutto saṁkilesiko dhammo uppajjati hetupaccayā. (1) </div>
</div>
<div class="q" id="p_39P4_1511"> <div class="p">
<span class="pN">1511</span>Kusalaṁ kilesavippayuttaṁ saṁkilesikañca abyākataṁ kilesavippayuttaṁ saṁkilesikañca dhammaṁ paṭicca abyākato kilesavippayutto saṁkilesiko dhammo uppajjati hetupaccayā. (1) (Saṁkhittaṁ.) </div>
</div>
<div class="q" id="p_39P4_1512"> <div class="divNumber">31.</div> <div class="p">
<span class="pN">1512</span>Hetuyā pañca, ārammaṇe dve…pe…  vipāke ekaṁ…pe…  avigate pañca. (Saṁkhittaṁ.) </div>
</div>
<div class="q" id="p_39P4_1513"> <div class="p">
<span class="pN">1513</span>(Sahajātavārampi…pe…  sampayuttavārampi paṭiccavārasadisaṁ.) </div>
</div>
<div class="q" id="p_39P4_1514"> <div class="divNumber">32.</div> <div class="p">
<span class="pN">1514</span>Kusalo kilesavippayutto saṁkilesiko dhammo kusalassa kilesavippayuttassa saṁkilesikassa dhammassa hetupaccayena paccayo…  tīṇi. </div>
</div>
<div class="q" id="p_39P4_1515"> <div class="p">
<span class="pN">1515</span>Abyākato kilesavippayutto saṁkilesiko dhammo abyākatassa kilesavippayuttassa saṁkilesikassa dhammassa hetupaccayena paccayo. (1) (Saṁkhittaṁ.) </div>
</div>
<div class="q" id="p_39P4_1516"> <div class="divNumber">33.</div> <div class="p">
<span class="pN">1516</span>Hetuyā cattāri, ārammaṇe cattāri, adhipatiyā cattāri…pe…  avigate satta. (Saṁkhittaṁ. Yathā kusalattike pañhāvāraṁ, evaṁ vitthāretabbaṁ.) </div>
</div>
<div class="q" id="p_39P4_1517"> <div class="divNumber">34.</div> <div class="p">
<span class="pN">1517</span>Kusalaṁ kilesavippayuttaṁ asaṁkilesikaṁ dhammaṁ paṭicca kusalo kilesavippayutto asaṁkilesiko dhammo uppajjati hetupaccayā. </div>
</div>
<div class="q" id="p_39P4_1518"> <div class="p">
<span class="pN">1518</span>Abyākataṁ kilesavippayuttaṁ asaṁkilesikaṁ dhammaṁ paṭicca abyākato kilesavippayutto asaṁkilesiko dhammo uppajjati hetupaccayā. </div>
</div>
<div class="q" id="p_39P4_1519"> <div class="p">
<span class="pN">1519</span>Hetuyā dve…pe…  āsevane vipāke ekaṁ…pe…  avigate dve. (Saṁkhittaṁ.) </div>
</div>
<div class="q" id="p_39P4_1520"> <div class="p">
<span class="pN">1520</span>(Sahajātavārampi…pe…  sampayuttavārampi paṭiccavārasadisaṁ.) </div>
</div>
<div class="q" id="p_39P4_1521"> <div class="divNumber">35.</div> <div class="p">
<span class="pN">1521</span>Kusalo kilesavippayutto asaṁkilesiko dhammo kusalassa kilesavippayuttassa asaṁkilesikassa dhammassa hetupaccayena paccayo. (1) </div>
</div>
<div class="q" id="p_39P4_1522"> <div class="p">
<span class="pN">1522</span>Abyākato kilesavippayutto asaṁkilesiko dhammo abyākatassa kilesavippayuttassa asaṁkilesikassa dhammassa hetupaccayena paccayo. (1) (Saṁkhittaṁ.) </div>
</div>
<div class="q" id="p_39P4_1523"> <div class="divNumber">36.</div> <div class="p">
<span class="pN">1523</span>Hetuyā dve, ārammaṇe dve, adhipatiyā tīṇi, anantare dve…pe…  upanissaye cattāri…pe…  kamme tīṇi, vipāke ekaṁ…pe…  avigate dve. (Saṁkhittaṁ.) </div>
</div>
<div class="q" id="p_39P4_1524"> <div class="p">
<span class="pN">1524</span>(Yathā kusalattike pañhāvāraṁ, evaṁ vitthāretabbaṁ.) </div>
</div>
<div class="ENDH3" id="p_39P4_1525">
<span class="pN">1525</span>Kusalattikakilesagocchakaṁ niṭṭhitaṁ.</div>
</html>

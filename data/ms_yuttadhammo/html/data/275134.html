<html>
<div class="i">16.3.4 </div>
<div class="h">Ekadhammapāḷi</div>
<div class="h">Tatiyavagga</div>
<div class="h"></div>
<div class="q" id="p_15A1_400"> <div class="divNumber">311.</div> <div class="p">
<span class="pN">400</span>“Nāhaṁ, bhikkhave, aññaṁ ekapuggalampi samanupassāmi yo evaṁ bahujanaahitāya paṭipanno bahujanaasukhāya, bahuno janassa anatthāya ahitāya dukkhāya devamanussānaṁ yathayidaṁ, bhikkhave, makkhali moghapuriso. Seyyathāpi, bhikkhave, nadīmukhe khippaṁ uḍḍeyya bahūnaṁ macchānaṁ ahitāya dukkhāya anayāya byasanāya; evamevaṁ kho, bhikkhave, makkhali moghapuriso manussakhippaṁ maññe loke uppanno bahūnaṁ sattānaṁ ahitāya dukkhāya anayāya byasanāyā”ti. </div>
</div>
</html>

<html>
<div class="i">1.2.5 Bhadditthivimānavatthu</div>
<div class="h">Itthivimāna</div>
<div class="h">Cittalatāvagga</div>
<div class="h">Bhadditthivimānavatthu</div>
<div class="q" id="p_19Vv_231"> <div class="divNumber">206.</div> <div class="p"> <table class="singleColumn"> <tr> <td> <div class="pN">231</div> <div class="G">“Nīlā pītā ca kāḷā ca,</div> </td> </tr> <tr> <td> <div class="G">mañjiṭṭhā atha lohitā;</div> </td> </tr> <tr> <td> <div class="G">Uccāvacānaṁ vaṇṇānaṁ,</div> </td> </tr> <tr> <td> <div class="G">kiñjakkhaparivāritā.</div> </td> </tr> </table> </div>
</div>
<div class="q" id="p_19Vv_232"> <div class="divNumber">207.</div> <div class="p"> <table class="singleColumn"> <tr> <td> <div class="pN">232</div> <div class="G">Mandāravānaṁ pupphānaṁ,</div> </td> </tr> <tr> <td> <div class="G">mālaṁ dhāresi muddhani;</div> </td> </tr> <tr> <td> <div class="G">Nayime aññesu kāyesu,</div> </td> </tr> <tr> <td> <div class="G">rukkhā santi sumedhase.</div> </td> </tr> </table> </div>
</div>
<div class="q" id="p_19Vv_233"> <div class="divNumber">208.</div> <div class="p"> <table class="singleColumn"> <tr> <td> <div class="pN">233</div> <div class="G">Kena kāyaṁ upapannā,</div> </td> </tr> <tr> <td> <div class="G">tāvatiṁsaṁ yasassinī;</div> </td> </tr> <tr> <td> <div class="G">Devate pucchitācikkha,</div> </td> </tr> <tr> <td> <div class="G">kissa kammassidaṁ phalan”ti.</div> </td> </tr> </table> </div>
</div>
<div class="q" id="p_19Vv_234"> <div class="divNumber">209.</div> <div class="p"> <table class="singleColumn"> <tr> <td> <div class="pN">234</div> <div class="G">“Bhadditthikāti maṁ aññaṁsu,</div> </td> </tr> <tr> <td> <div class="G">Kimilāyaṁ upāsikā;</div> </td> </tr> <tr> <td> <div class="G">Saddhā sīlena sampannā,</div> </td> </tr> <tr> <td> <div class="G">Saṁvibhāgaratā sadā.</div> </td> </tr> </table> </div>
</div>
<div class="q" id="p_19Vv_235"> <div class="divNumber">210.</div> <div class="p"> <table class="singleColumn"> <tr> <td> <div class="pN">235</div> <div class="G">Acchādanañca bhattañca,</div> </td> </tr> <tr> <td> <div class="G">senāsanaṁ padīpiyaṁ;</div> </td> </tr> <tr> <td> <div class="G">Adāsiṁ ujubhūtesu,</div> </td> </tr> <tr> <td> <div class="G">vippasannena cetasā.</div> </td> </tr> </table> </div>
</div>
<div class="q" id="p_19Vv_236"> <div class="divNumber">211.</div> <div class="p"> <table class="singleColumn"> <tr> <td> <div class="pN">236</div> <div class="G">Cātuddasiṁ pañcadasiṁ,</div> </td> </tr> <tr> <td> <div class="G">yā ca pakkhassa aṭṭhamī;</div> </td> </tr> <tr> <td> <div class="G">Pāṭihāriyapakkhañca,</div> </td> </tr> <tr> <td> <div class="G">aṭṭhaṅgasusamāgataṁ.</div> </td> </tr> </table> </div>
</div>
<div class="q" id="p_19Vv_237"> <div class="divNumber">212.</div> <div class="p"> <table class="singleColumn"> <tr> <td> <div class="pN">237</div> <div class="G">Uposathaṁ upavasissaṁ,</div> </td> </tr> <tr> <td> <div class="G">sadā sīlesu saṁvutā;</div> </td> </tr> <tr> <td> <div class="G">Saññamā saṁvibhāgā ca,</div> </td> </tr> <tr> <td> <div class="G">vimānaṁ āvasāmahaṁ.</div> </td> </tr> </table> </div>
</div>
<div class="q" id="p_19Vv_238"> <div class="divNumber">213.</div> <div class="p"> <table class="singleColumn"> <tr> <td> <div class="pN">238</div> <div class="G">Pāṇātipātā viratā,</div> </td> </tr> <tr> <td> <div class="G">musāvādā ca saññatā;</div> </td> </tr> <tr> <td> <div class="G">Theyyā ca aticārā ca,</div> </td> </tr> <tr> <td> <div class="G">majjapānā ca ārakā.</div> </td> </tr> </table> </div>
</div>
<div class="q" id="p_19Vv_239"> <div class="divNumber">214.</div> <div class="p"> <table class="singleColumn"> <tr> <td> <div class="pN">239</div> <div class="G">Pañcasikkhāpade ratā,</div> </td> </tr> <tr> <td> <div class="G">Ariyasaccāna kovidā;</div> </td> </tr> <tr> <td> <div class="G">Upāsikā cakkhumato,</div> </td> </tr> <tr> <td> <div class="G">Appamādavihārinī;</div> </td> </tr> <tr> <td> <div class="G">Katāvāsā katakusalā tato cutā,</div> </td> </tr> <tr> <td> <div class="G">Sayaṁpabhā anuvicarāmi nandanaṁ.</div> </td> </tr> </table> </div>
</div>
<div class="q" id="p_19Vv_240"> <div class="divNumber">215.</div> <div class="p"> <table class="singleColumn"> <tr> <td> <div class="pN">240</div> <div class="G">Bhikkhū cāhaṁ paramahitānukampake,</div> </td> </tr> <tr> <td> <div class="G">Abhojayiṁ tapassiyugaṁ mahāmuniṁ;</div> </td> </tr> <tr> <td> <div class="G">Katāvāsā katakusalā tato cutā,</div> </td> </tr> <tr> <td> <div class="G">Sayaṁpabhā anuvicarāmi nandanaṁ.</div> </td> </tr> </table> </div>
</div>
<div class="q" id="p_19Vv_241"> <div class="divNumber">216.</div> <div class="p"> <table class="singleColumn"> <tr> <td> <div class="pN">241</div> <div class="G">Aṭṭhaṅgikaṁ aparimitaṁ sukhāvahaṁ,</div> </td> </tr> <tr> <td> <div class="G">Uposathaṁ satatamupāvasiṁ ahaṁ;</div> </td> </tr> <tr> <td> <div class="G">Katāvāsā katakusalā tato cutā,</div> </td> </tr> <tr> <td> <div class="G">Sayaṁpabhā anuvicarāmi nandanan”ti.</div> </td> </tr> </table> </div>
</div>
<div class="CENTER" id="p_19Vv_242">
<span class="pN">242</span>Bhadditthivimānaṁ pañcamaṁ.</div>
</html>

<html>
<div class="i">5.12 Candātherīgāthā</div>
<div class="h">Pañcakanipāta</div>
<div class="h">Candātherīgāthā</div>
<div class="q" id="p_19Th2_175"> <div class="divNumber">122.</div> <div class="p"> <table class="singleColumn"> <tr> <td> <div class="pN">175</div> <div class="G">“Duggatāhaṁ pure āsiṁ,</div> </td> </tr> <tr> <td> <div class="G">vidhavā ca aputtikā;</div> </td> </tr> <tr> <td> <div class="G">Vinā mittehi ñātīhi,</div> </td> </tr> <tr> <td> <div class="G">bhattacoḷassa nādhigaṁ.</div> </td> </tr> </table> </div>
</div>
<div class="q" id="p_19Th2_176"> <div class="divNumber">123.</div> <div class="p"> <table class="singleColumn"> <tr> <td> <div class="pN">176</div> <div class="G">Pattaṁ daṇḍañca gaṇhitvā,</div> </td> </tr> <tr> <td> <div class="G">bhikkhamānā kulā kulaṁ;</div> </td> </tr> <tr> <td> <div class="G">Sītuṇhena ca ḍayhantī,</div> </td> </tr> <tr> <td> <div class="G">satta vassāni cārihaṁ.</div> </td> </tr> </table> </div>
</div>
<div class="q" id="p_19Th2_177"> <div class="divNumber">124.</div> <div class="p"> <table class="singleColumn"> <tr> <td> <div class="pN">177</div> <div class="G">Bhikkhuniṁ puna disvāna,</div> </td> </tr> <tr> <td> <div class="G">annapānassa lābhiniṁ;</div> </td> </tr> <tr> <td> <div class="G">Upasaṅkamma avocaṁ,</div> </td> </tr> <tr> <td> <div class="G">‘pabbajjaṁ anagāriyaṁ’.</div> </td> </tr> </table> </div>
</div>
<div class="q" id="p_19Th2_178"> <div class="divNumber">125.</div> <div class="p"> <table class="singleColumn"> <tr> <td> <div class="pN">178</div> <div class="G">Sā ca maṁ anukampāya,</div> </td> </tr> <tr> <td> <div class="G">pabbājesi paṭācārā;</div> </td> </tr> <tr> <td> <div class="G">Tato maṁ ovaditvāna,</div> </td> </tr> <tr> <td> <div class="G">paramatthe niyojayi.</div> </td> </tr> </table> </div>
</div>
<div class="q" id="p_19Th2_179"> <div class="divNumber">126.</div> <div class="p"> <table class="singleColumn"> <tr> <td> <div class="pN">179</div> <div class="G">Tassāhaṁ vacanaṁ sutvā,</div> </td> </tr> <tr> <td> <div class="G">akāsiṁ anusāsaniṁ;</div> </td> </tr> <tr> <td> <div class="G">Amogho ayyāyovādo,</div> </td> </tr> <tr> <td> <div class="G">tevijjāmhi anāsavā”ti.</div> </td> </tr> </table> </div>
</div>
<div class="CENTER" id="p_19Th2_180">
<span class="pN">180</span>… Candā therī….</div>
<div class="ENDH3" id="p_19Th2_181">
<span class="pN">181</span>Pañcakanipāto niṭṭhito.</div>
</html>

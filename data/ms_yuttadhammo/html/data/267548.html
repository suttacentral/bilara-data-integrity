<html>
<div class="i">42.4 Madhumaṁsadāyakattheraapadāna</div>
<div class="h">Bhaddālivagga</div>
<div class="h">Madhumaṁsadāyakattheraapadāna</div>
<div class="q" id="p_20Ap1_5361"> <div class="divNumber">106.</div> <div class="p"> <table class="singleColumn"> <tr> <td> <div class="pN">5361</div> <div class="G">“Nagare bandhumatiyā,</div> </td> </tr> <tr> <td> <div class="G">sūkariko ahosahaṁ;</div> </td> </tr> <tr> <td> <div class="G">Ukkoṭakaṁ randhayitvā,</div> </td> </tr> <tr> <td> <div class="G">madhumaṁsamhi okiriṁ.</div> </td> </tr> </table> </div>
</div>
<div class="q" id="p_20Ap1_5362"> <div class="divNumber">107.</div> <div class="p"> <table class="singleColumn"> <tr> <td> <div class="pN">5362</div> <div class="G">Sannipātaṁ ahaṁ gantvā,</div> </td> </tr> <tr> <td> <div class="G">ekaṁ pattaṁ gahesahaṁ;</div> </td> </tr> <tr> <td> <div class="G">Pūrayitvāna taṁ pattaṁ,</div> </td> </tr> <tr> <td> <div class="G">bhikkhusaṁghassadāsahaṁ.</div> </td> </tr> </table> </div>
</div>
<div class="q" id="p_20Ap1_5363"> <div class="divNumber">108.</div> <div class="p"> <table class="singleColumn"> <tr> <td> <div class="pN">5363</div> <div class="G">Yottha therataro bhikkhu,</div> </td> </tr> <tr> <td> <div class="G">niyyādesi mamaṁ tadā;</div> </td> </tr> <tr> <td> <div class="G">Iminā pattapūrena,</div> </td> </tr> <tr> <td> <div class="G">labhassu vipulaṁ sukhaṁ.</div> </td> </tr> </table> </div>
</div>
<div class="q" id="p_20Ap1_5364"> <div class="divNumber">109.</div> <div class="p"> <table class="singleColumn"> <tr> <td> <div class="pN">5364</div> <div class="G">Duve sampattiyo bhutvā,</div> </td> </tr> <tr> <td> <div class="G">sukkamūlena codito;</div> </td> </tr> <tr> <td> <div class="G">Pacchime vattamānamhi,</div> </td> </tr> <tr> <td> <div class="G">kilese jhāpayissati.</div> </td> </tr> </table> </div>
</div>
<div class="q" id="p_20Ap1_5365"> <div class="divNumber">110.</div> <div class="p"> <table class="singleColumn"> <tr> <td> <div class="pN">5365</div> <div class="G">Tattha cittaṁ pasādetvā,</div> </td> </tr> <tr> <td> <div class="G">tāvatiṁsamagacchahaṁ;</div> </td> </tr> <tr> <td> <div class="G">Tattha bhutvā pivitvā ca,</div> </td> </tr> <tr> <td> <div class="G">labhāmi vipulaṁ sukhaṁ.</div> </td> </tr> </table> </div>
</div>
<div class="q" id="p_20Ap1_5366"> <div class="divNumber">111.</div> <div class="p"> <table class="singleColumn"> <tr> <td> <div class="pN">5366</div> <div class="G">Maṇḍape rukkhamūle vā,</div> </td> </tr> <tr> <td> <div class="G">pubbakammaṁ anussariṁ;</div> </td> </tr> <tr> <td> <div class="G">Annapānābhivasso me,</div> </td> </tr> <tr> <td> <div class="G">abhivassati tāvade.</div> </td> </tr> </table> </div>
</div>
<div class="q" id="p_20Ap1_5367"> <div class="divNumber">112.</div> <div class="p"> <table class="singleColumn"> <tr> <td> <div class="pN">5367</div> <div class="G">Idaṁ pacchimakaṁ mayhaṁ,</div> </td> </tr> <tr> <td> <div class="G">carimo vattate bhavo;</div> </td> </tr> <tr> <td> <div class="G">Idhāpi annapānaṁ me,</div> </td> </tr> <tr> <td> <div class="G">vassate sabbakālikaṁ.</div> </td> </tr> </table> </div>
</div>
<div class="q" id="p_20Ap1_5368"> <div class="divNumber">113.</div> <div class="p"> <table class="singleColumn"> <tr> <td> <div class="pN">5368</div> <div class="G">Teneva madhudānena,</div> </td> </tr> <tr> <td> <div class="G">sandhāvitvā bhave ahaṁ;</div> </td> </tr> <tr> <td> <div class="G">Sabbāsave pariññāya,</div> </td> </tr> <tr> <td> <div class="G">viharāmi anāsavo.</div> </td> </tr> </table> </div>
</div>
<div class="q" id="p_20Ap1_5369"> <div class="divNumber">114.</div> <div class="p"> <table class="singleColumn"> <tr> <td> <div class="pN">5369</div> <div class="G">Ekanavutito kappe,</div> </td> </tr> <tr> <td> <div class="G">yaṁ dānamadadiṁ tadā;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">madhudānassidaṁ phalaṁ.</div> </td> </tr> </table> </div>
</div>
<div class="q" id="p_20Ap1_5370"> <div class="divNumber">115.</div> <div class="p"> <table class="singleColumn"> <tr> <td> <div class="pN">5370</div> <div class="G">Kilesā jhāpitā mayhaṁ,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">viharāmi anāsavo.</div> </td> </tr> </table> </div>
</div>
<div class="q" id="p_20Ap1_5371"> <div class="divNumber">116.</div> <div class="p"> <table class="singleColumn"> <tr> <td> <div class="pN">5371</div> <div class="G">Svāgataṁ vata me āsi,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṁ buddhassa sāsanaṁ.</div> </td> </tr> </table> </div>
</div>
<div class="q" id="p_20Ap1_5372"> <div class="divNumber">117.</div> <div class="p"> <table class="singleColumn"> <tr> <td> <div class="pN">5372</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_5373"> <div class="p">
<span class="pN">5373</span>Itthaṁ sudaṁ āyasmā madhumaṁsadāyako thero imā gāthāyo abhāsitthāti. </div>
</div>
<div class="CENTER" id="p_20Ap1_5374">
<span class="pN">5374</span>Madhumaṁsadāyakattherassāpadānaṁ catutthaṁ.</div>
</html>

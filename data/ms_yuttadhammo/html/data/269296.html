<html>
<div class="i">7.1.8 Aṭṭhisenakajātaka</div>
<div class="h">Sattakanipāta</div>
<div class="h">Kukkuvagga</div>
<div class="h">Aṭṭhisenakajātaka</div>
<div class="q" id="p_22J_1545"> <div class="divNumber">54.</div> <div class="p"> <table class="singleColumn"> <tr> <td> <div class="pN">1545</div> <div class="G">“Yeme ahaṁ na jānāmi,</div> </td> </tr> <tr> <td> <div class="G">aṭṭhisena vanibbake;</div> </td> </tr> <tr> <td> <div class="G">Te maṁ saṅgamma yācanti,</div> </td> </tr> <tr> <td> <div class="G">kasmā maṁ tvaṁ na yācasi”.</div> </td> </tr> </table> </div>
</div>
<div class="q" id="p_22J_1546"> <div class="divNumber">55.</div> <div class="p"> <table class="singleColumn"> <tr> <td> <div class="pN">1546</div> <div class="G">“Yācako appiyo hoti,</div> </td> </tr> <tr> <td> <div class="G">yācaṁ adadamappiyo;</div> </td> </tr> <tr> <td> <div class="G">Tasmāhaṁ taṁ na yācāmi,</div> </td> </tr> <tr> <td> <div class="G">mā me videssanā ahu”.</div> </td> </tr> </table> </div>
</div>
<div class="q" id="p_22J_1547"> <div class="divNumber">56.</div> <div class="p"> <table class="singleColumn"> <tr> <td> <div class="pN">1547</div> <div class="G">“Yo ve yācanajīvāno,</div> </td> </tr> <tr> <td> <div class="G">kāle yācaṁ na yācati;</div> </td> </tr> <tr> <td> <div class="G">Parañca puññā dhaṁseti,</div> </td> </tr> <tr> <td> <div class="G">attanāpi na jīvati.</div> </td> </tr> </table> </div>
</div>
<div class="q" id="p_22J_1548"> <div class="divNumber">57.</div> <div class="p"> <table class="singleColumn"> <tr> <td> <div class="pN">1548</div> <div class="G">Yo ca yācanajīvāno,</div> </td> </tr> <tr> <td> <div class="G">kāle yācañhi yācati;</div> </td> </tr> <tr> <td> <div class="G">Parañca puññaṁ labbheti,</div> </td> </tr> <tr> <td> <div class="G">attanāpi ca jīvati.</div> </td> </tr> </table> </div>
</div>
<div class="q" id="p_22J_1549"> <div class="divNumber">58.</div> <div class="p"> <table class="singleColumn"> <tr> <td> <div class="pN">1549</div> <div class="G">Na ve dessanti sappaññā,</div> </td> </tr> <tr> <td> <div class="G">Disvā yācakamāgate;</div> </td> </tr> <tr> <td> <div class="G">Brahmacāri piyo mesi,</div> </td> </tr> <tr> <td> <div class="G">Vada tvaṁ bhaññamicchasi”.</div> </td> </tr> </table> </div>
</div>
<div class="q" id="p_22J_1550"> <div class="divNumber">59.</div> <div class="p"> <table class="singleColumn"> <tr> <td> <div class="pN">1550</div> <div class="G">“Na ve yācanti sappaññā,</div> </td> </tr> <tr> <td> <div class="G">Dhīro ca veditumarahati;</div> </td> </tr> <tr> <td> <div class="G">Uddissa ariyā tiṭṭhanti,</div> </td> </tr> <tr> <td> <div class="G">Esā ariyāna yācanā”.</div> </td> </tr> </table> </div>
</div>
<div class="q" id="p_22J_1551"> <div class="divNumber">60.</div> <div class="p"> <table class="singleColumn"> <tr> <td> <div class="pN">1551</div> <div class="G">“Dadāmi te brāhmaṇa rohiṇīnaṁ,</div> </td> </tr> <tr> <td> <div class="G">Gavaṁ sahassaṁ saha puṅgavena;</div> </td> </tr> <tr> <td> <div class="G">Ariyo hi ariyassa kathaṁ na dajjā,</div> </td> </tr> <tr> <td> <div class="G">Sutvāna gāthā tava dhammayuttā”ti.</div> </td> </tr> </table> </div>
</div>
<div class="CENTER" id="p_22J_1552">
<span class="pN">1552</span>Aṭṭhisenakajātakaṁ aṭṭhamaṁ.</div>
</html>

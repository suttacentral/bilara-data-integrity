<html>
<div class="i">1.3.11 Parābhavasutta</div>
<div class="h">Paṭhamapaṇṇāsaka</div>
<div class="h">Vajjisattakavagga</div>
<div class="h">Parābhavasutta</div>
<div class="q" id="p_16A7_161"> <div class="divNumber">31.</div> <div class="p">
<span class="pN">161</span>“Sattime, bhikkhave, upāsakassa parābhavā…pe… sattime, bhikkhave, upāsakassa sambhavā. Katame satta? Bhikkhudassanaṁ na hāpeti, saddhammassavanaṁ nappamajjati, adhisīle sikkhati, pasādabahulo hoti, bhikkhūsu theresu ceva navesu ca majjhimesu ca anupārambhacitto dhammaṁ suṇāti na randhagavesī, na ito bahiddhā dakkhiṇeyyaṁ gavesati, idha ca pubbakāraṁ karoti. Ime kho, bhikkhave, satta upāsakassa sambhavāti. </div>
</div>
<div class="q" id="p_16A7_162"> <div class="p"> <table class="singleColumn"> <tr> <td> <div class="pN">162</div> <div class="G">Dassanaṁ bhāvitattānaṁ,</div> </td> </tr> <tr> <td> <div class="G">Yo hāpeti upāsako;</div> </td> </tr> <tr> <td> <div class="G">Savanañca ariyadhammānaṁ,</div> </td> </tr> <tr> <td> <div class="G">Adhisīle na sikkhati.</div> </td> </tr> </table> </div>
</div>
<div class="q" id="p_16A7_163"> <div class="p"> <table class="singleColumn"> <tr> <td> <div class="pN">163</div> <div class="G">Appasādo ca bhikkhūsu,</div> </td> </tr> <tr> <td> <div class="G">bhiyyo bhiyyo pavaḍḍhati;</div> </td> </tr> <tr> <td> <div class="G">Upārambhakacitto ca,</div> </td> </tr> <tr> <td> <div class="G">saddhammaṁ sotumicchati.</div> </td> </tr> </table> </div>
</div>
<div class="q" id="p_16A7_164"> <div class="p"> <table class="singleColumn"> <tr> <td> <div class="pN">164</div> <div class="G">Ito ca bahiddhā aññaṁ,</div> </td> </tr> <tr> <td> <div class="G">dakkhiṇeyyaṁ gavesati;</div> </td> </tr> <tr> <td> <div class="G">Tattheva ca pubbakāraṁ,</div> </td> </tr> <tr> <td> <div class="G">yo karoti upāsako.</div> </td> </tr> </table> </div>
</div>
<div class="q" id="p_16A7_165"> <div class="p"> <table class="singleColumn"> <tr> <td> <div class="pN">165</div> <div class="G">Ete kho parihāniye,</div> </td> </tr> <tr> <td> <div class="G">satta dhamme sudesite;</div> </td> </tr> <tr> <td> <div class="G">Upāsako sevamāno,</div> </td> </tr> <tr> <td> <div class="G">saddhammā parihāyati.</div> </td> </tr> </table> </div>
</div>
<div class="q" id="p_16A7_166"> <div class="p"> <table class="singleColumn"> <tr> <td> <div class="pN">166</div> <div class="G">Dassanaṁ bhāvitattānaṁ,</div> </td> </tr> <tr> <td> <div class="G">Yo na hāpeti upāsako;</div> </td> </tr> <tr> <td> <div class="G">Savanañca ariyadhammānaṁ,</div> </td> </tr> <tr> <td> <div class="G">Adhisīle ca sikkhati.</div> </td> </tr> </table> </div>
</div>
<div class="q" id="p_16A7_167"> <div class="p"> <table class="singleColumn"> <tr> <td> <div class="pN">167</div> <div class="G">Pasādo cassa bhikkhūsu,</div> </td> </tr> <tr> <td> <div class="G">bhiyyo bhiyyo pavaḍḍhati;</div> </td> </tr> <tr> <td> <div class="G">Anupārambhacitto ca,</div> </td> </tr> <tr> <td> <div class="G">saddhammaṁ sotumicchati.</div> </td> </tr> </table> </div>
</div>
<div class="q" id="p_16A7_168"> <div class="p"> <table class="singleColumn"> <tr> <td> <div class="pN">168</div> <div class="G">Na ito bahiddhā aññaṁ,</div> </td> </tr> <tr> <td> <div class="G">dakkhiṇeyyaṁ gavesati;</div> </td> </tr> <tr> <td> <div class="G">Idheva ca pubbakāraṁ,</div> </td> </tr> <tr> <td> <div class="G">yo karoti upāsako.</div> </td> </tr> </table> </div>
</div>
<div class="q" id="p_16A7_169"> <div class="p"> <table class="singleColumn"> <tr> <td> <div class="pN">169</div> <div class="G">Ete kho aparihāniye,</div> </td> </tr> <tr> <td> <div class="G">Satta dhamme sudesite;</div> </td> </tr> <tr> <td> <div class="G">Upāsako sevamāno,</div> </td> </tr> <tr> <td> <div class="G">Saddhammā na parihāyatī”ti.</div> </td> </tr> </table> </div>
</div>
<div class="CENTER" id="p_16A7_170">
<span class="pN">170</span>Ekādasamaṁ.</div>
<div class="CENTER" id="p_16A7_171">
<span class="pN">171</span>Vajjisattakavaggo tatiyo.</div>
<div class="SUMMARY" id="p_16A7_172">
<span class="pN">172</span><span class="firstLetter">T</span>assuddānaṁ</div>
<div class="q" id="p_16A7_173"> <div class="p"> <table class="singleColumn"> <tr> <td> <div class="pN">173</div> <div class="G">Sāranda vassakāro ca,</div> </td> </tr> <tr> <td> <div class="G">tisattakāni bhikkhukā;</div> </td> </tr> <tr> <td> <div class="G">Bodhisaññā dve ca hāni,</div> </td> </tr> <tr> <td> <div class="G">vipatti ca parābhavoti.</div> </td> </tr> </table> </div>
</div>
</html>

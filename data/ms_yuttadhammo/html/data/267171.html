<html>
<div class="i">4.7 Lasuṇadāyakattheraapadāna</div>
<div class="h">Kuṇḍadhānavagga</div>
<div class="h">Lasuṇadāyakattheraapadāna</div>
<div class="q" id="p_20Ap1_1173"> <div class="divNumber">89.</div> <div class="p"> <table class="singleColumn"> <tr> <td> <div class="pN">1173</div> <div class="G">“Himavantassāvidūre,</div> </td> </tr> <tr> <td> <div class="G">tāpaso āsahaṁ tadā;</div> </td> </tr> <tr> <td> <div class="G">Lasuṇaṁ upajīvāmi,</div> </td> </tr> <tr> <td> <div class="G">lasuṇaṁ mayhabhojanaṁ.</div> </td> </tr> </table> </div>
</div>
<div class="q" id="p_20Ap1_1174"> <div class="divNumber">90.</div> <div class="p"> <table class="singleColumn"> <tr> <td> <div class="pN">1174</div> <div class="G">Khāriyo pūrayitvāna,</div> </td> </tr> <tr> <td> <div class="G">saṁghārāmamagacchahaṁ;</div> </td> </tr> <tr> <td> <div class="G">Haṭṭho haṭṭhena cittena,</div> </td> </tr> <tr> <td> <div class="G">saṁghassa lasuṇaṁ adaṁ.</div> </td> </tr> </table> </div>
</div>
<div class="q" id="p_20Ap1_1175"> <div class="divNumber">91.</div> <div class="p"> <table class="singleColumn"> <tr> <td> <div class="pN">1175</div> <div class="G">Vipassissa naraggassa,</div> </td> </tr> <tr> <td> <div class="G">sāsane niratassahaṁ;</div> </td> </tr> <tr> <td> <div class="G">Saṁghassa lasuṇaṁ datvā,</div> </td> </tr> <tr> <td> <div class="G">kappaṁ saggamhi modahaṁ.</div> </td> </tr> </table> </div>
</div>
<div class="q" id="p_20Ap1_1176"> <div class="divNumber">92.</div> <div class="p"> <table class="singleColumn"> <tr> <td> <div class="pN">1176</div> <div class="G">Ekanavutito kappe,</div> </td> </tr> <tr> <td> <div class="G">lasuṇaṁ yamadaṁ tadā;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">lasuṇassa idaṁ phalaṁ.</div> </td> </tr> </table> </div>
</div>
<div class="q" id="p_20Ap1_1177"> <div class="divNumber">93.</div> <div class="p"> <table class="singleColumn"> <tr> <td> <div class="pN">1177</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_1178"> <div class="p">
<span class="pN">1178</span>Itthaṁ sudaṁ āyasmā lasuṇadāyako thero imā gāthāyo abhāsitthāti. </div>
</div>
<div class="CENTER" id="p_20Ap1_1179">
<span class="pN">1179</span>Lasuṇadāyakattherassāpadānaṁ sattamaṁ.</div>
</html>

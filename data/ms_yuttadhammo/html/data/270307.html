<html>
<div class="i">4.3.3 Karuṇākathā</div>
<div class="h">Niggahapaṇṇāsaka</div>
<div class="h">Aṭṭhārasamavagga</div>
<div class="h">Karuṇākathā</div>
<div class="q" id="p_32Kv_2521"> <div class="divNumber">807.</div> <div class="p">
<span class="pN">2521</span>๐Natthi buddhassa bhagavato karuṇāti? Āmantā. Natthi buddhassa bhagavato mettāti? Na hevaṁ vattabbe…pe… natthi buddhassa bhagavato karuṇāti? Āmantā. Natthi buddhassa bhagavato muditā…pe… upekkhāti? Na hevaṁ vattabbe…pe…. </div>
</div>
<div class="q" id="p_32Kv_2522"> <div class="p">
<span class="pN">2522</span>๐Atthi buddhassa bhagavato mettāti? Āmantā. Atthi buddhassa bhagavato karuṇāti? Na hevaṁ vattabbe…pe… atthi buddhassa bhagavato muditā…pe… upekkhāti? Āmantā. Atthi buddhassa bhagavato karuṇāti? Na hevaṁ vattabbe…pe…. </div>
</div>
<div class="q" id="p_32Kv_2523"> <div class="p">
<span class="pN">2523</span>๐Natthi buddhassa bhagavato karuṇāti? Āmantā. Bhagavā akāruṇikoti? Na hevaṁ vattabbe…pe… nanu bhagavā kāruṇiko lokahito lokānukampako lokatthacaroti? Āmantā. Hañci bhagavā kāruṇiko lokahito lokānukampako lokatthacaro, no ca vata re vattabbe— “natthi buddhassa bhagavato karuṇā”ti…pe…. </div>
</div>
<div class="q" id="p_32Kv_2524"> <div class="p">
<span class="pN">2524</span>๐Natthi buddhassa bhagavato karuṇāti? Āmantā. Nanu bhagavā mahākaruṇāsamāpattiṁ samāpajjīti? Āmantā. Hañci bhagavā mahākaruṇāsamāpattiṁ samāpajji, no ca vata re vattabbe— “natthi buddhassa bhagavato karuṇā”ti. </div>
</div>
<div class="q" id="p_32Kv_2525"> <div class="divNumber">808.</div> <div class="p">
<span class="pN">2525</span>×Atthi buddhassa bhagavato karuṇāti? Āmantā. Bhagavā sarāgoti? Na hevaṁ vattabbe. Tena hi natthi buddhassa bhagavato karuṇāti. </div>
</div>
<div class="CENTER" id="p_32Kv_2526">
<span class="pN">2526</span>Karuṇākathā niṭṭhitā.</div>
</html>

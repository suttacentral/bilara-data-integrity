<html>
<div class="i">2.1.1 Uttarattheragāthā</div>
<div class="h">Dukanipāta</div>
<div class="h">Paṭhamavagga</div>
<div class="h">Uttarattheragāthā</div>
<div class="q" id="p_19Th1_274"> <div class="divNumber">121.</div> <div class="p"> <table class="singleColumn"> <tr> <td> <div class="pN">274</div> <div class="G">“Natthi koci bhavo nicco,</div> </td> </tr> <tr> <td> <div class="G">saṅkhārā vāpi sassatā;</div> </td> </tr> <tr> <td> <div class="G">Uppajjanti ca te khandhā,</div> </td> </tr> <tr> <td> <div class="G">cavanti aparāparaṁ.</div> </td> </tr> </table> </div>
</div>
<div class="q" id="p_19Th1_275"> <div class="divNumber">122.</div> <div class="p"> <table class="singleColumn"> <tr> <td> <div class="pN">275</div> <div class="G">Etamādīnavaṁ ñatvā,</div> </td> </tr> <tr> <td> <div class="G">bhavenamhi anatthiko;</div> </td> </tr> <tr> <td> <div class="G">Nissaṭo sabbakāmehi,</div> </td> </tr> <tr> <td> <div class="G">patto me āsavakkhayo”ti.</div> </td> </tr> </table> </div>
</div>
<div class="q" id="p_19Th1_276"> <div class="p">
<span class="pN">276</span>Itthaṁ sudaṁ āyasmā uttaro thero gāthāyo abhāsitthāti. </div>
</div>
</html>

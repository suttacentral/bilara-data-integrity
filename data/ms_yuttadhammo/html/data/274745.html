<html>
<div class="i">4.1.2 Paṭhamasotāpannasutta</div>
<div class="h">Indriyasaṁyutta</div>
<div class="h">Suddhikavagga</div>
<div class="h">Paṭhamasotāpannasutta</div>
<div class="q" id="p_14S5_1002"> <div class="divNumber">472.</div> <div class="p">
<span class="pN">1002</span>“Pañcimāni, bhikkhave, indriyāni. Katamāni pañca? Saddhindriyaṁ, vīriyindriyaṁ, satindriyaṁ, samādhindriyaṁ, paññindriyaṁ. Yato kho, bhikkhave, ariyasāvako imesaṁ pañcannaṁ indriyānaṁ assādañca ādīnavañca nissaraṇañca yathābhūtaṁ pajānāti— ayaṁ vuccati, bhikkhave, ariyasāvako sotāpanno avinipātadhammo niyato sambodhiparāyaṇo”ti. </div>
</div>
<div class="CENTER" id="p_14S5_1003">
<span class="pN">1003</span>Dutiyaṁ.</div>
</html>

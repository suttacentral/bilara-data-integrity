<html>
<div class="i">45.9 Vedikārakattheraapadāna</div>
<div class="h">Vibhītakavagga</div>
<div class="h">Vedikārakattheraapadāna</div>
<div class="q" id="p_20Ap1_5851"> <div class="divNumber">61.</div> <div class="p"> <table class="singleColumn"> <tr> <td> <div class="pN">5851</div> <div class="G">“Padumuttarassa bhagavato,</div> </td> </tr> <tr> <td> <div class="G">Bodhiyā pādaputtame;</div> </td> </tr> <tr> <td> <div class="G">Vedikaṁ sukataṁ katvā,</div> </td> </tr> <tr> <td> <div class="G">Sakaṁ cittaṁ pasādayiṁ.</div> </td> </tr> </table> </div>
</div>
<div class="q" id="p_20Ap1_5852"> <div class="divNumber">62.</div> <div class="p"> <table class="singleColumn"> <tr> <td> <div class="pN">5852</div> <div class="G">Atoḷārāni bhaṇḍāni,</div> </td> </tr> <tr> <td> <div class="G">katāni akatāni ca;</div> </td> </tr> <tr> <td> <div class="G">Antalikkhā pavassanti,</div> </td> </tr> <tr> <td> <div class="G">vedikāya idaṁ phalaṁ.</div> </td> </tr> </table> </div>
</div>
<div class="q" id="p_20Ap1_5853"> <div class="divNumber">63.</div> <div class="p"> <table class="singleColumn"> <tr> <td> <div class="pN">5853</div> <div class="G">Ubhato byūḷhasaṅgāme,</div> </td> </tr> <tr> <td> <div class="G">pakkhandanto bhayānake;</div> </td> </tr> <tr> <td> <div class="G">Bhayabheravaṁ na passāmi,</div> </td> </tr> <tr> <td> <div class="G">vedikāya idaṁ phalaṁ.</div> </td> </tr> </table> </div>
</div>
<div class="q" id="p_20Ap1_5854"> <div class="divNumber">64.</div> <div class="p"> <table class="singleColumn"> <tr> <td> <div class="pN">5854</div> <div class="G">Mama saṅkappamaññāya,</div> </td> </tr> <tr> <td> <div class="G">byamhaṁ nibbattate subhaṁ;</div> </td> </tr> <tr> <td> <div class="G">Sayanāni mahagghāni,</div> </td> </tr> <tr> <td> <div class="G">vedikāya idaṁ phalaṁ.</div> </td> </tr> </table> </div>
</div>
<div class="q" id="p_20Ap1_5855"> <div class="divNumber">65.</div> <div class="p"> <table class="singleColumn"> <tr> <td> <div class="pN">5855</div> <div class="G">Satasahassito kappe,</div> </td> </tr> <tr> <td> <div class="G">yaṁ vedikamakārayiṁ;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">vedikāya idaṁ phalaṁ.</div> </td> </tr> </table> </div>
</div>
<div class="q" id="p_20Ap1_5856"> <div class="divNumber">66.</div> <div class="p"> <table class="singleColumn"> <tr> <td> <div class="pN">5856</div> <div class="G">Kilesā jhāpitā mayhaṁ,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">viharāmi anāsavo.</div> </td> </tr> </table> </div>
</div>
<div class="q" id="p_20Ap1_5857"> <div class="divNumber">67.</div> <div class="p"> <table class="singleColumn"> <tr> <td> <div class="pN">5857</div> <div class="G">Svāgataṁ vata me āsi,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṁ buddhassa sāsanaṁ.</div> </td> </tr> </table> </div>
</div>
<div class="q" id="p_20Ap1_5858"> <div class="divNumber">68.</div> <div class="p"> <table class="singleColumn"> <tr> <td> <div class="pN">5858</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_5859"> <div class="p">
<span class="pN">5859</span>Itthaṁ sudaṁ āyasmā vedikārako thero imā gāthāyo abhāsitthāti. </div>
</div>
<div class="CENTER" id="p_20Ap1_5860">
<span class="pN">5860</span>Vedikārakattherassāpadānaṁ navamaṁ.</div>
</html>

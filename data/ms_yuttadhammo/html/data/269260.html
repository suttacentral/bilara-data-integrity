<html>
<div class="i">5.2.7 Sāḷiyajātaka</div>
<div class="h">Pañcakanipāta</div>
<div class="h">Vaṇṇārohavagga</div>
<div class="h">Sāḷiyajātaka</div>
<div class="q" id="p_22J_1253"> <div class="divNumber">90.</div> <div class="p"> <table class="singleColumn"> <tr> <td> <div class="pN">1253</div> <div class="G">“Yvāyaṁ sāḷiyachāpoti,</div> </td> </tr> <tr> <td> <div class="G">kaṇhasappaṁ agāhayi;</div> </td> </tr> <tr> <td> <div class="G">Tena sappenayaṁ daṭṭho,</div> </td> </tr> <tr> <td> <div class="G">hato pāpānusāsako.</div> </td> </tr> </table> </div>
</div>
<div class="q" id="p_22J_1254"> <div class="divNumber">91.</div> <div class="p"> <table class="singleColumn"> <tr> <td> <div class="pN">1254</div> <div class="G">Ahantāra mahantāraṁ,</div> </td> </tr> <tr> <td> <div class="G">yo naro hantumicchati;</div> </td> </tr> <tr> <td> <div class="G">Evaṁ so nihato seti,</div> </td> </tr> <tr> <td> <div class="G">yathāyaṁ puriso hato.</div> </td> </tr> </table> </div>
</div>
<div class="q" id="p_22J_1255"> <div class="divNumber">92.</div> <div class="p"> <table class="singleColumn"> <tr> <td> <div class="pN">1255</div> <div class="G">Ahantāra maghātentaṁ,</div> </td> </tr> <tr> <td> <div class="G">yo naro hantumicchati;</div> </td> </tr> <tr> <td> <div class="G">Evaṁ so nihato seti,</div> </td> </tr> <tr> <td> <div class="G">yathāyaṁ puriso hato.</div> </td> </tr> </table> </div>
</div>
<div class="q" id="p_22J_1256"> <div class="divNumber">93.</div> <div class="p"> <table class="singleColumn"> <tr> <td> <div class="pN">1256</div> <div class="G">Yathā paṁsumuṭṭhiṁ puriso,</div> </td> </tr> <tr> <td> <div class="G">paṭivātaṁ paṭikkhipe;</div> </td> </tr> <tr> <td> <div class="G">Tameva so rajo hanti,</div> </td> </tr> <tr> <td> <div class="G">tathāyaṁ puriso hato.</div> </td> </tr> </table> </div>
</div>
<div class="q" id="p_22J_1257"> <div class="divNumber">94.</div> <div class="p"> <table class="singleColumn"> <tr> <td> <div class="pN">1257</div> <div class="G">Yo appaduṭṭhassa narassa dussati,</div> </td> </tr> <tr> <td> <div class="G">Suddhassa posassa anaṅgaṇassa;</div> </td> </tr> <tr> <td> <div class="G">Tameva bālaṁ pacceti pāpaṁ,</div> </td> </tr> <tr> <td> <div class="G">Sukhumo rajo paṭivātaṁva khitto”ti.</div> </td> </tr> </table> </div>
</div>
<div class="CENTER" id="p_22J_1258">
<span class="pN">1258</span>Sāḷiyajātakaṁ sattamaṁ.</div>
</html>

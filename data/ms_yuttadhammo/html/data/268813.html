<html>
<div class="i">12.1.1 Sīlavattheragāthā</div>
<div class="h">Dvādasakanipāta</div>
<div class="h">Paṭhamavagga</div>
<div class="h">Sīlavattheragāthā</div>
<div class="q" id="p_19Th1_925"> <div class="divNumber">608.</div> <div class="p"> <table class="singleColumn"> <tr> <td> <div class="pN">925</div> <div class="G">“Sīlamevidha sikkhetha,</div> </td> </tr> <tr> <td> <div class="G">asmiṁ loke susikkhitaṁ;</div> </td> </tr> <tr> <td> <div class="G">Sīlañhi sabbasampattiṁ,</div> </td> </tr> <tr> <td> <div class="G">upanāmeti sevitaṁ.</div> </td> </tr> </table> </div>
</div>
<div class="q" id="p_19Th1_926"> <div class="divNumber">609.</div> <div class="p"> <table class="singleColumn"> <tr> <td> <div class="pN">926</div> <div class="G">Sīlaṁ rakkheyya medhāvī,</div> </td> </tr> <tr> <td> <div class="G">patthayāno tayo sukhe;</div> </td> </tr> <tr> <td> <div class="G">Pasaṁsaṁ vittilābhañca,</div> </td> </tr> <tr> <td> <div class="G">pecca sagge pamodanaṁ.</div> </td> </tr> </table> </div>
</div>
<div class="q" id="p_19Th1_927"> <div class="divNumber">610.</div> <div class="p"> <table class="singleColumn"> <tr> <td> <div class="pN">927</div> <div class="G">Sīlavā hi bahū mitte,</div> </td> </tr> <tr> <td> <div class="G">saññamenādhigacchati;</div> </td> </tr> <tr> <td> <div class="G">Dussīlo pana mittehi,</div> </td> </tr> <tr> <td> <div class="G">dhaṁsate pāpamācaraṁ.</div> </td> </tr> </table> </div>
</div>
<div class="q" id="p_19Th1_928"> <div class="divNumber">611.</div> <div class="p"> <table class="singleColumn"> <tr> <td> <div class="pN">928</div> <div class="G">Avaṇṇañca akittiñca,</div> </td> </tr> <tr> <td> <div class="G">dussīlo labhate naro;</div> </td> </tr> <tr> <td> <div class="G">Vaṇṇaṁ kittiṁ pasaṁsañca,</div> </td> </tr> <tr> <td> <div class="G">sadā labhati sīlavā.</div> </td> </tr> </table> </div>
</div>
<div class="q" id="p_19Th1_929"> <div class="divNumber">612.</div> <div class="p"> <table class="singleColumn"> <tr> <td> <div class="pN">929</div> <div class="G">Ādi sīlaṁ patiṭṭhā ca,</div> </td> </tr> <tr> <td> <div class="G">kalyāṇānañca mātukaṁ;</div> </td> </tr> <tr> <td> <div class="G">Pamukhaṁ sabbadhammānaṁ,</div> </td> </tr> <tr> <td> <div class="G">tasmā sīlaṁ visodhaye.</div> </td> </tr> </table> </div>
</div>
<div class="q" id="p_19Th1_930"> <div class="divNumber">613.</div> <div class="p"> <table class="singleColumn"> <tr> <td> <div class="pN">930</div> <div class="G">Velā ca saṁvaraṁ sīlaṁ,</div> </td> </tr> <tr> <td> <div class="G">cittassa abhihāsanaṁ;</div> </td> </tr> <tr> <td> <div class="G">Titthañca sabbabuddhānaṁ,</div> </td> </tr> <tr> <td> <div class="G">tasmā sīlaṁ visodhaye.</div> </td> </tr> </table> </div>
</div>
<div class="q" id="p_19Th1_931"> <div class="divNumber">614.</div> <div class="p"> <table class="singleColumn"> <tr> <td> <div class="pN">931</div> <div class="G">Sīlaṁ balaṁ appaṭimaṁ,</div> </td> </tr> <tr> <td> <div class="G">sīlaṁ āvudhamuttamaṁ;</div> </td> </tr> <tr> <td> <div class="G">Sīlamābharaṇaṁ seṭṭhaṁ,</div> </td> </tr> <tr> <td> <div class="G">sīlaṁ kavacamabbhutaṁ.</div> </td> </tr> </table> </div>
</div>
<div class="q" id="p_19Th1_932"> <div class="divNumber">615.</div> <div class="p"> <table class="singleColumn"> <tr> <td> <div class="pN">932</div> <div class="G">Sīlaṁ setu mahesakkho,</div> </td> </tr> <tr> <td> <div class="G">sīlaṁ gandho anuttaro;</div> </td> </tr> <tr> <td> <div class="G">Sīlaṁ vilepanaṁ seṭṭhaṁ,</div> </td> </tr> <tr> <td> <div class="G">yena vāti disodisaṁ.</div> </td> </tr> </table> </div>
</div>
<div class="q" id="p_19Th1_933"> <div class="divNumber">616.</div> <div class="p"> <table class="singleColumn"> <tr> <td> <div class="pN">933</div> <div class="G">Sīlaṁ sambalamevaggaṁ,</div> </td> </tr> <tr> <td> <div class="G">sīlaṁ pātheyyamuttamaṁ;</div> </td> </tr> <tr> <td> <div class="G">Sīlaṁ seṭṭho ativāho,</div> </td> </tr> <tr> <td> <div class="G">yena yāti disodisaṁ.</div> </td> </tr> </table> </div>
</div>
<div class="q" id="p_19Th1_934"> <div class="divNumber">617.</div> <div class="p"> <table class="singleColumn"> <tr> <td> <div class="pN">934</div> <div class="G">Idheva nindaṁ labhati,</div> </td> </tr> <tr> <td> <div class="G">peccāpāye ca dummano;</div> </td> </tr> <tr> <td> <div class="G">Sabbattha dummano bālo,</div> </td> </tr> <tr> <td> <div class="G">sīlesu asamāhito.</div> </td> </tr> </table> </div>
</div>
<div class="q" id="p_19Th1_935"> <div class="divNumber">618.</div> <div class="p"> <table class="singleColumn"> <tr> <td> <div class="pN">935</div> <div class="G">Idheva kittiṁ labhati,</div> </td> </tr> <tr> <td> <div class="G">pecca sagge ca summano;</div> </td> </tr> <tr> <td> <div class="G">Sabbattha sumano dhīro,</div> </td> </tr> <tr> <td> <div class="G">sīlesu susamāhito.</div> </td> </tr> </table> </div>
</div>
<div class="q" id="p_19Th1_936"> <div class="divNumber">619.</div> <div class="p"> <table class="singleColumn"> <tr> <td> <div class="pN">936</div> <div class="G">Sīlameva idha aggaṁ,</div> </td> </tr> <tr> <td> <div class="G">paññavā pana uttamo;</div> </td> </tr> <tr> <td> <div class="G">Manussesu ca devesu,</div> </td> </tr> <tr> <td> <div class="G">sīlapaññāṇato jayan”ti.</div> </td> </tr> </table> </div>
</div>
<div class="CENTER" id="p_19Th1_937">
<span class="pN">937</span>… Sīlavo thero….</div>
</html>

<html>
<div class="i"> Ārammaṇa</div>
<div class="h">Upādānagocchaka</div>
<div class="h">Upādānaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Ārammaṇa</div>
<div class="q" id="p_38P2_3574"> <div class="divNumber">20.</div> <div class="p">
<span class="pN">3574</span>Upādāno dhammo upādānassa dhammassa ārammaṇapaccayena paccayo— upādāne ārabbha upādānā uppajjanti… tīṇi. (Ārabbha kātabbā.) </div>
</div>
<div class="q" id="p_38P2_3575"> <div class="p">
<span class="pN">3575</span>Noupādāno dhammo noupādānassa dhammassa ārammaṇapaccayena paccayo— dānaṁ datvā sīlaṁ…pe… uposathakammaṁ katvā taṁ paccavekkhati assādeti abhinandati, taṁ ārabbha rāgo uppajjati, diṭṭhi uppajjati; vicikicchā…pe… uddhaccaṁ…pe… domanassaṁ uppajjati; pubbe suciṇṇāni…pe… jhānā vuṭṭhahitvā jhānaṁ paccavekkhati, ariyā maggā vuṭṭhahitvā maggaṁ paccavekkhanti, phalaṁ…pe… nibbānaṁ paccavekkhanti; nibbānaṁ gotrabhussa, vodānassa, maggassa, phalassa, āvajjanāya ārammaṇapaccayena paccayo. Ariyā noupādāne pahīne kilese…pe… vikkhambhite kilese paccavekkhanti, pubbe samudāciṇṇe…pe… cakkhuṁ…pe… vatthuṁ noupādāne khandhe aniccato…pe… domanassaṁ uppajjati; dibbena cakkhunā rūpaṁ passati, dibbāya sotadhātuyā saddaṁ suṇāti. Cetopariyañāṇena noupādānacittasamaṅgissa cittaṁ jānāti, ākāsānañcāyatanaṁ viññāṇañcāyatanassa…pe… ākiñcaññāyatanaṁ nevasaññānāsaññāyatanassa…pe… rūpāyatanaṁ cakkhuviññāṇassa…pe… phoṭṭhabbāyatanaṁ kāyaviññāṇassa…pe… noupādānā khandhā iddhividhañāṇassa, cetopariyañāṇassa, pubbenivāsānussatiñāṇassa, yathākammūpagañāṇassa, anāgataṁsañāṇassa, āvajjanāya ārammaṇapaccayena paccayo. (1) </div>
</div>
<div class="q" id="p_38P2_3576"> <div class="p">
<span class="pN">3576</span>Noupādāno dhammo upādānassa dhammassa ārammaṇapaccayena paccayo— dānaṁ…pe… sīlaṁ…pe… uposathakammaṁ katvā taṁ assādeti abhinandati, taṁ ārabbha rāgo uppajjati, diṭṭhi uppajjati; pubbe suciṇṇāni…pe… jhānā…pe… cakkhuṁ…pe… vatthuṁ noupādāne khandhe assādeti abhinandati, taṁ ārabbha rāgo uppajjati, diṭṭhi uppajjati. (2) </div>
</div>
<div class="q" id="p_38P2_3577"> <div class="p">
<span class="pN">3577</span>Noupādāno dhammo upādānassa ca noupādānassa ca dhammassa ārammaṇapaccayena paccayo— dānaṁ…pe… sīlaṁ…pe… uposathakammaṁ katvā…pe… pubbe suciṇṇāni…pe… jhānā vuṭṭhahitvā jhānaṁ…pe… cakkhuṁ…pe… vatthuṁ noupādāne khandhe assādeti abhinandati, taṁ ārabbha upādānā ca sampayuttakā ca khandhā uppajjanti. (3) </div>
</div>
<div class="q" id="p_38P2_3578"> <div class="p">
<span class="pN">3578</span>Upādāno ca noupādāno ca dhammā upādānassa dhammassa ārammaṇapaccayena paccayo… tīṇi. (Ārabbha kātabbā.) </div>
</div>
</html>

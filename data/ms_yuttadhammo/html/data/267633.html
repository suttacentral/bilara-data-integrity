<html>
<div class="i">50.9 Naḷakuṭidāyakattheraapadāna</div>
<div class="h">Kiṅkaṇipupphavagga</div>
<div class="h">Naḷakuṭidāyakattheraapadāna</div>
<div class="q" id="p_20Ap1_6539"> <div class="divNumber">93.</div> <div class="p"> <table class="singleColumn"> <tr> <td> <div class="pN">6539</div> <div class="G">“Himavantassāvidūre,</div> </td> </tr> <tr> <td> <div class="G">hārito nāma pabbato;</div> </td> </tr> <tr> <td> <div class="G">Sayambhū nārado nāma,</div> </td> </tr> <tr> <td> <div class="G">rukkhamūle vasī tadā.</div> </td> </tr> </table> </div>
</div>
<div class="q" id="p_20Ap1_6540"> <div class="divNumber">94.</div> <div class="p"> <table class="singleColumn"> <tr> <td> <div class="pN">6540</div> <div class="G">Naḷāgāraṁ karitvāna,</div> </td> </tr> <tr> <td> <div class="G">tiṇena chādayiṁ ahaṁ;</div> </td> </tr> <tr> <td> <div class="G">Caṅkamaṁ sodhayitvāna,</div> </td> </tr> <tr> <td> <div class="G">sayambhussa adāsahaṁ.</div> </td> </tr> </table> </div>
</div>
<div class="q" id="p_20Ap1_6541"> <div class="divNumber">95.</div> <div class="p"> <table class="singleColumn"> <tr> <td> <div class="pN">6541</div> <div class="G">Tena kammena sukatena,</div> </td> </tr> <tr> <td> <div class="G">cetanāpaṇidhīhi ca;</div> </td> </tr> <tr> <td> <div class="G">Jahitvā mānusaṁ dehaṁ,</div> </td> </tr> <tr> <td> <div class="G">tāvatiṁsamagacchahaṁ.</div> </td> </tr> </table> </div>
</div>
<div class="q" id="p_20Ap1_6542"> <div class="divNumber">96.</div> <div class="p"> <table class="singleColumn"> <tr> <td> <div class="pN">6542</div> <div class="G">Tattha me sukataṁ byamhaṁ,</div> </td> </tr> <tr> <td> <div class="G">naḷakuṭikanimmitaṁ;</div> </td> </tr> <tr> <td> <div class="G">Saṭṭhiyojanamubbedhaṁ,</div> </td> </tr> <tr> <td> <div class="G">tiṁsayojanavitthataṁ.</div> </td> </tr> </table> </div>
</div>
<div class="q" id="p_20Ap1_6543"> <div class="divNumber">97.</div> <div class="p"> <table class="singleColumn"> <tr> <td> <div class="pN">6543</div> <div class="G">Catuddasesu kappesu,</div> </td> </tr> <tr> <td> <div class="G">devaloke ramiṁ ahaṁ;</div> </td> </tr> <tr> <td> <div class="G">Ekasattatikkhattuñca,</div> </td> </tr> <tr> <td> <div class="G">devarajjamakārayiṁ.</div> </td> </tr> </table> </div>
</div>
<div class="q" id="p_20Ap1_6544"> <div class="divNumber">98.</div> <div class="p"> <table class="singleColumn"> <tr> <td> <div class="pN">6544</div> <div class="G">Catutiṁsatikkhattuñca,</div> </td> </tr> <tr> <td> <div class="G">cakkavattī ahosahaṁ;</div> </td> </tr> <tr> <td> <div class="G">Padesarajjaṁ vipulaṁ,</div> </td> </tr> <tr> <td> <div class="G">gaṇanāto asaṅkhiyaṁ.</div> </td> </tr> </table> </div>
</div>
<div class="q" id="p_20Ap1_6545"> <div class="divNumber">99.</div> <div class="p"> <table class="singleColumn"> <tr> <td> <div class="pN">6545</div> <div class="G">Dhammapāsādamāruyha,</div> </td> </tr> <tr> <td> <div class="G">sabbākāravarūpamaṁ;</div> </td> </tr> <tr> <td> <div class="G">Yadicchakāhaṁ vihare,</div> </td> </tr> <tr> <td> <div class="G">sakyaputtassa sāsane.</div> </td> </tr> </table> </div>
</div>
<div class="q" id="p_20Ap1_6546"> <div class="divNumber">100.</div> <div class="p"> <table class="singleColumn"> <tr> <td> <div class="pN">6546</div> <div class="G">Ekatiṁse ito kappe,</div> </td> </tr> <tr> <td> <div class="G">yaṁ kammamakariṁ tadā;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">naḷakuṭiyidaṁ phalaṁ.</div> </td> </tr> </table> </div>
</div>
<div class="q" id="p_20Ap1_6547"> <div class="divNumber">101.</div> <div class="p"> <table class="singleColumn"> <tr> <td> <div class="pN">6547</div> <div class="G">Kilesā jhāpitā mayhaṁ,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">viharāmi anāsavo.</div> </td> </tr> </table> </div>
</div>
<div class="q" id="p_20Ap1_6548"> <div class="divNumber">102.</div> <div class="p"> <table class="singleColumn"> <tr> <td> <div class="pN">6548</div> <div class="G">Svāgataṁ vata me āsi,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṁ buddhassa sāsanaṁ.</div> </td> </tr> </table> </div>
</div>
<div class="q" id="p_20Ap1_6549"> <div class="divNumber">103.</div> <div class="p"> <table class="singleColumn"> <tr> <td> <div class="pN">6549</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_6550"> <div class="p">
<span class="pN">6550</span>Itthaṁ sudaṁ āyasmā naḷakuṭidāyako thero imā gāthāyo abhāsitthāti. </div>
</div>
<div class="CENTER" id="p_20Ap1_6551">
<span class="pN">6551</span>Naḷakuṭidāyakattherassāpadānaṁ navamaṁ.</div>
</html>

<html>
<div class="i"> Napurejāta</div>
<div class="h">Hetugocchaka</div>
<div class="h">Hetuduka</div>
<div class="h">Paṭiccavāra</div>
<div class="h">Paccayapaccanīya</div>
<div class="h">Vibhaṅgavāra</div>
<div class="h">Napurejāta</div>
<div class="q" id="p_38P2_19"> <div class="divNumber">8.</div> <div class="p">
<span class="pN">19</span>Hetuṁ dhammaṁ paṭicca hetu dhammo uppajjati napurejātapaccayā— arūpe alobhaṁ paṭicca adoso amoho (cakkaṁ). Lobhaṁ paṭicca moho, mohaṁ paṭicca lobho; paṭisandhikkhaṇe…pe…. (1) </div>
</div>
<div class="q" id="p_38P2_20"> <div class="p">
<span class="pN">20</span>Hetuṁ dhammaṁ paṭicca nahetu dhammo uppajjati napurejātapaccayā— arūpe hetuṁ paṭicca sampayuttakā khandhā, hetuṁ paṭicca cittasamuṭṭhānaṁ rūpaṁ; paṭisandhikkhaṇe…pe…. (2) </div>
</div>
<div class="q" id="p_38P2_21"> <div class="p">
<span class="pN">21</span>Hetuṁ dhammaṁ paṭicca hetu ca nahetu ca dhammā uppajjanti napurejātapaccayā— arūpe alobhaṁ paṭicca adoso amoho sampayuttakā ca khandhā (cakkaṁ). Lobhaṁ paṭicca moho sampayuttakā ca khandhā (cakkaṁ); paṭisandhikkhaṇe…pe…. (3) </div>
</div>
<div class="q" id="p_38P2_22"> <div class="divNumber">9.</div> <div class="p">
<span class="pN">22</span>Nahetuṁ dhammaṁ paṭicca nahetu dhammo uppajjati napurejātapaccayā— arūpe nahetuṁ ekaṁ khandhaṁ paṭicca tayo khandhā…pe… nahetū khandhe paṭicca cittasamuṭṭhānaṁ rūpaṁ; paṭisandhikkhaṇe…pe… ekaṁ mahābhūtaṁ…pe…. (1) </div>
</div>
<div class="q" id="p_38P2_23"> <div class="p">
<span class="pN">23</span>Nahetuṁ dhammaṁ paṭicca hetu dhammo uppajjati napurejātapaccayā— arūpe nahetū khandhe paṭicca hetū; paṭisandhikkhaṇe…pe…. (2) </div>
</div>
<div class="q" id="p_38P2_24"> <div class="p">
<span class="pN">24</span>Nahetuṁ dhammaṁ paṭicca hetu ca nahetu ca dhammā uppajjanti napurejātapaccayā— arūpe nahetuṁ ekaṁ khandhaṁ paṭicca tayo khandhā hetu ca…pe… dve khandhe…pe… paṭisandhikkhaṇe…pe…. (3) </div>
</div>
<div class="q" id="p_38P2_25"> <div class="divNumber">10.</div> <div class="p">
<span class="pN">25</span>Hetuñca nahetuñca dhammaṁ paṭicca hetu dhammo uppajjati napurejātapaccayā— arūpe alobhañca sampayuttake ca khandhe paṭicca adoso amoho (cakkaṁ). Arūpe lobhañca sampayuttake ca khandhe paṭicca moho (cakkaṁ); paṭisandhikkhaṇe…pe…. (1) </div>
</div>
<div class="q" id="p_38P2_26"> <div class="p">
<span class="pN">26</span>Hetuñca nahetuñca dhammaṁ paṭicca nahetu dhammo uppajjati napurejātapaccayā— arūpe nahetuṁ ekaṁ khandhañca hetuñca paṭicca tayo khandhā…pe… dve khandhe…pe… nahetū khandhe ca hetuñca paṭicca cittasamuṭṭhānaṁ rūpaṁ, hetuñca mahābhūte ca paṭicca cittasamuṭṭhānaṁ rūpaṁ; paṭisandhikkhaṇe…pe…. (2) </div>
</div>
<div class="q" id="p_38P2_27"> <div class="p">
<span class="pN">27</span>Hetuñca nahetuñca dhammaṁ paṭicca hetu ca nahetu ca dhammā uppajjanti napurejātapaccayā— arūpe nahetuṁ ekaṁ khandhañca alobhañca paṭicca tayo khandhā adoso amoho ca…pe… dve khandhe…pe… (cakkaṁ). Nahetuṁ ekaṁ khandhañca lobhañca paṭicca tayo khandhā moho ca (cakkaṁ); paṭisandhikkhaṇe…pe…. (3) </div>
</div>
</html>

<html>
<div class="i">2.1.7.6 Vitakkattika</div>
<div class="h">Niddesa</div>
<div class="h">Paṭhamanaya saṅgahāsaṅgahapadaniddesa</div>
<div class="h">Tika</div>
<div class="h">Vitakkattika</div>
<div class="q" id="p_31Dht_134"> <div class="divNumber">88.</div> <div class="p">
<span class="pN">134</span>Savitakkasavicārā dhammā catūhi khandhehi dvīhāyatanehi tīhi dhātūhi saṅgahitā. Katihi asaṅgahitā? Ekena khandhena dasahāyatanehi pannarasahi dhātūhi asaṅgahitā. </div>
</div>
<div class="q" id="p_31Dht_135"> <div class="divNumber">89.</div> <div class="p">
<span class="pN">135</span>Avitakkavicāramattā dhammā…  pītisahagatā dhammā catūhi khandhehi dvīhāyatanehi dvīhi dhātūhi saṅgahitā. Katihi asaṅgahitā? Ekena khandhena dasahāyatanehi soḷasahi dhātūhi asaṅgahitā. </div>
</div>
<div class="q" id="p_31Dht_136"> <div class="divNumber">90.</div> <div class="p">
<span class="pN">136</span>Avitakkaavicārā dhammā asaṅkhataṁ khandhato ṭhapetvā pañcahi khandhehi dvādasahāyatanehi sattarasahi dhātūhi saṅgahitā. Katihi asaṅgahitā? Na kehici khandhehi na kehici āyatanehi ekāya dhātuyā asaṅgahitā. </div>
</div>
</html>

<html>
<div class="i">7.4.1--12 Gaṅgānadīādisutta</div>
<div class="h">Iddhipādasaṁyutta</div>
<div class="h">Gaṅgāpeyyālavagga</div>
<div class="h">Gaṅgānadīādisutta</div>
<div class="q" id="p_14S5_1526"> <div class="divNumber">845--856.</div> <div class="p">
<span class="pN">1526</span>“Seyyathāpi, bhikkhave, gaṅgā nadī pācīnaninnā pācīnapoṇā pācīnapabbhārā; evameva kho, bhikkhave, bhikkhu cattāro iddhipāde bhāvento cattāro iddhipāde bahulīkaronto nibbānaninno hoti nibbānapoṇo nibbānapabbhāro. Kathañca, bhikkhave, bhikkhu cattāro iddhipāde bhāvento cattāro iddhipāde bahulīkaronto nibbānaninno hoti nibbānapoṇo nibbānapabbhāro? Idha, bhikkhave, bhikkhu chandasamādhippadhānasaṅkhārasamannāgataṁ iddhipādaṁ bhāveti, vīriyasamādhi…pe…  cittasamādhi…  vīmaṁsāsamādhippadhānasaṅkhārasamannāgataṁ iddhipādaṁ bhāveti. </div>
</div>
<div class="q" id="p_14S5_1527"> <div class="p">
<span class="pN">1527</span>Evaṁ kho, bhikkhave, bhikkhu cattāro iddhipāde bhāvento cattāro iddhipāde bahulīkaronto nibbānaninno hoti nibbānapoṇo nibbānapabbhāro”ti. </div>
</div>
<div class="CENTER" id="p_14S5_1528">
<span class="pN">1528</span>Dvādasamaṁ.</div>
<div class="CENTER" id="p_14S5_1529">
<span class="pN">1529</span>Gaṅgāpeyyālavaggo catuttho.</div>
<div class="SUMMARY" id="p_14S5_1530">
<span class="pN">1530</span><span class="firstLetter">T</span>assuddānaṁ</div>
<div class="q" id="p_14S5_1531"> <div class="p"> <table class="singleColumn"> <tr> <td> <div class="pN">1531</div> <div class="G">Cha pācīnato ninnā,</div> </td> </tr> <tr> <td> <div class="G">cha ninnā ca samuddato;</div> </td> </tr> <tr> <td> <div class="G">Dvete cha dvādasa honti,</div> </td> </tr> <tr> <td> <div class="G">vaggo tena pavuccatīti.</div> </td> </tr> </table> </div>
</div>
</html>

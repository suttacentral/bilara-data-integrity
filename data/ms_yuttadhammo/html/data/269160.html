<html>
<div class="i">3.2.7 Kakkaṭakajātaka</div>
<div class="h">Tikanipāta</div>
<div class="h">Padumavagga</div>
<div class="h">Kakkaṭakajātaka</div>
<div class="q" id="p_22J_736"> <div class="divNumber">49.</div> <div class="p"> <table class="singleColumn"> <tr> <td> <div class="pN">736</div> <div class="G">“Siṅgīmigo āyatacakkhunetto,</div> </td> </tr> <tr> <td> <div class="G">Aṭṭhittaco vārisayo alomo;</div> </td> </tr> <tr> <td> <div class="G">Tenābhibhūto kapaṇaṁ rudāmi,</div> </td> </tr> <tr> <td> <div class="G">Mā heva maṁ pāṇasamaṁ jaheyya”.</div> </td> </tr> </table> </div>
</div>
<div class="q" id="p_22J_737"> <div class="divNumber">50.</div> <div class="p"> <table class="singleColumn"> <tr> <td> <div class="pN">737</div> <div class="G">“Ayya na taṁ jahissāmi,</div> </td> </tr> <tr> <td> <div class="G">kuñjaraṁ saṭṭhihāyanaṁ;</div> </td> </tr> <tr> <td> <div class="G">Pathabyā cāturantāya,</div> </td> </tr> <tr> <td> <div class="G">suppiyo hosi me tuvaṁ”.</div> </td> </tr> </table> </div>
</div>
<div class="q" id="p_22J_738"> <div class="divNumber">51.</div> <div class="p"> <table class="singleColumn"> <tr> <td> <div class="pN">738</div> <div class="G">“Ye kuḷīrā samuddasmiṁ,</div> </td> </tr> <tr> <td> <div class="G">gaṅgāya yamunāya ca;</div> </td> </tr> <tr> <td> <div class="G">Tesaṁ tvaṁ vārijo seṭṭho,</div> </td> </tr> <tr> <td> <div class="G">muñca rodantiyā patin”ti.</div> </td> </tr> </table> </div>
</div>
<div class="CENTER" id="p_22J_739">
<span class="pN">739</span>Kakkaṭakajātakaṁ sattamaṁ.</div>
</html>

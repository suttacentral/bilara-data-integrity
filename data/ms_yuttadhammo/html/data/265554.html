<html>
<div class="i"> Hetu</div>
<div class="h">Kilesagocchaka</div>
<div class="h">Kilesasaṁkiliṭṭhaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Hetu</div>
<div class="q" id="p_38P2_4032"> <div class="divNumber">86.</div> <div class="p">
<span class="pN">4032</span>Kileso ceva saṁkiliṭṭho ca dhammo kilesassa ceva saṁkiliṭṭhassa ca dhammassa hetupaccayena paccayo— kilesā ceva saṁkiliṭṭhā ca hetū sampayuttakānaṁ kilesānaṁ hetupaccayena paccayo. (1) </div>
</div>
<div class="q" id="p_38P2_4033"> <div class="p">
<span class="pN">4033</span>Kileso ceva saṁkiliṭṭho ca dhammo saṁkiliṭṭhassa ceva no ca kilesassa dhammassa hetupaccayena paccayo— kilesā ceva saṁkiliṭṭhā ca hetū sampayuttakānaṁ khandhānaṁ hetupaccayena paccayo. </div>
</div>
<div class="q" id="p_38P2_4034"> <div class="p">
<span class="pN">4034</span>Kileso ceva saṁkiliṭṭho ca dhammo kilesassa ceva saṁkiliṭṭhassa ca saṁkiliṭṭhassa ceva no ca kilesassa ca dhammassa hetupaccayena paccayo— kilesā ceva saṁkiliṭṭhā ca hetū sampayuttakānaṁ khandhānaṁ kilesānañca hetupaccayena paccayo. (3) </div>
</div>
</html>

<html>
<div class="i">2.1.10 Dutiyauppannasutta</div>
<div class="h">Bojjhaṅgasaṁyutta</div>
<div class="h">Pabbatavagga</div>
<div class="h">Dutiyauppannasutta</div>
<div class="q" id="p_14S5_418"> <div class="divNumber">191.</div> <div class="p">
<span class="pN">418</span>“Sattime, bhikkhave, bojjhaṅgā bhāvitā bahulīkatā anuppannā uppajjanti, nāññatra sugatavinayā. Katame satta? Satisambojjhaṅgo…pe… upekkhāsambojjhaṅgo— ime kho, bhikkhave, satta bojjhaṅgā bhāvitā bahulīkatā anuppannā uppajjanti, nāññatra sugatavinayā”ti. </div>
</div>
<div class="CENTER" id="p_14S5_419">
<span class="pN">419</span>Dasamaṁ.</div>
<div class="CENTER" id="p_14S5_420">
<span class="pN">420</span>Pabbatavaggo paṭhamo.</div>
<div class="SUMMARY" id="p_14S5_421">
<span class="pN">421</span><span class="firstLetter">T</span>assuddānaṁ</div>
<div class="q" id="p_14S5_422"> <div class="p"> <table class="singleColumn"> <tr> <td> <div class="pN">422</div> <div class="G">Himavantaṁ kāyaṁ sīlaṁ,</div> </td> </tr> <tr> <td> <div class="G">vatthaṁ bhikkhu ca kuṇḍali;</div> </td> </tr> <tr> <td> <div class="G">Kūṭañca upavānañca,</div> </td> </tr> <tr> <td> <div class="G">uppannā apare duveti.</div> </td> </tr> </table> </div>
</div>
</html>

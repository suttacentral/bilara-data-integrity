<html>
<div class="i">1.5.8 Anupādāparinibbānasutta</div>
<div class="h">Maggasaṁyutta</div>
<div class="h">Aññatitthiyapeyyālavagga</div>
<div class="h">Anupādāparinibbānasutta</div>
<div class="q" id="p_14S5_150"> <div class="divNumber">48.</div> <div class="p">
<span class="pN">150</span>Sāvatthinidānaṁ. “Sace vo, bhikkhave, aññatitthiyā paribbājakā evaṁ puccheyyuṁ—  ‘kimatthiyaṁ, āvuso, samaṇe gotame brahmacariyaṁ vussatī’ti, evaṁ puṭṭhā tumhe, bhikkhave, tesaṁ aññatitthiyānaṁ paribbājakānaṁ evaṁ byākareyyātha—  ‘anupādāparinibbānatthaṁ kho, āvuso, bhagavati brahmacariyaṁ vussatī’ti. Sace pana vo, bhikkhave, aññatitthiyā paribbājakā evaṁ puccheyyuṁ—  ‘atthi panāvuso, maggo, atthi paṭipadā anupādāparinibbānāyā’ti, evaṁ puṭṭhā tumhe, bhikkhave, tesaṁ aññatitthiyānaṁ paribbājakānaṁ evaṁ byākareyyātha—  ‘atthi kho, āvuso, maggo, atthi paṭipadā anupādāparinibbānāyā’ti. Katamo ca, bhikkhave, maggo, katamā ca paṭipadā anupādāparinibbānāya? Ayameva ariyo aṭṭhaṅgiko maggo, seyyathidaṁ—  sammādiṭṭhi…pe…  sammāsamādhi. Ayaṁ, bhikkhave, maggo, ayaṁ paṭipadā anupādāparinibbānāyāti. Evaṁ puṭṭhā tumhe, bhikkhave, tesaṁ aññatitthiyānaṁ paribbājakānaṁ evaṁ byākareyyāthā”ti. </div>
</div>
<div class="CENTER" id="p_14S5_151">
<span class="pN">151</span>Aṭṭhamaṁ.</div>
<div class="CENTER" id="p_14S5_152">
<span class="pN">152</span>Aññatitthiyapeyyālaṁ.</div>
<div class="SUMMARY" id="p_14S5_153">
<span class="pN">153</span><span class="firstLetter">T</span>assuddānaṁ</div>
<div class="q" id="p_14S5_154"> <div class="p"> <table class="singleColumn"> <tr> <td> <div class="pN">154</div> <div class="G">Virāgasaṁyojanaṁ anusayaṁ,</div> </td> </tr> <tr> <td> <div class="G">Addhānaṁ āsavā khayā;</div> </td> </tr> <tr> <td> <div class="G">Vijjāvimuttiñāṇañca,</div> </td> </tr> <tr> <td> <div class="G">Anupādāya aṭṭhamī.</div> </td> </tr> </table> </div>
</div>
</html>

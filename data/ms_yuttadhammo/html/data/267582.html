<html>
<div class="i">45.8 Pādapīṭhiyattheraapadāna</div>
<div class="h">Vibhītakavagga</div>
<div class="h">Pādapīṭhiyattheraapadāna</div>
<div class="q" id="p_20Ap1_5838"> <div class="divNumber">50.</div> <div class="p"> <table class="singleColumn"> <tr> <td> <div class="pN">5838</div> <div class="G">“Sumedho nāma sambuddho,</div> </td> </tr> <tr> <td> <div class="G">aggo kāruṇiko muni;</div> </td> </tr> <tr> <td> <div class="G">Tārayitvā bahū satte,</div> </td> </tr> <tr> <td> <div class="G">nibbuto so mahāyaso.</div> </td> </tr> </table> </div>
</div>
<div class="q" id="p_20Ap1_5839"> <div class="divNumber">51.</div> <div class="p"> <table class="singleColumn"> <tr> <td> <div class="pN">5839</div> <div class="G">Sīhāsanassa sāmantā,</div> </td> </tr> <tr> <td> <div class="G">sumedhassa mahesino;</div> </td> </tr> <tr> <td> <div class="G">Pasannacitto sumano,</div> </td> </tr> <tr> <td> <div class="G">pādapīṭhamakārayiṁ.</div> </td> </tr> </table> </div>
</div>
<div class="q" id="p_20Ap1_5840"> <div class="divNumber">52.</div> <div class="p"> <table class="singleColumn"> <tr> <td> <div class="pN">5840</div> <div class="G">Katvāna kusalaṁ kammaṁ,</div> </td> </tr> <tr> <td> <div class="G">sukhapākaṁ sukhudrayaṁ;</div> </td> </tr> <tr> <td> <div class="G">Puññakammena saṁyutto,</div> </td> </tr> <tr> <td> <div class="G">tāvatiṁsamagacchahaṁ.</div> </td> </tr> </table> </div>
</div>
<div class="q" id="p_20Ap1_5841"> <div class="divNumber">53.</div> <div class="p"> <table class="singleColumn"> <tr> <td> <div class="pN">5841</div> <div class="G">Tattha me vasamānassa,</div> </td> </tr> <tr> <td> <div class="G">puññakammasamaṅgino;</div> </td> </tr> <tr> <td> <div class="G">Padāni uddharantassa,</div> </td> </tr> <tr> <td> <div class="G">soṇṇapīṭhā bhavanti me.</div> </td> </tr> </table> </div>
</div>
<div class="q" id="p_20Ap1_5842"> <div class="divNumber">54.</div> <div class="p"> <table class="singleColumn"> <tr> <td> <div class="pN">5842</div> <div class="G">Lābhā tesaṁ suladdhaṁ vo,</div> </td> </tr> <tr> <td> <div class="G">ye labhanti upassutiṁ;</div> </td> </tr> <tr> <td> <div class="G">Nibbute kāraṁ katvāna,</div> </td> </tr> <tr> <td> <div class="G">labhanti vipulaṁ sukhaṁ.</div> </td> </tr> </table> </div>
</div>
<div class="q" id="p_20Ap1_5843"> <div class="divNumber">55.</div> <div class="p"> <table class="singleColumn"> <tr> <td> <div class="pN">5843</div> <div class="G">Mayāpi sukataṁ kammaṁ,</div> </td> </tr> <tr> <td> <div class="G">vāṇijjaṁ suppayojitaṁ;</div> </td> </tr> <tr> <td> <div class="G">Pādapīṭhaṁ karitvāna,</div> </td> </tr> <tr> <td> <div class="G">soṇṇapīṭhaṁ labhāmahaṁ.</div> </td> </tr> </table> </div>
</div>
<div class="q" id="p_20Ap1_5844"> <div class="divNumber">56.</div> <div class="p"> <table class="singleColumn"> <tr> <td> <div class="pN">5844</div> <div class="G">Yaṁ yaṁ disaṁ pakkamāmi,</div> </td> </tr> <tr> <td> <div class="G">kenaci kiccayenahaṁ;</div> </td> </tr> <tr> <td> <div class="G">Soṇṇapīṭhe akkamāmi,</div> </td> </tr> <tr> <td> <div class="G">puññakammassidaṁ phalaṁ.</div> </td> </tr> </table> </div>
</div>
<div class="q" id="p_20Ap1_5845"> <div class="divNumber">57.</div> <div class="p"> <table class="singleColumn"> <tr> <td> <div class="pN">5845</div> <div class="G">Tiṁsakappasahassamhi,</div> </td> </tr> <tr> <td> <div class="G">yaṁ kammamakariṁ tadā;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">pādapīṭhassidaṁ phalaṁ.</div> </td> </tr> </table> </div>
</div>
<div class="q" id="p_20Ap1_5846"> <div class="divNumber">58.</div> <div class="p"> <table class="singleColumn"> <tr> <td> <div class="pN">5846</div> <div class="G">Kilesā jhāpitā mayhaṁ,</div> </td> </tr> <tr> <td> <div class="G">…pe…</div> </td> </tr> <tr> <td> <div class="G">viharāmi anāsavo.</div> </td> </tr> </table> </div>
</div>
<div class="q" id="p_20Ap1_5847"> <div class="divNumber">59.</div> <div class="p"> <table class="singleColumn"> <tr> <td> <div class="pN">5847</div> <div class="G">Svāgataṁ vata me āsi,</div> </td> </tr> <tr> <td> <div class="G">…pe…</div> </td> </tr> <tr> <td> <div class="G">kataṁ buddhassa sāsanaṁ.</div> </td> </tr> </table> </div>
</div>
<div class="q" id="p_20Ap1_5848"> <div class="divNumber">60.</div> <div class="p"> <table class="singleColumn"> <tr> <td> <div class="pN">5848</div> <div class="G">Paṭisambhidā catasso,</div> </td> </tr> <tr> <td> <div class="G">…pe…</div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_5849"> <div class="p">
<span class="pN">5849</span>Itthaṁ sudaṁ āyasmā pādapīṭhiyo thero imā gāthāyo abhāsitthāti. </div>
</div>
<div class="CENTER" id="p_20Ap1_5850">
<span class="pN">5850</span>Pādapīṭhiyattherassāpadānaṁ aṭṭhamaṁ.</div>
</html>

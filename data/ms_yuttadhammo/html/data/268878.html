<html>
<div class="i">2.1.10 Saṅkhapālacariya</div>
<div class="h">Hatthināgavagga</div>
<div class="h">Sīlapāramī</div>
<div class="h">Saṅkhapālacariya</div>
<div class="q" id="p_21Cp_255"> <div class="divNumber">85.</div> <div class="p"> <table class="singleColumn"> <tr> <td> <div class="pN">255</div> <div class="G">“Punāparaṁ yadā homi,</div> </td> </tr> <tr> <td> <div class="G">saṅkhapālo mahiddhiko;</div> </td> </tr> <tr> <td> <div class="G">Dāṭhāvudho ghoraviso,</div> </td> </tr> <tr> <td> <div class="G">dvijivho uragādhibhū.</div> </td> </tr> </table> </div>
</div>
<div class="q" id="p_21Cp_256"> <div class="divNumber">86.</div> <div class="p"> <table class="singleColumn"> <tr> <td> <div class="pN">256</div> <div class="G">Catuppathe mahāmagge,</div> </td> </tr> <tr> <td> <div class="G">nānājanasamākule;</div> </td> </tr> <tr> <td> <div class="G">Caturo aṅge adhiṭṭhāya,</div> </td> </tr> <tr> <td> <div class="G">tattha vāsamakappayiṁ.</div> </td> </tr> </table> </div>
</div>
<div class="q" id="p_21Cp_257"> <div class="divNumber">87.</div> <div class="p"> <table class="singleColumn"> <tr> <td> <div class="pN">257</div> <div class="G">Chaviyā cammena maṁsena,</div> </td> </tr> <tr> <td> <div class="G">Nahāruaṭṭhikehi vā;</div> </td> </tr> <tr> <td> <div class="G">Yassa etena karaṇīyaṁ,</div> </td> </tr> <tr> <td> <div class="G">Dinnaṁyeva harātu so.</div> </td> </tr> </table> </div>
</div>
<div class="q" id="p_21Cp_258"> <div class="divNumber">88.</div> <div class="p"> <table class="singleColumn"> <tr> <td> <div class="pN">258</div> <div class="G">Addasaṁsu bhojaputtā,</div> </td> </tr> <tr> <td> <div class="G">kharā luddā akāruṇā;</div> </td> </tr> <tr> <td> <div class="G">Upagañchuṁ mamaṁ tattha,</div> </td> </tr> <tr> <td> <div class="G">daṇḍamuggarapāṇino.</div> </td> </tr> </table> </div>
</div>
<div class="q" id="p_21Cp_259"> <div class="divNumber">89.</div> <div class="p"> <table class="singleColumn"> <tr> <td> <div class="pN">259</div> <div class="G">Nāsāya vinivijjhitvā,</div> </td> </tr> <tr> <td> <div class="G">naṅguṭṭhe piṭṭhikaṇṭake;</div> </td> </tr> <tr> <td> <div class="G">Kāje āropayitvāna,</div> </td> </tr> <tr> <td> <div class="G">bhojaputtā hariṁsu maṁ.</div> </td> </tr> </table> </div>
</div>
<div class="q" id="p_21Cp_260"> <div class="divNumber">90.</div> <div class="p"> <table class="singleColumn"> <tr> <td> <div class="pN">260</div> <div class="G">Sasāgarantaṁ pathaviṁ,</div> </td> </tr> <tr> <td> <div class="G">sakānanaṁ sapabbataṁ;</div> </td> </tr> <tr> <td> <div class="G">Icchamāno cahaṁ tattha,</div> </td> </tr> <tr> <td> <div class="G">nāsāvātena jhāpaye.</div> </td> </tr> </table> </div>
</div>
<div class="q" id="p_21Cp_261"> <div class="divNumber">91.</div> <div class="p"> <table class="singleColumn"> <tr> <td> <div class="pN">261</div> <div class="G">Sūlehi vinivijjhante,</div> </td> </tr> <tr> <td> <div class="G">Koṭṭayantepi sattibhi;</div> </td> </tr> <tr> <td> <div class="G">Bhojaputte na kuppāmi,</div> </td> </tr> <tr> <td> <div class="G">Esā me sīlapāramī”ti. (234)</div> </td> </tr> </table> </div>
</div>
<div class="CENTER" id="p_21Cp_262">
<span class="pN">262</span>Saṅkhapālacariyaṁ dasamaṁ.</div>
<div class="ENDH3" id="p_21Cp_263">
<span class="pN">263</span>Hatthināgavaggo dutiyo.</div>
<div class="SUMMARY" id="p_21Cp_264">
<span class="pN">264</span><span class="firstLetter">T</span>assuddānaṁ</div>
<div class="q" id="p_21Cp_265"> <div class="p"> <table class="singleColumn"> <tr> <td> <div class="pN">265</div> <div class="G">Hatthināgo bhūridatto,</div> </td> </tr> <tr> <td> <div class="G">campeyyo bodhi mahiṁso;</div> </td> </tr> <tr> <td> <div class="G">Ruru mātaṅgo dhammo ca,</div> </td> </tr> <tr> <td> <div class="G">atrajo ca jayaddiso.</div> </td> </tr> </table> </div>
</div>
<div class="q" id="p_21Cp_266"> <div class="p"> <table class="singleColumn"> <tr> <td> <div class="pN">266</div> <div class="G">Ete nava sīlabalā,</div> </td> </tr> <tr> <td> <div class="G">parikkhārā padesikā;</div> </td> </tr> <tr> <td> <div class="G">Jīvitaṁ parirakkhitvā,</div> </td> </tr> <tr> <td> <div class="G">sīlāni anurakkhisaṁ.</div> </td> </tr> </table> </div>
</div>
<div class="q" id="p_21Cp_267"> <div class="p"> <table class="singleColumn"> <tr> <td> <div class="pN">267</div> <div class="G">Saṅkhapālassa me sato,</div> </td> </tr> <tr> <td> <div class="G">sabbakālampi jīvitaṁ;</div> </td> </tr> <tr> <td> <div class="G">Yassa kassaci niyyattaṁ,</div> </td> </tr> <tr> <td> <div class="G">tasmā sā sīlapāramīti.</div> </td> </tr> </table> </div>
</div>
<div class="CENTER" id="p_21Cp_268">
<span class="pN">268</span>Sīlapāraminiddeso niṭṭhito.</div>
</html>

<html>
<div class="i"> Hetu</div>
<div class="h">Dassanenapahātabbahetukattika</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Hetu</div>
<div class="q" id="p_37P1_1268"> <div class="divNumber">75.</div> <div class="p">
<span class="pN">1268</span>Dassanena pahātabbahetuko dhammo dassanena pahātabbahetukassa dhammassa hetupaccayena paccayo— dassanena pahātabbahetukā hetū sampayuttakānaṁ khandhānaṁ hetupaccayena paccayo. (1) </div>
</div>
<div class="q" id="p_37P1_1269"> <div class="p">
<span class="pN">1269</span>Dassanena pahātabbahetuko dhammo nevadassanena nabhāvanāya pahātabbahetukassa dhammassa hetupaccayena paccayo— dassanena pahātabbahetukā hetū cittasamuṭṭhānānaṁ rūpānaṁ hetupaccayena paccayo. (2) </div>
</div>
<div class="q" id="p_37P1_1270"> <div class="p">
<span class="pN">1270</span>Dassanena pahātabbahetuko dhammo dassanena pahātabbahetukassa ca nevadassanena nabhāvanāya pahātabbahetukassa ca dhammassa hetupaccayena paccayo— dassanena pahātabbahetukā hetū sampayuttakānaṁ khandhānaṁ cittasamuṭṭhānānañca rūpānaṁ hetupaccayena paccayo. (3) </div>
</div>
<div class="q" id="p_37P1_1271"> <div class="p">
<span class="pN">1271</span>Bhāvanāya pahātabbahetuko dhammo… tīṇi. </div>
</div>
<div class="q" id="p_37P1_1272"> <div class="divNumber">76.</div> <div class="p">
<span class="pN">1272</span>Nevadassanena nabhāvanāya pahātabbahetuko dhammo nevadassanena nabhāvanāya pahātabbahetukassa dhammassa hetupaccayena paccayo…pe…. </div>
</div>
<div class="q" id="p_37P1_1273"> <div class="p">
<span class="pN">1273</span>Nevadassanena nabhāvanāya pahātabbahetuko dhammo dassanena pahātabbahetukassa dhammassa hetupaccayena paccayo— vicikicchāsahagato moho sampayuttakānaṁ khandhānaṁ hetupaccayena paccayo. (2) </div>
</div>
<div class="q" id="p_37P1_1274"> <div class="p">
<span class="pN">1274</span>Nevadassanena nabhāvanāya pahātabbahetuko dhammo bhāvanāya pahātabbahetukassa dhammassa hetupaccayena paccayo— uddhaccasahagato moho sampayuttakānaṁ khandhānaṁ hetupaccayena paccayo. (3) </div>
</div>
<div class="q" id="p_37P1_1275"> <div class="p">
<span class="pN">1275</span>Nevadassanena nabhāvanāya pahātabbahetuko dhammo dassanena pahātabbahetukassa ca nevadassanena nabhāvanāya pahātabbahetukassa ca dhammassa hetupaccayena paccayo— vicikicchāsahagato moho sampayuttakānaṁ khandhānaṁ cittasamuṭṭhānānañca rūpānaṁ hetupaccayena paccayo. (4) </div>
</div>
<div class="q" id="p_37P1_1276"> <div class="p">
<span class="pN">1276</span>Nevadassanena nabhāvanāya pahātabbahetuko dhammo bhāvanāya pahātabbahetukassa ca nevadassanena nabhāvanāya pahātabbahetukassa ca dhammassa hetupaccayena paccayo— uddhaccasahagato moho sampayuttakānaṁ khandhānaṁ cittasamuṭṭhānānañca rūpānaṁ hetupaccayena paccayo. (5) </div>
</div>
</html>

<html>
<div class="i">2.1.10.6 Arūpāvacarakiriyā</div>
<div class="h">Niddesa</div>
<div class="h">Cittuppādakaṇḍa</div>
<div class="h">Ahetukakiriyāabyākata</div>
<div class="h">Arūpāvacarakiriyā</div>
<div class="q" id="p_29Dhs_1089"> <div class="divNumber">579.</div> <div class="p">
<span class="pN">1089</span>Katame dhammā abyākatā? Yasmiṁ samaye arūpāvacaraṁ jhānaṁ bhāveti kiriyaṁ neva kusalaṁ nākusalaṁ na ca kammavipākaṁ diṭṭhadhammasukhavihāraṁ sabbaso rūpasaññānaṁ samatikkamā paṭighasaññānaṁ atthaṅgamā nānattasaññānaṁ amanasikārā ākāsānañcāyatanasaññāsahagataṁ sukhassa ca pahānā…pe…  catutthaṁ jhānaṁ upasampajja viharati tasmiṁ samaye phasso hoti…pe…  avikkhepo hoti…pe…  ime dhammā abyākatā. </div>
</div>
<div class="q" id="p_29Dhs_1090"> <div class="divNumber">580.</div> <div class="p">
<span class="pN">1090</span>Katame dhammā abyākatā? Yasmiṁ samaye arūpāvacaraṁ jhānaṁ bhāveti kiriyaṁ neva kusalaṁ nākusalaṁ na ca kammavipākaṁ diṭṭhadhammasukhavihāraṁ sabbaso ākāsānañcāyatanaṁ samatikkamma viññāṇañcāyatanasaññāsahagataṁ sukhassa ca pahānā…pe…  catutthaṁ jhānaṁ upasampajja viharati, tasmiṁ samaye phasso hoti…pe…  avikkhepo hoti…pe…  ime dhammā abyākatā. </div>
</div>
<div class="q" id="p_29Dhs_1091"> <div class="divNumber">581.</div> <div class="p">
<span class="pN">1091</span>Katame dhammā abyākatā? Yasmiṁ samaye arūpāvacaraṁ jhānaṁ bhāveti kiriyaṁ neva kusalaṁ nākusalaṁ na ca kammavipākaṁ diṭṭhadhammasukhavihāraṁ sabbaso viññāṇañcāyatanaṁ samatikkamma ākiñcaññāyatanasaññāsahagataṁ sukhassa ca pahānā…pe…  catutthaṁ jhānaṁ upasampajja viharati, tasmiṁ samaye phasso hoti…pe…  avikkhepo hoti…pe…  ime dhammā abyākatā. </div>
</div>
<div class="q" id="p_29Dhs_1092"> <div class="divNumber">582.</div> <div class="p">
<span class="pN">1092</span>Katame dhammā abyākatā? Yasmiṁ samaye arūpāvacaraṁ jhānaṁ bhāveti kiriyaṁ neva kusalaṁ nākusalaṁ na ca kammavipākaṁ diṭṭhadhammasukhavihāraṁ sabbaso ākiñcaññāyatanaṁ samatikkamma nevasaññānāsaññāyatanasaññāsahagataṁ sukhassa ca pahānā…pe…  catutthaṁ jhānaṁ upasampajja viharati, tasmiṁ samaye phasso hoti…pe…  avikkhepo hoti…pe…  ime dhammā abyākatā…pe…  alobho abyākatamūlaṁ…pe…  adoso abyākatamūlaṁ…pe…  amoho abyākatamūlaṁ…pe…  ime dhammā abyākatā. </div>
</div>
<div class="CENTER" id="p_29Dhs_1093">
<span class="pN">1093</span>Arūpāvacarakiriyā.<br> Kiriyā abyākatā.</div>
<div class="ENDH3" id="p_29Dhs_1094">
<span class="pN">1094</span>Cittuppādakaṇḍaṁ niṭṭhitaṁ.</div>
</html>

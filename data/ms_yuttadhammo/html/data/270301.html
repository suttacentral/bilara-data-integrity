<html>
<div class="i">4.2.8 Navattabbaṁsaṁghobhuñjatītikathā</div>
<div class="h">Niggahapaṇṇāsaka</div>
<div class="h">Sattarasamavagga</div>
<div class="h">Navattabbaṁsaṁghobhuñjatītikathā</div>
<div class="q" id="p_32Kv_2479"> <div class="divNumber">795.</div> <div class="p">
<span class="pN">2479</span>๐ Na vattabbaṁ—  “saṁgho bhuñjati pivati khādati sāyatī”ti? Āmantā. Nanu atthi keci saṁghabhattāni karonti, uddesabhattāni karonti, yāgupānāni karontīti? Āmantā. Hañci atthi keci saṁghabhattāni karonti, uddesabhattāni karonti, yāgupānāni karonti, tena vata re vattabbe—  “saṁgho bhuñjati pivati khādati sāyatī”ti. </div>
</div>
<div class="q" id="p_32Kv_2480"> <div class="p">
<span class="pN">2480</span>๐ Na vattabbaṁ—  “saṁgho bhuñjati pivati khādati sāyatī”ti? Āmantā. Nanu vuttaṁ bhagavatā—  “gaṇabhojanaṁ paramparabhojanaṁ atirittabhojanaṁ anatirittabhojanan”ti? Āmantā. Hañci vuttaṁ bhagavatā—  “gaṇabhojanaṁ paramparabhojanaṁ atirittabhojanaṁ anatirittabhojanaṁ”, tena vata re vattabbe—  “saṁgho bhuñjati pivati khādati sāyatī”ti. </div>
</div>
<div class="q" id="p_32Kv_2481"> <div class="p">
<span class="pN">2481</span>๐ Na vattabbaṁ—  “saṁgho bhuñjati pivati khādati sāyatī”ti? Āmantā. Nanu aṭṭha pānāni vuttāni bhagavatā—  ambapānaṁ, jambupānaṁ, cocapānaṁ, mocapānaṁ, madhukapānaṁ, muddikapānaṁ, sālukapānaṁ, phārusakapānanti? Āmantā. Hañci aṭṭha pānāni vuttāni bhagavatā—  ambapānaṁ, jambupānaṁ, cocapānaṁ, mocapānaṁ, madhukapānaṁ, muddikapānaṁ, sālukapānaṁ, phārusakapānaṁ, tena vata re vattabbe—  “saṁgho bhuñjati pivati khādati sāyatī”ti. </div>
</div>
<div class="q" id="p_32Kv_2482"> <div class="divNumber">796.</div> <div class="p">
<span class="pN">2482</span>× Saṁgho bhuñjati pivati khādati sāyatīti? Āmantā. Maggo bhuñjati pivati khādati sāyati, phalaṁ bhuñjati pivati khādati sāyatīti? Na hevaṁ vattabbe…pe… . </div>
</div>
<div class="CENTER" id="p_32Kv_2483">
<span class="pN">2483</span>Na vattabbaṁ saṁgho bhuñjatītikathā niṭṭhitā.</div>
</html>

<html>
<div class="i">4 Kumārapañhā</div>
<div class="h">Kumārapañhā</div>
<div class="q" id="p_18Kh_20"> <div class="divNumber">1.</div> <div class="p">
<span class="pN">20</span>Ekaṁ nāma kiṁ? Sabbe sattā āhāraṭṭhitikā. </div>
</div>
<div class="q" id="p_18Kh_21"> <div class="divNumber">2.</div> <div class="p">
<span class="pN">21</span>Dve nāma kiṁ? Nāmañca rūpañca. </div>
</div>
<div class="q" id="p_18Kh_22"> <div class="divNumber">3.</div> <div class="p">
<span class="pN">22</span>Tīṇi nāma kiṁ? Tisso vedanā. </div>
</div>
<div class="q" id="p_18Kh_23"> <div class="divNumber">4.</div> <div class="p">
<span class="pN">23</span>Cattāri nāma kiṁ? Cattāri ariyasaccāni. </div>
</div>
<div class="q" id="p_18Kh_24"> <div class="divNumber">5.</div> <div class="p">
<span class="pN">24</span>Pañca nāma kiṁ? Pañcupādānakkhandhā. </div>
</div>
<div class="q" id="p_18Kh_25"> <div class="divNumber">6.</div> <div class="p">
<span class="pN">25</span>Cha nāma kiṁ? Cha ajjhattikāni āyatanāni. </div>
</div>
<div class="q" id="p_18Kh_26"> <div class="divNumber">7.</div> <div class="p">
<span class="pN">26</span>Satta nāma kiṁ? Satta bojjhaṅgā. </div>
</div>
<div class="q" id="p_18Kh_27"> <div class="divNumber">8.</div> <div class="p">
<span class="pN">27</span>Aṭṭha nāma kiṁ? Ariyo aṭṭhaṅgiko maggo. </div>
</div>
<div class="q" id="p_18Kh_28"> <div class="divNumber">9.</div> <div class="p">
<span class="pN">28</span>Nava nāma kiṁ? Nava sattāvāsā. </div>
</div>
<div class="q" id="p_18Kh_29"> <div class="divNumber">10.</div> <div class="p">
<span class="pN">29</span>Dasa nāma kiṁ? Dasahaṅgehi samannāgato “arahā”ti vuccatīti. </div>
</div>
<div class="CENTER" id="p_18Kh_30">
<span class="pN">30</span>Kumārapañhā.</div>
</html>

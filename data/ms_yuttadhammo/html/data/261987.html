<html>
<div class="i"> Paccayacatukka</div>
<div class="h">Tika, Kusalattika</div>
<div class="h">Vedanāttika, Kusalattika</div>
<div class="h">Paṭiccādivāra</div>
<div class="h">Paccayacatukka</div>
<div class="q" id="p_39P5_297"> <div class="divNumber">1.</div> <div class="p">
<span class="pN">297</span>Sukhāya vedanāya sampayuttaṁ kusalaṁ dhammaṁ paṭicca sukhāya vedanāya sampayutto kusalo dhammo uppajjati hetupaccayā. (1) </div>
</div>
<div class="q" id="p_39P5_298"> <div class="p">
<span class="pN">298</span>Adukkhamasukhāya vedanāya sampayuttaṁ kusalaṁ dhammaṁ paṭicca adukkhamasukhāya vedanāya sampayutto kusalo dhammo uppajjati hetupaccayā. (1) </div>
</div>
<div class="q" id="p_39P5_299"> <div class="p">
<span class="pN">299</span>Hetuyā dve…pe…  avigate dve. (Saṁkhittaṁ.) (Sahajātavārampi…pe…  sampayuttavārampi paṭiccavārasadisaṁ.) </div>
</div>
<div class="q" id="p_39P5_300"> <div class="divNumber">2.</div> <div class="p">
<span class="pN">300</span>Sukhāya vedanāya sampayutto kusalo dhammo sukhāya vedanāya sampayuttassa kusalassa dhammassa hetupaccayena paccayo. (1) </div>
</div>
<div class="q" id="p_39P5_301"> <div class="p">
<span class="pN">301</span>Adukkhamasukhāya vedanāya sampayutto kusalo dhammo adukkhamasukhāya vedanāya sampayuttassa kusalassa dhammassa hetupaccayena paccayo. (1) (Saṁkhittaṁ.) </div>
</div>
<div class="q" id="p_39P5_302"> <div class="p">
<span class="pN">302</span>Hetuyā dve, ārammaṇe adhipatiyā cattāri…pe…  upanissaye cattāri…pe…  avigate dve. (Saṁkhittaṁ. Sabbattha vitthāro.) </div>
</div>
<div class="q" id="p_39P5_303"> <div class="divNumber">3.</div> <div class="p">
<span class="pN">303</span>Sukhāya vedanāya sampayuttaṁ akusalaṁ dhammaṁ paṭicca sukhāya vedanāya sampayutto akusalo dhammo uppajjati hetupaccayā. (1) </div>
</div>
<div class="q" id="p_39P5_304"> <div class="p">
<span class="pN">304</span>Dukkhāya vedanāya sampayuttaṁ akusalaṁ dhammaṁ paṭicca dukkhāya vedanāya sampayutto akusalo dhammo uppajjati hetupaccayā. (1) </div>
</div>
<div class="q" id="p_39P5_305"> <div class="p">
<span class="pN">305</span>Adukkhamasukhāya vedanāya sampayuttaṁ akusalaṁ dhammaṁ paṭicca adukkhamasukhāya vedanāya sampayutto akusalo dhammo uppajjati hetupaccayā. (1) (Saṁkhittaṁ.) </div>
</div>
<div class="q" id="p_39P5_306"> <div class="p">
<span class="pN">306</span>Hetuyā tīṇi…pe…  avigate tīṇi. (Saṁkhittaṁ. Sabbattha vitthāro.) </div>
</div>
<div class="q" id="p_39P5_307"> <div class="divNumber">4.</div> <div class="p">
<span class="pN">307</span>Sukhāya vedanāya sampayuttaṁ abyākataṁ dhammaṁ paṭicca sukhāya vedanāya sampayutto abyākato dhammo uppajjati hetupaccayā. (1) </div>
</div>
<div class="q" id="p_39P5_308"> <div class="p">
<span class="pN">308</span>Adukkhamasukhāya vedanāya sampayuttaṁ abyākataṁ dhammaṁ paṭicca adukkhamasukhāya vedanāya sampayutto abyākato dhammo uppajjati hetupaccayā. (1) (Saṁkhittaṁ.) </div>
</div>
<div class="q" id="p_39P5_309"> <div class="p">
<span class="pN">309</span>Hetuyā dve, ārammaṇe tīṇi…pe…  āsevane dve…pe…  avigate tīṇi. (Saṁkhittaṁ.) </div>
</div>
</html>

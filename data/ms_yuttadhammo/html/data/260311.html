<html>
<div class="i">2.1.4.1 Anulomapuggala</div>
<div class="h">Pavattivāra</div>
<div class="h">Uppādavāra</div>
<div class="h">Paccuppannātītavāra</div>
<div class="h">Anulomapuggala</div>
<div class="q" id="p_35Y9_324"> <div class="divNumber">69.</div> <div class="p">
<span class="pN">324</span>»  Yassa kusalā dhammā uppajjanti tassa akusalā dhammā uppajjitthāti? Āmantā. </div>
</div>
<div class="q" id="p_35Y9_325"> <div class="p">
<span class="pN">325</span>«  Yassa vā pana akusalā dhammā uppajjittha tassa kusalā dhammā uppajjantīti? </div>
</div>
<div class="q" id="p_35Y9_326"> <div class="p">
<span class="pN">326</span>Sabbesaṁ cittassa bhaṅgakkhaṇe kusalavippayuttacittassa uppādakkhaṇe nirodhasamāpannānaṁ asaññasattānaṁ tesaṁ akusalā dhammā uppajjittha, no ca tesaṁ kusalā dhammā uppajjanti. Kusalānaṁ uppādakkhaṇe tesaṁ akusalā ca dhammā uppajjittha kusalā ca dhammā uppajjanti. </div>
</div>
<div class="q" id="p_35Y9_327"> <div class="p">
<span class="pN">327</span>»  Yassa kusalā dhammā uppajjanti tassa abyākatā dhammā uppajjitthāti? Āmantā. </div>
</div>
<div class="q" id="p_35Y9_328"> <div class="p">
<span class="pN">328</span>«  Yassa vā pana abyākatā dhammā uppajjittha tassa kusalā dhammā uppajjantīti? </div>
</div>
<div class="q" id="p_35Y9_329"> <div class="p">
<span class="pN">329</span>Sabbesaṁ cittassa bhaṅgakkhaṇe kusalavippayuttacittassa uppādakkhaṇe nirodhasamāpannānaṁ asaññasattānaṁ tesaṁ abyākatā dhammā uppajjittha, no ca tesaṁ kusalā dhammā uppajjanti. Kusalānaṁ uppādakkhaṇe tesaṁ abyākatā ca dhammā uppajjittha kusalā ca dhammā uppajjanti. </div>
</div>
<div class="q" id="p_35Y9_330"> <div class="divNumber">70.</div> <div class="p">
<span class="pN">330</span>»  Yassa akusalā dhammā uppajjanti tassa abyākatā dhammā uppajjitthāti? Āmantā. </div>
</div>
<div class="q" id="p_35Y9_331"> <div class="p">
<span class="pN">331</span>«  Yassa vā pana abyākatā dhammā uppajjittha tassa akusalā dhammā uppajjantīti? </div>
</div>
<div class="q" id="p_35Y9_332"> <div class="p">
<span class="pN">332</span>Sabbesaṁ cittassa bhaṅgakkhaṇe akusalavippayuttacittassa uppādakkhaṇe nirodhasamāpannānaṁ asaññasattānaṁ tesaṁ abyākatā dhammā uppajjittha, no ca tesaṁ akusalā dhammā uppajjanti. Akusalānaṁ uppādakkhaṇe tesaṁ abyākatā ca dhammā uppajjittha akusalā ca dhammā uppajjanti. </div>
</div>
</html>

<html>
<div class="i"> Nahetu</div>
<div class="h">Vipākattika</div>
<div class="h">Paṭiccavāra</div>
<div class="h">Paccayapaccanīya</div>
<div class="h">Vibhaṅgavāra</div>
<div class="h">Nahetu</div>
<div class="q" id="p_36P1_2090"> <div class="divNumber">24.</div> <div class="p">
<span class="pN">2090</span>Vipākaṁ dhammaṁ paṭicca vipāko dhammo uppajjati nahetupaccayā—  ahetukaṁ vipākaṁ ekaṁ khandhaṁ paṭicca tayo khandhā…pe…  dve khandhe paṭicca dve khandhā; ahetukapaṭisandhikkhaṇe vipākaṁ ekaṁ khandhaṁ paṭicca tayo khandhā, tayo khandhe paṭicca eko khandho, dve khandhe paṭicca dve khandhā. (1) </div>
</div>
<div class="q" id="p_36P1_2091"> <div class="p">
<span class="pN">2091</span>Vipākaṁ dhammaṁ paṭicca nevavipākanavipākadhammadhammo uppajjati nahetupaccayā—  ahetuke vipāke khandhe paṭicca cittasamuṭṭhānaṁ rūpaṁ; ahetukapaṭisandhikkhaṇe vipāke khandhe paṭicca kaṭattārūpaṁ, khandhe paṭicca vatthu. (2) </div>
</div>
<div class="q" id="p_36P1_2092"> <div class="p">
<span class="pN">2092</span>Vipākaṁ dhammaṁ paṭicca vipāko ca nevavipākanavipākadhammadhammo ca dhammā uppajjanti nahetupaccayā—  ahetukaṁ vipākaṁ ekaṁ khandhaṁ paṭicca tayo khandhā cittasamuṭṭhānañca rūpaṁ…pe…  dve khandhe paṭicca dve khandhā cittasamuṭṭhānañca rūpaṁ; ahetukapaṭisandhikkhaṇe vipākaṁ ekaṁ khandhaṁ paṭicca tayo khandhā kaṭattā ca rūpaṁ…pe…  dve khandhe paṭicca dve khandhā kaṭattā ca rūpaṁ. (3) </div>
</div>
<div class="q" id="p_36P1_2093"> <div class="divNumber">25.</div> <div class="p">
<span class="pN">2093</span>Vipākadhammadhammaṁ paṭicca vipākadhammadhammo uppajjati nahetupaccayā—  vicikicchāsahagate uddhaccasahagate khandhe paṭicca vicikicchāsahagato uddhaccasahagato moho. (1) </div>
</div>
<div class="q" id="p_36P1_2094"> <div class="p">
<span class="pN">2094</span>Nevavipākanavipākadhammadhammaṁ paṭicca nevavipākanavipākadhammadhammo uppajjati nahetupaccayā—  ahetukaṁ nevavipākanavipākadhammadhammaṁ ekaṁ khandhaṁ paṭicca tayo khandhā cittasamuṭṭhānañca rūpaṁ…pe…  dve khandhe paṭicca dve khandhā cittasamuṭṭhānañca rūpaṁ, ekaṁ mahābhūtaṁ paṭicca tayo mahābhūtā…pe…  dve mahābhūte paṭicca dve mahābhūtā, mahābhūte paṭicca cittasamuṭṭhānaṁ rūpaṁ kaṭattārūpaṁ upādārūpaṁ; bāhiraṁ…  āhārasamuṭṭhānaṁ…  utusamuṭṭhānaṁ…  asaññasattānaṁ ekaṁ mahābhūtaṁ paṭicca tayo mahābhūtā…pe…  mahābhūte paṭicca kaṭattārūpaṁ upādārūpaṁ. (1) </div>
</div>
<div class="q" id="p_36P1_2095"> <div class="p">
<span class="pN">2095</span>Nevavipākanavipākadhammadhammaṁ paṭicca vipāko dhammo uppajjati nahetupaccayā—  ahetukapaṭisandhikkhaṇe vatthuṁ paṭicca vipākā khandhā. (2) </div>
</div>
<div class="q" id="p_36P1_2096"> <div class="p">
<span class="pN">2096</span>Nevavipākanavipākadhammadhammaṁ paṭicca vipāko ca nevavipākanavipākadhammadhammo ca dhammā uppajjanti nahetupaccayā—  ahetukapaṭisandhikkhaṇe vatthuṁ paṭicca vipākā khandhā, mahābhūte paṭicca kaṭattārūpaṁ. (3) </div>
</div>
<div class="q" id="p_36P1_2097"> <div class="divNumber">26.</div> <div class="p">
<span class="pN">2097</span>Vipākañca nevavipākanavipākadhammadhammañca dhammaṁ paṭicca vipāko dhammo uppajjati nahetupaccayā—  ahetukapaṭisandhikkhaṇe vipākaṁ ekaṁ khandhañca vatthuñca paṭicca tayo khandhā…pe…  dve khandhe ca vatthuñca paṭicca dve khandhā. (1) </div>
</div>
<div class="q" id="p_36P1_2098"> <div class="p">
<span class="pN">2098</span>Vipākañca nevavipākanavipākadhammadhammañca dhammaṁ paṭicca nevavipākanavipākadhammadhammo uppajjati nahetupaccayā—  ahetuke vipāke khandhe ca mahābhūte ca paṭicca cittasamuṭṭhānaṁ rūpaṁ; ahetukapaṭisandhikkhaṇe vipāke khandhe ca mahābhūte ca paṭicca kaṭattārūpaṁ. (2) </div>
</div>
<div class="q" id="p_36P1_2099"> <div class="p">
<span class="pN">2099</span>Vipākañca nevavipākanavipākadhammadhammañca dhammaṁ paṭicca vipāko ca nevavipākanavipākadhammadhammo ca dhammā uppajjanti nahetupaccayā—  ahetukapaṭisandhikkhaṇe vipākaṁ ekaṁ khandhañca vatthuñca paṭicca tayo khandhā…pe…  dve khandhe ca vatthuñca paṭicca dve khandhā, vipāke khandhe ca mahābhūte ca paṭicca kaṭattārūpaṁ. (3) </div>
</div>
</html>

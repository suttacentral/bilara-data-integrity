<html>
<div class="i">4.4.8 Thusajātaka</div>
<div class="h">Catukkanipāta</div>
<div class="h">Kokilavagga</div>
<div class="h">Thusajātaka</div>
<div class="q" id="p_22J_1074"> <div class="divNumber">149.</div> <div class="p"> <table class="singleColumn"> <tr> <td> <div class="pN">1074</div> <div class="G">“Viditaṁ thusaṁ undurānaṁ,</div> </td> </tr> <tr> <td> <div class="G">Viditaṁ pana taṇḍulaṁ;</div> </td> </tr> <tr> <td> <div class="G">Thusaṁ thusaṁ vivajjetvā,</div> </td> </tr> <tr> <td> <div class="G">Taṇḍulaṁ pana khādare.</div> </td> </tr> </table> </div>
</div>
<div class="q" id="p_22J_1075"> <div class="divNumber">150.</div> <div class="p"> <table class="singleColumn"> <tr> <td> <div class="pN">1075</div> <div class="G">Yā mantanā araññasmiṁ,</div> </td> </tr> <tr> <td> <div class="G">yā ca gāme nikaṇṇikā;</div> </td> </tr> <tr> <td> <div class="G">Yañcetaṁ iti cīti ca,</div> </td> </tr> <tr> <td> <div class="G">etampi viditaṁ mayā.</div> </td> </tr> </table> </div>
</div>
<div class="q" id="p_22J_1076"> <div class="divNumber">151.</div> <div class="p"> <table class="singleColumn"> <tr> <td> <div class="pN">1076</div> <div class="G">Dhammena kira jātassa,</div> </td> </tr> <tr> <td> <div class="G">pitā puttassa makkaṭo;</div> </td> </tr> <tr> <td> <div class="G">Daharasseva santassa,</div> </td> </tr> <tr> <td> <div class="G">dantehi phalamacchidā.</div> </td> </tr> </table> </div>
</div>
<div class="q" id="p_22J_1077"> <div class="divNumber">152.</div> <div class="p"> <table class="singleColumn"> <tr> <td> <div class="pN">1077</div> <div class="G">Yametaṁ parisappasi,</div> </td> </tr> <tr> <td> <div class="G">ajakāṇova sāsape;</div> </td> </tr> <tr> <td> <div class="G">Yopāyaṁ heṭṭhato seti,</div> </td> </tr> <tr> <td> <div class="G">etampi viditaṁ mayā”ti.</div> </td> </tr> </table> </div>
</div>
<div class="CENTER" id="p_22J_1078">
<span class="pN">1078</span>Thusajātakaṁ aṭṭhamaṁ.</div>
</html>

<html>
<div class="i"> Ārammaṇa</div>
<div class="h">Nīvaraṇagocchaka</div>
<div class="h">Nīvaraṇasampayuttaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Ārammaṇa</div>
<div class="q" id="p_38P2_2032"> <div class="divNumber">67.</div> <div class="p">
<span class="pN">2032</span>Nīvaraṇasampayutto dhammo nīvaraṇasampayuttassa dhammassa ārammaṇapaccayena paccayo—  rāgaṁ assādeti abhinandati, taṁ ārabbha rāgo uppajjati, diṭṭhi…pe…  vicikicchā…pe…  uddhaccaṁ…pe…  domanassaṁ uppajjati; diṭṭhiṁ assādeti abhinandati, taṁ ārabbha rāgo uppajjati, diṭṭhi…pe…  vicikicchā…pe…  uddhaccaṁ…pe…  domanassaṁ uppajjati; vicikicchaṁ ārabbha vicikicchā…pe…  diṭṭhi…pe…  uddhaccaṁ…pe…  domanassaṁ uppajjati; uddhaccaṁ ārabbha uddhaccaṁ uppajjati, diṭṭhi…pe…  vicikicchā, domanassaṁ uppajjati; domanassaṁ ārabbha domanassaṁ uppajjati; diṭṭhi …pe…  vicikicchā…pe…  uddhaccaṁ uppajjati. (1) </div>
</div>
<div class="q" id="p_38P2_2033"> <div class="p">
<span class="pN">2033</span>Nīvaraṇasampayutto dhammo nīvaraṇavippayuttassa dhammassa ārammaṇapaccayena paccayo—  ariyā nīvaraṇasampayutte pahīne kilese paccavekkhanti, vikkhambhite kilese paccavekkhanti, pubbe samudāciṇṇe kilese jānanti; nīvaraṇasampayutte khandhe aniccato dukkhato anattato vipassati, cetopariyañāṇena nīvaraṇasampayuttacittasamaṅgissa cittaṁ jānāti; nīvaraṇasampayuttā khandhā cetopariyañāṇassa, pubbenivāsānussatiñāṇassa, yathākammūpagañāṇassa, anāgataṁsañāṇassa, āvajjanāya ārammaṇapaccayena paccayo. (2) </div>
</div>
<div class="q" id="p_38P2_2034"> <div class="divNumber">68.</div> <div class="p">
<span class="pN">2034</span>Nīvaraṇavippayutto dhammo nīvaraṇavippayuttassa dhammassa ārammaṇapaccayena paccayo—  dānaṁ…pe…  sīlaṁ…pe…  uposathakammaṁ katvā taṁ paccavekkhati, pubbe suciṇṇāni…pe…  jhānā vuṭṭhahitvā jhānaṁ…pe…  ariyā maggā vuṭṭhahitvā maggaṁ…pe…  phalaṁ…pe…  nibbānaṁ…pe…  nibbānaṁ gotrabhussa, vodānassa, maggassa, phalassa, āvajjanāya ārammaṇapaccayena paccayo; cakkhuṁ…pe…  vatthuṁ nīvaraṇavippayutte khandhe aniccato dukkhato anattato vipassati, dibbena cakkhunā rūpaṁ passati. (Yāva āvajjanāya.) (1) </div>
</div>
<div class="q" id="p_38P2_2035"> <div class="p">
<span class="pN">2035</span>Nīvaraṇavippayutto dhammo nīvaraṇasampayuttassa dhammassa ārammaṇapaccayena paccayo—  dānaṁ…pe…  sīlaṁ…pe…  uposathakammaṁ…pe…  pubbe…pe…  jhānā…pe…  cakkhuṁ…pe…  vatthuṁ nīvaraṇavippayutte khandhe assādeti abhinandati, taṁ ārabbha rāgo uppajjati, diṭṭhi…pe…  vicikicchā…pe…  uddhaccaṁ…pe…  domanassaṁ uppajjati. (2) </div>
</div>
</html>

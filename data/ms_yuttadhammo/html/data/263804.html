<html>
<div class="i"> Hetu</div>
<div class="h">Upādānagocchaka</div>
<div class="h">Upādānaduka</div>
<div class="h">Paccayavāra</div>
<div class="h">Paccayānulomādi</div>
<div class="h">Hetu</div>
<div class="q" id="p_38P2_3549"> <div class="divNumber">12.</div> <div class="p">
<span class="pN">3549</span>Upādānaṁ dhammaṁ paccayā upādāno dhammo uppajjati hetupaccayā—  diṭṭhupādānaṁ paccayā kāmupādānaṁ…  tīṇi. (Paṭiccasadisā.) </div>
</div>
<div class="q" id="p_38P2_3550"> <div class="p">
<span class="pN">3550</span>Noupādānaṁ dhammaṁ paccayā noupādāno dhammo uppajjati hetupaccayā—  noupādānaṁ ekaṁ khandhaṁ paccayā tayo khandhā cittasamuṭṭhānañca rūpaṁ…pe…  dve khandhe…pe…  paṭisandhikkhaṇe…pe…  khandhe paccayā vatthu…pe…  (yāva ajjhattikā mahābhūtā) vatthuṁ paccayā noupādānā khandhā. (1) </div>
</div>
<div class="q" id="p_38P2_3551"> <div class="p">
<span class="pN">3551</span>Noupādānaṁ dhammaṁ paccayā upādāno dhammo uppajjati hetupaccayā—  noupādāne khandhe paccayā upādānā, vatthuṁ paccayā upādānā. (2) </div>
</div>
<div class="q" id="p_38P2_3552"> <div class="p">
<span class="pN">3552</span>Noupādānaṁ dhammaṁ paccayā upādāno ca noupādāno ca dhammā uppajjanti hetupaccayā—  noupādānaṁ ekaṁ khandhaṁ paccayā tayo khandhā upādānā ca cittasamuṭṭhānañca rūpaṁ…pe…  dve khandhe…pe…  vatthuṁ paccayā upādānā, mahābhūte paccayā cittasamuṭṭhānaṁ rūpaṁ, vatthuṁ paccayā upādānā sampayuttakā ca khandhā. (3) </div>
</div>
<div class="q" id="p_38P2_3553"> <div class="divNumber">13.</div> <div class="p">
<span class="pN">3553</span>Upādānañca noupādānañca dhammaṁ paccayā upādāno dhammo uppajjati hetupaccayā—  diṭṭhupādānañca sampayuttake ca khandhe paccayā kāmupādānaṁ, kāmupādānañca sampayuttake ca khandhe paccayā diṭṭhupādānaṁ (cakkaṁ kātabbaṁ). Diṭṭhupādānañca vatthuñca paccayā kāmupādānaṁ. (Cakkaṁ kātabbaṁ.) (1) </div>
</div>
<div class="q" id="p_38P2_3554"> <div class="p">
<span class="pN">3554</span>Upādānañca noupādānañca dhammaṁ paccayā noupādāno dhammo uppajjati hetupaccayā—  noupādānaṁ ekaṁ khandhañca upādānañca paccayā tayo khandhā cittasamuṭṭhānañca rūpaṁ…pe…  dve khandhe ca…pe…  (cakkaṁ kātabbaṁ). Upādāne ca mahābhūte ca paccayā cittasamuṭṭhānaṁ rūpaṁ, upādānañca vatthuñca paccayā noupādānā khandhā. (2) </div>
</div>
<div class="q" id="p_38P2_3555"> <div class="p">
<span class="pN">3555</span>Upādānañca noupādānañca dhammaṁ paccayā upādāno ca noupādāno ca dhammā uppajjanti hetupaccayā—  noupādānaṁ ekaṁ khandhañca diṭṭhupādānañca paccayā tayo khandhā kāmupādānaṁ cittasamuṭṭhānañca rūpaṁ…pe…  (cakkaṁ). Diṭṭhupādānañca vatthuñca paccayā kāmupādānaṁ sampayuttakā ca khandhā…pe… . (Cakkaṁ.) (3) </div>
</div>
<div class="q" id="p_38P2_3556"> <div class="p">
<span class="pN">3556</span>Ārammaṇapaccayā… . (Ārammaṇe noupādānamūlake pañcāyatanañca vatthuñca kātabbā.) </div>
</div>
<div class="q" id="p_38P2_3557"> <div class="p">
<span class="pN">3557</span>Hetuyā nava, ārammaṇe nava, adhipatiyā nava (sabbattha nava), vipāke ekaṁ…pe…  avigate nava. </div>
</div>
<div class="CENTER" id="p_38P2_3558">
<span class="pN">3558</span>Anulomaṁ.</div>
<div class="q" id="p_38P2_3559"> <div class="divNumber">14.</div> <div class="p">
<span class="pN">3559</span>Noupādānaṁ dhammaṁ paccayā noupādāno dhammo uppajjati nahetupaccayā—  ahetukaṁ noupādānaṁ ekaṁ khandhaṁ paccayā…pe…  ahetukapaṭisandhikkhaṇe…pe…  (yāva asaññasattā) cakkhāyatanaṁ paccayā cakkhuviññāṇaṁ…pe…  kāyāyatanaṁ paccayā kāyaviññāṇaṁ, vatthuṁ paccayā ahetukā noupādānā khandhā, vicikicchāsahagate uddhaccasahagate khandhe ca vatthuñca paccayā vicikicchāsahagato uddhaccasahagato moho. </div>
</div>
<div class="q" id="p_38P2_3560"> <div class="p">
<span class="pN">3560</span>Nahetuyā ekaṁ, naārammaṇe tīṇi, naadhipatiyā nava, naanantare tīṇi, nasamanantare tīṇi…pe…  napurejāte nava…pe…  nakamme tīṇi, navipāke nava (paṭiccasadisaṁ)…pe…  novigate tīṇi. </div>
</div>
<div class="CENTER" id="p_38P2_3561">
<span class="pN">3561</span>Paccanīyaṁ.</div>
</html>

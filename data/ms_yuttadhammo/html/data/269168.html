<html>
<div class="i">3.3.5 Rucirajātaka</div>
<div class="h">Tikanipāta</div>
<div class="h">Udapānavagga</div>
<div class="h">Rucirajātaka</div>
<div class="q" id="p_22J_770"> <div class="divNumber">73.</div> <div class="p"> <table class="singleColumn"> <tr> <td> <div class="pN">770</div> <div class="G">“Kāyaṁ balākā rucirā,</div> </td> </tr> <tr> <td> <div class="G">kākanīḷasmimacchati;</div> </td> </tr> <tr> <td> <div class="G">Caṇḍo kāko sakhā mayhaṁ,</div> </td> </tr> <tr> <td> <div class="G">yassa cetaṁ kulāvakaṁ”.</div> </td> </tr> </table> </div>
</div>
<div class="q" id="p_22J_771"> <div class="divNumber">74.</div> <div class="p"> <table class="singleColumn"> <tr> <td> <div class="pN">771</div> <div class="G">“Nanu maṁ samma jānāsi,</div> </td> </tr> <tr> <td> <div class="G">dija sāmākabhojana;</div> </td> </tr> <tr> <td> <div class="G">Akatvā vacanaṁ tuyhaṁ,</div> </td> </tr> <tr> <td> <div class="G">passa lūnosmi āgato”.</div> </td> </tr> </table> </div>
</div>
<div class="q" id="p_22J_772"> <div class="divNumber">75.</div> <div class="p"> <table class="singleColumn"> <tr> <td> <div class="pN">772</div> <div class="G">“Punapāpajjasī samma,</div> </td> </tr> <tr> <td> <div class="G">sīlañhi tava tādisaṁ;</div> </td> </tr> <tr> <td> <div class="G">Na hi mānusakā bhogā,</div> </td> </tr> <tr> <td> <div class="G">subhuñjā honti pakkhinā”ti.</div> </td> </tr> </table> </div>
</div>
<div class="CENTER" id="p_22J_773">
<span class="pN">773</span>Rucirajātakaṁ pañcamaṁ.</div>
</html>

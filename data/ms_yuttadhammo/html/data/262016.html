<html>
<div class="i"> Hetu-ārammaṇādi</div>
<div class="h">Kusalattika</div>
<div class="h">Pañhāvāra</div>
<div class="h">Paccayacatukka</div>
<div class="h">Hetu-ārammaṇādi</div>
<div class="q" id="p_40P7_11"> <div class="divNumber">8.</div> <div class="p">
<span class="pN">11</span>Nakusalo dhammo nakusalassa dhammassa hetupaccayena paccayo…pe… . Nakusalo dhammo nakusalassa dhammassa ārammaṇapaccayena paccayo. Nakusalo dhammo naakusalassa dhammassa ārammaṇapaccayena paccayo. Nakusalo dhammo naabyākatassa dhammassa ārammaṇapaccayena paccayo. Nakusalo dhammo nakusalassa ca naabyākatassa ca dhammassa ārammaṇapaccayena paccayo. Nakusalo dhammo naakusalassa ca naabyākatassa ca dhammassa ārammaṇapaccayena paccayo. Nakusalo dhammo nakusalassa ca naakusalassa ca dhammassa ārammaṇapaccayena paccayo…  cha. </div>
</div>
<div class="q" id="p_40P7_12"> <div class="p">
<span class="pN">12</span>Naakusalo dhammo naakusalassa dhammassa ārammaṇapaccayena paccayo…  cha. </div>
</div>
<div class="q" id="p_40P7_13"> <div class="p">
<span class="pN">13</span>Naabyākato dhammo naabyākatassa dhammassa ārammaṇapaccayena paccayo…  cha. </div>
</div>
<div class="q" id="p_40P7_14"> <div class="p">
<span class="pN">14</span>Nakusalo ca naabyākato ca dhammā nakusalassa dhammassa ārammaṇapaccayena paccayo…  cha. </div>
</div>
<div class="q" id="p_40P7_15"> <div class="p">
<span class="pN">15</span>Naakusalo ca naabyākato ca dhammā nakusalassa dhammassa ārammaṇapaccayena paccayo…  cha. </div>
</div>
<div class="q" id="p_40P7_16"> <div class="p">
<span class="pN">16</span>Nakusalo ca naakusalo ca dhammā nakusalassa dhammassa ārammaṇapaccayena paccayo…  cha. </div>
</div>
<div class="q" id="p_40P7_17"> <div class="divNumber">9.</div> <div class="p">
<span class="pN">17</span>Nakusalo dhammo nakusalassa dhammassa adhipatipaccayena paccayo…  anantarapaccayena paccayo…  samanantarapaccayena paccayo…  sahajātapaccayena paccayo…  aññamaññapaccayena paccayo…  nissayapaccayena paccayo…  upanissayapaccayena paccayo…  purejātapaccayena paccayo. Nakusalo dhammo naakusalassa dhammassa purejātapaccayena paccayo…pe…  nakusalo dhammo nakusalassa ca naakusalassa ca dhammassa purejātapaccayena paccayo…  cha. </div>
</div>
<div class="q" id="p_40P7_18"> <div class="p">
<span class="pN">18</span>Naakusalo dhammo naakusalassa dhammassa purejātapaccayena paccayo. Naakusalo dhammo nakusalassa dhammassa purejātapaccayena paccayo…pe…  naakusalo dhammo nakusalassa ca naakusalassa ca dhammassa purejātapaccayena paccayo…  cha. </div>
</div>
<div class="q" id="p_40P7_19"> <div class="p">
<span class="pN">19</span>Nakusalo ca naakusalo ca dhammā nakusalassa dhammassa purejātapaccayena paccayo. Nakusalo ca naakusalo ca dhammā naakusalassa dhammassa purejātapaccayena paccayo…pe…  nakusalo ca naakusalo ca dhammā nakusalassa ca naakusalassa ca dhammassa purejātapaccayena paccayo…  cha. (Saṁkhittaṁ.) </div>
</div>
<div class="q" id="p_40P7_20"> <div class="divNumber">10.</div> <div class="p">
<span class="pN">20</span>Hetuyā ekūnatiṁsa, ārammaṇe chattiṁsa, adhipatiyā pañcatiṁsa, anantare catuttiṁsa, samanantare catuttiṁsa, sahajāte ekūnatiṁsa, aññamaññe catuvīsa, nissaye catuttiṁsa, upanissaye chattiṁsa, purejāte aṭṭhārasa, pacchājāte aṭṭhārasa, āsevane catuvīsa, kamme ekūnatiṁsa, vipāke nava, āhāre ekūnatiṁsa…pe…  sampayutte catuvīsa, vippayutte sattavīsa…pe…  avigate catuttiṁsa. </div>
</div>
<div class="q" id="p_40P7_21"> <div class="p">
<span class="pN">21</span>(Yathā kusalattike pañhāvārassa anulomampi paccanīyampi anulomapaccanīyampi paccanīyānulomampi gaṇitaṁ evaṁ gaṇetabbaṁ.) </div>
</div>
</html>

<html>
<div class="i">3.2.1 Saṁvarokammantikathā</div>
<div class="h">Anusayapaṇṇāsaka</div>
<div class="h">Dvādasamavagga</div>
<div class="h">Saṁvarokammantikathā</div>
<div class="q" id="p_32Kv_2081"> <div class="divNumber">630.</div> <div class="p">
<span class="pN">2081</span>๐Saṁvaro kammanti? Āmantā. Cakkhundriyasaṁvaro cakkhukammanti? Na hevaṁ vattabbe…pe… sotindriyasaṁvaro…pe… ghānindriyasaṁvaro…pe… jivhindriyasaṁvaro…pe… kāyindriyasaṁvaro kāyakammanti? Na hevaṁ vattabbe…pe…. </div>
</div>
<div class="q" id="p_32Kv_2082"> <div class="p">
<span class="pN">2082</span>๐Kāyindriyasaṁvaro kāyakammanti? Āmantā. Cakkhundriyasaṁvaro cakkhukammanti? Na hevaṁ vattabbe…pe… kāyindriyasaṁvaro kāyakammanti? Āmantā. Sotindriyasaṁvaro…pe… ghānindriyasaṁvaro…pe… jivhindriyasaṁvaro jivhākammanti? Na hevaṁ vattabbe…pe… manindriyasaṁvaro manokammanti? Na hevaṁ vattabbe…pe…. </div>
</div>
<div class="q" id="p_32Kv_2083"> <div class="p">
<span class="pN">2083</span>๐Manindriyasaṁvaro manokammanti? Āmantā. Cakkhundriyasaṁvaro cakkhukammanti? Na hevaṁ vattabbe…pe… manindriyasaṁvaro manokammanti? Āmantā. Sotindriyasaṁvaro…pe… ghānindriyasaṁvaro… jivhindriyasaṁvaro…pe… kāyindriyasaṁvaro kāyakammanti? Na hevaṁ vattabbe…pe…. </div>
</div>
<div class="q" id="p_32Kv_2084"> <div class="divNumber">631.</div> <div class="p">
<span class="pN">2084</span>๐Asaṁvaro kammanti? Āmantā. Cakkhundriyaasaṁvaro cakkhukammanti? Na hevaṁ vattabbe…pe… sotindriyaasaṁvaro…pe… ghānindriyaasaṁvaro…pe… jivhindriyaasaṁvaro…pe… kāyindriyaasaṁvaro kāyakammanti? Na hevaṁ vattabbe…pe…. </div>
</div>
<div class="q" id="p_32Kv_2085"> <div class="p">
<span class="pN">2085</span>๐Kāyindriyaasaṁvaro kāyakammanti? Āmantā. Cakkhundriyaasaṁvaro cakkhukammanti? Na hevaṁ vattabbe…pe… kāyindriyaasaṁvaro kāyakammanti? Āmantā. Sotindriyaasaṁvaro…pe… ghānindriyaasaṁvaro…pe… jivhindriyaasaṁvaro jivhākammanti? Na hevaṁ vattabbe…pe… manindriyaasaṁvaro manokammanti? Na hevaṁ vattabbe…pe…. </div>
</div>
<div class="q" id="p_32Kv_2086"> <div class="p">
<span class="pN">2086</span>๐Manindriyaasaṁvaro manokammanti? Āmantā. Cakkhundriyaasaṁvaro cakkhukammanti? Na hevaṁ vattabbe…pe… manindriyaasaṁvaro manokammanti? Āmantā. Sotindriyaasaṁvaro…pe… ghānindriyaasaṁvaro…pe… jivhindriyaasaṁvaro…pe… kāyindriyaasaṁvaro kāyakammanti? Na hevaṁ vattabbe…pe…. </div>
</div>
<div class="q" id="p_32Kv_2087"> <div class="divNumber">632.</div> <div class="p">
<span class="pN">2087</span>×Na vattabbaṁ— “saṁvaropi asaṁvaropi kamman”ti? Āmantā. Nanu vuttaṁ bhagavatā— “idha, bhikkhave, bhikkhu cakkhunā rūpaṁ disvā nimittaggāhī hoti…pe… na nimittaggāhī hoti, sotena saddaṁ sutvā…pe… manasā dhammaṁ viññāya nimittaggāhī hoti…pe… na nimittaggāhī hotī”ti. Attheva suttantoti? Āmantā. Tena hi saṁvaropi asaṁvaropi kammanti. </div>
</div>
<div class="CENTER" id="p_32Kv_2088">
<span class="pN">2088</span>Saṁvaro kammantikathā niṭṭhitā.</div>
</html>

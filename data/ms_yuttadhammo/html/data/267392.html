<html>
<div class="i">26.8 Paṇṇadāyakattheraapadāna</div>
<div class="h">Thomakavagga</div>
<div class="h">Paṇṇadāyakattheraapadāna</div>
<div class="q" id="p_20Ap1_3135"> <div class="divNumber">28.</div> <div class="p"> <table class="singleColumn"> <tr> <td> <div class="pN">3135</div> <div class="G">“Pabbate himavantamhi,</div> </td> </tr> <tr> <td> <div class="G">vākacīradharo ahaṁ;</div> </td> </tr> <tr> <td> <div class="G">Aloṇapaṇṇabhakkhomhi,</div> </td> </tr> <tr> <td> <div class="G">niyamesu ca saṁvuto.</div> </td> </tr> </table> </div>
</div>
<div class="q" id="p_20Ap1_3136"> <div class="divNumber">29.</div> <div class="p"> <table class="singleColumn"> <tr> <td> <div class="pN">3136</div> <div class="G">Pātarāse anuppatte,</div> </td> </tr> <tr> <td> <div class="G">siddhattho upagacchi maṁ;</div> </td> </tr> <tr> <td> <div class="G">Tāhaṁ buddhassa pādāsiṁ,</div> </td> </tr> <tr> <td> <div class="G">pasanno sehi pāṇibhi.</div> </td> </tr> </table> </div>
</div>
<div class="q" id="p_20Ap1_3137"> <div class="divNumber">30.</div> <div class="p"> <table class="singleColumn"> <tr> <td> <div class="pN">3137</div> <div class="G">Catunnavutito kappe,</div> </td> </tr> <tr> <td> <div class="G">yaṁ paṇṇamadadiṁ tadā;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">paṇṇadānassidaṁ phalaṁ.</div> </td> </tr> </table> </div>
</div>
<div class="q" id="p_20Ap1_3138"> <div class="divNumber">31.</div> <div class="p"> <table class="singleColumn"> <tr> <td> <div class="pN">3138</div> <div class="G">Sattavīsatikappamhi,</div> </td> </tr> <tr> <td> <div class="G">rājā āsiṁ sadatthiyo;</div> </td> </tr> <tr> <td> <div class="G">Sattaratanasampanno,</div> </td> </tr> <tr> <td> <div class="G">cakkavattī mahabbalo.</div> </td> </tr> </table> </div>
</div>
<div class="q" id="p_20Ap1_3139"> <div class="divNumber">32.</div> <div class="p"> <table class="singleColumn"> <tr> <td> <div class="pN">3139</div> <div class="G">Paṭisambhidā catasso,</div> </td> </tr> <tr> <td> <div class="G">…pe…</div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_3140"> <div class="p">
<span class="pN">3140</span>Itthaṁ sudaṁ āyasmā paṇṇadāyako thero imā gāthāyo abhāsitthāti. </div>
</div>
<div class="CENTER" id="p_20Ap1_3141">
<span class="pN">3141</span>Paṇṇadāyakattherassāpadānaṁ aṭṭhamaṁ.</div>
</html>

<html>
<div class="i">19.5 Isimuggadāyakattheraapadāna</div>
<div class="h">Kuṭajapupphiyavagga</div>
<div class="h">Isimuggadāyakattheraapadāna</div>
<div class="q" id="p_20Ap1_2612"> <div class="divNumber">24.</div> <div class="p"> <table class="singleColumn"> <tr> <td> <div class="pN">2612</div> <div class="G">“Udentaṁ sataraṁsiṁva,</div> </td> </tr> <tr> <td> <div class="G">pītaraṁsiṁva bhāṇumaṁ;</div> </td> </tr> <tr> <td> <div class="G">Kakudhaṁ vilasantaṁva,</div> </td> </tr> <tr> <td> <div class="G">padumuttaranāyakaṁ.</div> </td> </tr> </table> </div>
</div>
<div class="q" id="p_20Ap1_2613"> <div class="divNumber">25.</div> <div class="p"> <table class="singleColumn"> <tr> <td> <div class="pN">2613</div> <div class="G">Isimuggāni pisitvā,</div> </td> </tr> <tr> <td> <div class="G">madhukhudde anīḷake;</div> </td> </tr> <tr> <td> <div class="G">Pāsādeva ṭhito santo,</div> </td> </tr> <tr> <td> <div class="G">adāsiṁ lokabandhuno.</div> </td> </tr> </table> </div>
</div>
<div class="q" id="p_20Ap1_2614"> <div class="divNumber">26.</div> <div class="p"> <table class="singleColumn"> <tr> <td> <div class="pN">2614</div> <div class="G">Aṭṭhasatasahassāni,</div> </td> </tr> <tr> <td> <div class="G">ahesuṁ buddhasāvakā;</div> </td> </tr> <tr> <td> <div class="G">Sabbesaṁ pattapūrentaṁ,</div> </td> </tr> <tr> <td> <div class="G">tato cāpi bahuttaraṁ.</div> </td> </tr> </table> </div>
</div>
<div class="q" id="p_20Ap1_2615"> <div class="divNumber">27.</div> <div class="p"> <table class="singleColumn"> <tr> <td> <div class="pN">2615</div> <div class="G">Tena cittappasādena,</div> </td> </tr> <tr> <td> <div class="G">sukkamūlena codito;</div> </td> </tr> <tr> <td> <div class="G">Kappānaṁ satasahassaṁ,</div> </td> </tr> <tr> <td> <div class="G">duggatiṁ nupapajjahaṁ.</div> </td> </tr> </table> </div>
</div>
<div class="q" id="p_20Ap1_2616"> <div class="divNumber">28.</div> <div class="p"> <table class="singleColumn"> <tr> <td> <div class="pN">2616</div> <div class="G">Cattālīsamhi sahasse,</div> </td> </tr> <tr> <td> <div class="G">kappānaṁ aṭṭhatiṁsa te;</div> </td> </tr> <tr> <td> <div class="G">Isimuggasanāmā te,</div> </td> </tr> <tr> <td> <div class="G">cakkavattī mahabbalā.</div> </td> </tr> </table> </div>
</div>
<div class="q" id="p_20Ap1_2617"> <div class="divNumber">29.</div> <div class="p"> <table class="singleColumn"> <tr> <td> <div class="pN">2617</div> <div class="G">Paṭisambhidā catasso,</div> </td> </tr> <tr> <td> <div class="G">…pe…</div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_2618"> <div class="p">
<span class="pN">2618</span>Itthaṁ sudaṁ āyasmā isimuggadāyako thero imā gāthāyo abhāsitthāti. </div>
</div>
<div class="CENTER" id="p_20Ap1_2619">
<span class="pN">2619</span>Isimuggadāyakattherassāpadānaṁ pañcamaṁ.</div>
</html>

<html>
<div class="i">2.7 Dhanapālaseṭṭhipetavatthu</div>
<div class="h">Ubbarivagga</div>
<div class="h">Dhanapālaseṭṭhipetavatthu</div>
<div class="q" id="p_19Pv_249"> <div class="divNumber">227.</div> <div class="p"> <table class="singleColumn"> <tr> <td> <div class="pN">249</div> <div class="G">“Naggo dubbaṇṇarūposi,</div> </td> </tr> <tr> <td> <div class="G">kiso dhamanisanthato;</div> </td> </tr> <tr> <td> <div class="G">Upphāsuliko kisiko,</div> </td> </tr> <tr> <td> <div class="G">ko nu tvamasi mārisa”.</div> </td> </tr> </table> </div>
</div>
<div class="q" id="p_19Pv_250"> <div class="divNumber">228.</div> <div class="p"> <table class="singleColumn"> <tr> <td> <div class="pN">250</div> <div class="G">“Ahaṁ bhadante petomhi,</div> </td> </tr> <tr> <td> <div class="G">duggato yamalokiko;</div> </td> </tr> <tr> <td> <div class="G">Pāpakammaṁ karitvāna,</div> </td> </tr> <tr> <td> <div class="G">petalokaṁ ito gato”.</div> </td> </tr> </table> </div>
</div>
<div class="q" id="p_19Pv_251"> <div class="divNumber">229.</div> <div class="p"> <table class="singleColumn"> <tr> <td> <div class="pN">251</div> <div class="G">“Kiṁ nu kāyena vācāya,</div> </td> </tr> <tr> <td> <div class="G">manasā dukkaṭaṁ kataṁ;</div> </td> </tr> <tr> <td> <div class="G">Kissa kammavipākena,</div> </td> </tr> <tr> <td> <div class="G">petalokaṁ ito gato”.</div> </td> </tr> </table> </div>
</div>
<div class="q" id="p_19Pv_252"> <div class="divNumber">230.</div> <div class="p"> <table class="singleColumn"> <tr> <td> <div class="pN">252</div> <div class="G">“Nagaraṁ atthi paṇṇānaṁ,</div> </td> </tr> <tr> <td> <div class="G">erakacchanti vissutaṁ;</div> </td> </tr> <tr> <td> <div class="G">Tattha seṭṭhi pure āsiṁ,</div> </td> </tr> <tr> <td> <div class="G">dhanapāloti maṁ vidū.</div> </td> </tr> </table> </div>
</div>
<div class="q" id="p_19Pv_253"> <div class="divNumber">231.</div> <div class="p"> <table class="singleColumn"> <tr> <td> <div class="pN">253</div> <div class="G">Asīti sakaṭavāhānaṁ,</div> </td> </tr> <tr> <td> <div class="G">hiraññassa ahosi me;</div> </td> </tr> <tr> <td> <div class="G">Pahūtaṁ me jātarūpaṁ,</div> </td> </tr> <tr> <td> <div class="G">muttā veḷuriyā bahū.</div> </td> </tr> </table> </div>
</div>
<div class="q" id="p_19Pv_254"> <div class="divNumber">232.</div> <div class="p"> <table class="singleColumn"> <tr> <td> <div class="pN">254</div> <div class="G">Tāva mahaddhanassāpi,</div> </td> </tr> <tr> <td> <div class="G">na me dātuṁ piyaṁ ahu;</div> </td> </tr> <tr> <td> <div class="G">Pidahitvā dvāraṁ bhuñjiṁ,</div> </td> </tr> <tr> <td> <div class="G">mā maṁ yācanakāddasuṁ.</div> </td> </tr> </table> </div>
</div>
<div class="q" id="p_19Pv_255"> <div class="divNumber">233.</div> <div class="p"> <table class="singleColumn"> <tr> <td> <div class="pN">255</div> <div class="G">Assaddho maccharī cāsiṁ,</div> </td> </tr> <tr> <td> <div class="G">kadariyo paribhāsako;</div> </td> </tr> <tr> <td> <div class="G">Dadantānaṁ karontānaṁ,</div> </td> </tr> <tr> <td> <div class="G">vārayissaṁ bahū jane.</div> </td> </tr> </table> </div>
</div>
<div class="q" id="p_19Pv_256"> <div class="divNumber">234.</div> <div class="p"> <table class="singleColumn"> <tr> <td> <div class="pN">256</div> <div class="G">Vipāko natthi dānassa,</div> </td> </tr> <tr> <td> <div class="G">saṁyamassa kuto phalaṁ;</div> </td> </tr> <tr> <td> <div class="G">Pokkharaññodapānāni,</div> </td> </tr> <tr> <td> <div class="G">ārāmāni ca ropite;</div> </td> </tr> <tr> <td> <div class="G">Papāyo ca vināsesiṁ,</div> </td> </tr> <tr> <td> <div class="G">dugge saṅkamanāni ca.</div> </td> </tr> </table> </div>
</div>
<div class="q" id="p_19Pv_257"> <div class="divNumber">235.</div> <div class="p"> <table class="singleColumn"> <tr> <td> <div class="pN">257</div> <div class="G">Svāhaṁ akatakalyāṇo,</div> </td> </tr> <tr> <td> <div class="G">katapāpo tato cuto;</div> </td> </tr> <tr> <td> <div class="G">Upapanno pettivisayaṁ,</div> </td> </tr> <tr> <td> <div class="G">khuppipāsasamappito.</div> </td> </tr> </table> </div>
</div>
<div class="q" id="p_19Pv_258"> <div class="divNumber">236.</div> <div class="p"> <table class="singleColumn"> <tr> <td> <div class="pN">258</div> <div class="G">Pañcapaṇṇāsavassāni,</div> </td> </tr> <tr> <td> <div class="G">yato kālaṅkato ahaṁ;</div> </td> </tr> <tr> <td> <div class="G">Nābhijānāmi bhuttaṁ vā,</div> </td> </tr> <tr> <td> <div class="G">pītaṁ vā pana pāniyaṁ.</div> </td> </tr> </table> </div>
</div>
<div class="q" id="p_19Pv_259"> <div class="divNumber">237.</div> <div class="p"> <table class="singleColumn"> <tr> <td> <div class="pN">259</div> <div class="G">Yo saṁyamo so vināso,</div> </td> </tr> <tr> <td> <div class="G">yo vināso so saṁyamo;</div> </td> </tr> <tr> <td> <div class="G">Petā hi kira jānanti,</div> </td> </tr> <tr> <td> <div class="G">yo saṁyamo so vināso.</div> </td> </tr> </table> </div>
</div>
<div class="q" id="p_19Pv_260"> <div class="divNumber">238.</div> <div class="p"> <table class="singleColumn"> <tr> <td> <div class="pN">260</div> <div class="G">Ahaṁ pure saṁyamissaṁ,</div> </td> </tr> <tr> <td> <div class="G">nādāsiṁ bahuke dhane;</div> </td> </tr> <tr> <td> <div class="G">Santesu deyyadhammesu,</div> </td> </tr> <tr> <td> <div class="G">dīpaṁ nākāsimattano;</div> </td> </tr> <tr> <td> <div class="G">Svāhaṁ pacchānutappāmi,</div> </td> </tr> <tr> <td> <div class="G">attakammaphalūpago.</div> </td> </tr> </table> </div>
</div>
<div class="q" id="p_19Pv_261"> <div class="divNumber">239.</div> <div class="p"> <table class="singleColumn"> <tr> <td> <div class="pN">261</div> <div class="G">Uddhaṁ catūhi māsehi,</div> </td> </tr> <tr> <td> <div class="G">kālaṁkiriyā bhavissati;</div> </td> </tr> <tr> <td> <div class="G">Ekantakaṭukaṁ ghoraṁ,</div> </td> </tr> <tr> <td> <div class="G">nirayaṁ papatissahaṁ.</div> </td> </tr> </table> </div>
</div>
<div class="q" id="p_19Pv_262"> <div class="divNumber">240.</div> <div class="p"> <table class="singleColumn"> <tr> <td> <div class="pN">262</div> <div class="G">Catukkaṇṇaṁ catudvāraṁ,</div> </td> </tr> <tr> <td> <div class="G">vibhattaṁ bhāgaso mitaṁ;</div> </td> </tr> <tr> <td> <div class="G">Ayopākārapariyantaṁ,</div> </td> </tr> <tr> <td> <div class="G">ayasā paṭikujjitaṁ.</div> </td> </tr> </table> </div>
</div>
<div class="q" id="p_19Pv_263"> <div class="divNumber">241.</div> <div class="p"> <table class="singleColumn"> <tr> <td> <div class="pN">263</div> <div class="G">Tassa ayomayā bhūmi,</div> </td> </tr> <tr> <td> <div class="G">jalitā tejasā yutā;</div> </td> </tr> <tr> <td> <div class="G">Samantā yojanasataṁ,</div> </td> </tr> <tr> <td> <div class="G">pharitvā tiṭṭhati sabbadā.</div> </td> </tr> </table> </div>
</div>
<div class="q" id="p_19Pv_264"> <div class="divNumber">242.</div> <div class="p"> <table class="singleColumn"> <tr> <td> <div class="pN">264</div> <div class="G">Tatthāhaṁ dīghamaddhānaṁ,</div> </td> </tr> <tr> <td> <div class="G">Dukkhaṁ vedissa vedanaṁ;</div> </td> </tr> <tr> <td> <div class="G">Phalaṁ pāpassa kammassa,</div> </td> </tr> <tr> <td> <div class="G">Tasmā socāmahaṁ bhusaṁ.</div> </td> </tr> </table> </div>
</div>
<div class="q" id="p_19Pv_265"> <div class="divNumber">243.</div> <div class="p"> <table class="singleColumn"> <tr> <td> <div class="pN">265</div> <div class="G">Taṁ vo vadāmi bhaddaṁ vo,</div> </td> </tr> <tr> <td> <div class="G">yāvantettha samāgatā;</div> </td> </tr> <tr> <td> <div class="G">Mākattha pāpakaṁ kammaṁ,</div> </td> </tr> <tr> <td> <div class="G">āvi vā yadi vā raho.</div> </td> </tr> </table> </div>
</div>
<div class="q" id="p_19Pv_266"> <div class="divNumber">244.</div> <div class="p"> <table class="singleColumn"> <tr> <td> <div class="pN">266</div> <div class="G">Sace taṁ pāpakaṁ kammaṁ,</div> </td> </tr> <tr> <td> <div class="G">karissatha karotha vā;</div> </td> </tr> <tr> <td> <div class="G">Na vo dukkhā pamutyatthi,</div> </td> </tr> <tr> <td> <div class="G">uppaccāpi palāyataṁ.</div> </td> </tr> </table> </div>
</div>
<div class="q" id="p_19Pv_267"> <div class="divNumber">245.</div> <div class="p"> <table class="singleColumn"> <tr> <td> <div class="pN">267</div> <div class="G">Matteyyā hotha petteyyā,</div> </td> </tr> <tr> <td> <div class="G">kule jeṭṭhāpacāyikā;</div> </td> </tr> <tr> <td> <div class="G">Sāmaññā hotha brahmaññā,</div> </td> </tr> <tr> <td> <div class="G">evaṁ saggaṁ gamissathā”ti.</div> </td> </tr> </table> </div>
</div>
<div class="CENTER" id="p_19Pv_268">
<span class="pN">268</span>Dhanapālaseṭṭhipetavatthu sattamaṁ.</div>
</html>

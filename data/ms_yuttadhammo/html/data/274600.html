<html>
<div class="i">1.14.9 Orambhāgiyasutta</div>
<div class="h">Maggasaṁyutta</div>
<div class="h">Oghavagga</div>
<div class="h">Orambhāgiyasutta</div>
<div class="q" id="p_14S5_351"> <div class="divNumber">180.</div> <div class="p">
<span class="pN">351</span>“Pañcimāni, bhikkhave, orambhāgiyāni saṁyojanāni. Katamāni pañca? Sakkāyadiṭṭhi, vicikicchā, sīlabbataparāmāso, kāmacchando, byāpādo—  imāni kho, bhikkhave, pañcorambhāgiyāni saṁyojanāni. Imesaṁ kho, bhikkhave, pañcannaṁ orambhāgiyānaṁ saṁyojanānaṁ abhiññāya pariññāya parikkhayāya pahānāya…pe…  ayaṁ ariyo aṭṭhaṅgiko maggo bhāvetabbo”ti. </div>
</div>
<div class="CENTER" id="p_14S5_352">
<span class="pN">352</span>Navamaṁ.</div>
</html>

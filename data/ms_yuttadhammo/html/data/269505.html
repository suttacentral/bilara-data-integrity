<html>
<div class="i">1.1.42 Pariyogāhaṇañāṇaniddesa</div>
<div class="h">Mahāvagga</div>
<div class="h">Ñāṇakathā</div>
<div class="h">Pariyogāhaṇañāṇaniddesa</div>
<div class="q" id="p_26Ps_606"> <div class="divNumber">93.</div> <div class="p">
<span class="pN">606</span>Kathaṁ phuṭṭhattā paññā pariyogāhaṇe ñāṇaṁ? Rūpaṁ aniccato phusati, rūpaṁ dukkhato phusati, rūpaṁ anattato phusati. Yaṁ yaṁ phusati taṁ taṁ pariyogahatīti—  phuṭṭhattā paññā pariyogāhaṇe ñāṇaṁ. Vedanaṁ…pe…  saññaṁ…  saṅkhāre…  viññāṇaṁ…  cakkhuṁ…pe…  jarāmaraṇaṁ aniccato phusati, dukkhato phusati, anattato phusati. Yaṁ yaṁ phusati taṁ taṁ pariyogahatīti—  phuṭṭhattā paññā pariyogāhaṇe ñāṇaṁ. Taṁ ñātaṭṭhena ñāṇaṁ, pajānanaṭṭhena paññā. Tena vuccati—  “phuṭṭhattā paññā pariyogāhaṇe ñāṇaṁ”. </div>
</div>
<div class="CENTER" id="p_26Ps_607">
<span class="pN">607</span>Pariyogāhaṇañāṇaniddeso dvecattālīsamo.</div>
</html>

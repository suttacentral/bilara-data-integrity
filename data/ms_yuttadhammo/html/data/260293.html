<html>
<div class="i">2.1.1.1 Anulomapuggala</div>
<div class="h">Pavattivāra</div>
<div class="h">Uppādavāra</div>
<div class="h">Paccuppannavāra</div>
<div class="h">Anulomapuggala</div>
<div class="q" id="p_35Y9_172"> <div class="divNumber">33.</div> <div class="p">
<span class="pN">172</span>» Yassa kusalā dhammā uppajjanti tassa akusalā dhammā uppajjantīti? No. </div>
</div>
<div class="q" id="p_35Y9_173"> <div class="p">
<span class="pN">173</span>« Yassa vā pana akusalā dhammā uppajjanti tassa kusalā dhammā uppajjantīti? No. </div>
</div>
<div class="q" id="p_35Y9_174"> <div class="p">
<span class="pN">174</span>» Yassa kusalā dhammā uppajjanti tassa abyākatā dhammā uppajjantīti? </div>
</div>
<div class="q" id="p_35Y9_175"> <div class="p">
<span class="pN">175</span>Arūpe kusalānaṁ uppādakkhaṇe tesaṁ kusalā dhammā uppajjanti, no ca tesaṁ abyākatā dhammā uppajjanti. Pañcavokāre kusalānaṁ uppādakkhaṇe tesaṁ kusalā ca dhammā uppajjanti abyākatā ca dhammā uppajjanti. </div>
</div>
<div class="q" id="p_35Y9_176"> <div class="p">
<span class="pN">176</span>« Yassa vā pana abyākatā dhammā uppajjanti tassa kusalā dhammā uppajjantīti? </div>
</div>
<div class="q" id="p_35Y9_177"> <div class="p">
<span class="pN">177</span>Sabbesaṁ upapajjantānaṁ pavatte kusalavippayuttacittassa uppādakkhaṇe tesaṁ abyākatā dhammā uppajjanti, no ca tesaṁ kusalā dhammā uppajjanti. Pañcavokāre kusalānaṁ uppādakkhaṇe tesaṁ abyākatā ca dhammā uppajjanti kusalā ca dhammā uppajjanti. </div>
</div>
<div class="q" id="p_35Y9_178"> <div class="divNumber">34.</div> <div class="p">
<span class="pN">178</span>» Yassa akusalā dhammā uppajjanti tassa abyākatā dhammā uppajjantīti? </div>
</div>
<div class="q" id="p_35Y9_179"> <div class="p">
<span class="pN">179</span>Arūpe akusalānaṁ uppādakkhaṇe tesaṁ akusalā dhammā uppajjanti, no ca tesaṁ abyākatā dhammā uppajjanti. Pañcavokāre akusalānaṁ uppādakkhaṇe tesaṁ akusalā ca dhammā uppajjanti abyākatā ca dhammā uppajjanti. </div>
</div>
<div class="q" id="p_35Y9_180"> <div class="p">
<span class="pN">180</span>« Yassa vā pana abyākatā dhammā uppajjanti tassa akusalā dhammā uppajjantīti? </div>
</div>
<div class="q" id="p_35Y9_181"> <div class="p">
<span class="pN">181</span>Sabbesaṁ upapajjantānaṁ pavatte akusalavippayuttacittassa uppādakkhaṇe tesaṁ abyākatā dhammā uppajjanti, no ca tesaṁ akusalā dhammā uppajjanti. Pañcavokāre akusalānaṁ uppādakkhaṇe tesaṁ abyākatā ca dhammā uppajjanti akusalā ca dhammā uppajjanti. </div>
</div>
</html>

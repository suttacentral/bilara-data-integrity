<html>
<div class="i">1.1.4.1 Vinītavatthuuddānagāthā</div>
<div class="h">Mahāvibhaṅga</div>
<div class="h">Pārājikakaṇḍa</div>
<div class="h">Catutthapārājikasikkhāpada</div>
<div class="h">Vinītavatthuuddānagāthā</div>
<div class="q" id="p_1V_705"> <div class="p"> <table class="singleColumn"> <tr> <td> <div class="pN">705</div> <div class="G">Adhimāne araññamhi,</div> </td> </tr> <tr> <td> <div class="G">piṇḍopajjhāriyāpatho;</div> </td> </tr> <tr> <td> <div class="G">Saṁyojanā rahodhammā,</div> </td> </tr> <tr> <td> <div class="G">vihāro paccupaṭṭhito.</div> </td> </tr> </table> </div>
</div>
<div class="q" id="p_1V_706"> <div class="p"> <table class="singleColumn"> <tr> <td> <div class="pN">706</div> <div class="G">Na dukkaraṁ viriyamathopi maccuno,</div> </td> </tr> <tr> <td> <div class="G">Bhāyāvuso vippaṭisāri sammā;</div> </td> </tr> <tr> <td> <div class="G">Viriyena yogena ārādhanāya,</div> </td> </tr> <tr> <td> <div class="G">Atha vedanāya adhivāsanā duve.</div> </td> </tr> </table> </div>
</div>
<div class="q" id="p_1V_707"> <div class="p"> <table class="singleColumn"> <tr> <td> <div class="pN">707</div> <div class="G">Brāhmaṇe pañca vatthūni,</div> </td> </tr> <tr> <td> <div class="G">aññaṁ byākaraṇā tayo;</div> </td> </tr> <tr> <td> <div class="G">Agārāvaraṇā kāmā,</div> </td> </tr> <tr> <td> <div class="G">rati cāpi apakkami.</div> </td> </tr> </table> </div>
</div>
<div class="q" id="p_1V_708"> <div class="p"> <table class="singleColumn"> <tr> <td> <div class="pN">708</div> <div class="G">Aṭṭhi pesi ubho gāvaghātakā,</div> </td> </tr> <tr> <td> <div class="G">Piṇḍo sākuṇiko nicchavi orabbhi;</div> </td> </tr> <tr> <td> <div class="G">Asi ca sūkariko satti māgavi,</div> </td> </tr> <tr> <td> <div class="G">Usu ca kāraṇiko sūci sārathi.</div> </td> </tr> </table> </div>
</div>
<div class="q" id="p_1V_709"> <div class="p"> <table class="singleColumn"> <tr> <td> <div class="pN">709</div> <div class="G">Yo ca sibbīyati sūcako hi so,</div> </td> </tr> <tr> <td> <div class="G">Aṇḍabhāri ahu gāmakūṭako;</div> </td> </tr> <tr> <td> <div class="G">Kūpe nimuggo hi so pāradāriko,</div> </td> </tr> <tr> <td> <div class="G">Gūthakhādī ahu duṭṭhabrāhmaṇo.</div> </td> </tr> </table> </div>
</div>
<div class="q" id="p_1V_710"> <div class="p"> <table class="singleColumn"> <tr> <td> <div class="pN">710</div> <div class="G">Nicchavitthī aticārinī ahu,</div> </td> </tr> <tr> <td> <div class="G">Maṅgulitthī ahu ikkhaṇitthikā;</div> </td> </tr> <tr> <td> <div class="G">Okilinī hi sapattaṅgārokiri,</div> </td> </tr> <tr> <td> <div class="G">Sīsacchinno ahu coraghātako.</div> </td> </tr> </table> </div>
</div>
<div class="q" id="p_1V_711"> <div class="p"> <table class="singleColumn"> <tr> <td> <div class="pN">711</div> <div class="G">Bhikkhu bhikkhunī sikkhamānā,</div> </td> </tr> <tr> <td> <div class="G">Sāmaṇero atha sāmaṇerikā;</div> </td> </tr> <tr> <td> <div class="G">Kassapassa vinayasmiṁ pabbajaṁ,</div> </td> </tr> <tr> <td> <div class="G">Pāpakammamakariṁsu tāvade.</div> </td> </tr> </table> </div>
</div>
<div class="q" id="p_1V_712"> <div class="p"> <table class="singleColumn"> <tr> <td> <div class="pN">712</div> <div class="G">Tapodā rājagahe yuddhaṁ,</div> </td> </tr> <tr> <td> <div class="G">nāgānogāhanena ca;</div> </td> </tr> <tr> <td> <div class="G">Sobhito arahaṁ bhikkhu,</div> </td> </tr> <tr> <td> <div class="G">pañcakappasataṁ sareti.</div> </td> </tr> </table> </div>
</div>
</html>

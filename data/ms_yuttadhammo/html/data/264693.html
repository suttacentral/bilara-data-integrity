<html>
<div class="i"> Ārammaṇa</div>
<div class="h">Hetugocchaka</div>
<div class="h">Sahetukaduka</div>
<div class="h">Paccayavāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Ārammaṇa</div>
<div class="q" id="p_38P2_204"> <div class="divNumber">74.</div> <div class="p">
<span class="pN">204</span>Sahetukaṁ dhammaṁ paccayā sahetuko dhammo uppajjati ārammaṇapaccayā— sahetukaṁ ekaṁ khandhaṁ paccayā tayo khandhā…pe… paṭisandhikkhaṇe…pe…. (1) </div>
</div>
<div class="q" id="p_38P2_205"> <div class="p">
<span class="pN">205</span>Sahetukaṁ dhammaṁ paccayā ahetuko dhammo uppajjati ārammaṇapaccayā— vicikicchāsahagate uddhaccasahagate khandhe paccayā vicikicchāsahagato uddhaccasahagato moho. (2) </div>
</div>
<div class="q" id="p_38P2_206"> <div class="p">
<span class="pN">206</span>Sahetukaṁ dhammaṁ paccayā sahetuko ca ahetuko ca dhammā uppajjanti ārammaṇapaccayā— vicikicchāsahagataṁ uddhaccasahagataṁ ekaṁ khandhaṁ paccayā tayo khandhā moho ca…pe… dve khandhe…pe…. (3) </div>
</div>
<div class="q" id="p_38P2_207"> <div class="divNumber">75.</div> <div class="p">
<span class="pN">207</span>Ahetukaṁ dhammaṁ paccayā ahetuko dhammo uppajjati ārammaṇapaccayā— ahetukaṁ ekaṁ khandhaṁ…pe… dve khandhe…pe… paṭisandhikkhaṇe vatthuṁ paccayā khandhā, cakkhāyatanaṁ paccayā cakkhuviññāṇaṁ…pe… kāyāyatanaṁ paccayā kāyaviññāṇaṁ, vatthuṁ paccayā ahetukā khandhā. (1) </div>
</div>
<div class="q" id="p_38P2_208"> <div class="p">
<span class="pN">208</span>Ahetukaṁ dhammaṁ paccayā sahetuko dhammo uppajjati ārammaṇapaccayā— vatthuṁ paccayā sahetukā khandhā, vicikicchāsahagataṁ uddhaccasahagataṁ mohaṁ paccayā sampayuttakā khandhā; paṭisandhikkhaṇe…pe…. (2) </div>
</div>
<div class="q" id="p_38P2_209"> <div class="p">
<span class="pN">209</span>Ahetukaṁ dhammaṁ paccayā sahetuko ca ahetuko ca dhammā uppajjanti ārammaṇapaccayā— vatthuṁ paccayā vicikicchāsahagatā uddhaccasahagatā khandhā moho ca. (3) </div>
</div>
<div class="q" id="p_38P2_210"> <div class="divNumber">76.</div> <div class="p">
<span class="pN">210</span>Sahetukañca ahetukañca dhammaṁ paccayā sahetuko dhammo uppajjati ārammaṇapaccayā— sahetukaṁ ekaṁ khandhañca vatthuñca paccayā tayo khandhā…pe… vicikicchāsahagataṁ uddhaccasahagataṁ ekaṁ khandhañca mohañca paccayā tayo khandhā…pe… dve khandhe…pe… paṭisandhikkhaṇe…pe…. (1) </div>
</div>
<div class="q" id="p_38P2_211"> <div class="p">
<span class="pN">211</span>Sahetukañca ahetukañca dhammaṁ paccayā ahetuko dhammo uppajjati ārammaṇapaccayā— vicikicchāsahagate uddhaccasahagate khandhe ca vatthuñca paccayā vicikicchāsahagato uddhaccasahagato moho. (2) </div>
</div>
<div class="q" id="p_38P2_212"> <div class="p">
<span class="pN">212</span>Sahetukañca ahetukañca dhammaṁ paccayā sahetuko ca ahetuko ca dhammā uppajjanti ārammaṇapaccayā— vicikicchāsahagataṁ uddhaccasahagataṁ ekaṁ khandhañca vatthuñca paccayā tayo khandhā moho ca…pe… dve khandhe…pe…. (3) </div>
</div>
</html>

<html>
<div class="i"> Kamma-vipāka</div>
<div class="h">Mahantaraduka</div>
<div class="h">Ajjhattikaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Kamma-vipāka</div>
<div class="q" id="p_38P2_3182"> <div class="divNumber">349.</div> <div class="p">
<span class="pN">3182</span>Bāhiro dhammo bāhirassa dhammassa kammapaccayena paccayo— sahajātā, nānākkhaṇikā. <span class="bold">Sahajātā</span>— bāhirā cetanā sampayuttakānaṁ khandhānaṁ cittasamuṭṭhānānañca rūpānaṁ kammapaccayena paccayo; paṭisandhikkhaṇe…pe…. <span class="bold">Nānākkhaṇikā</span>— bāhirā cetanā vipākānaṁ bāhirānaṁ khandhānaṁ kaṭattā ca rūpānaṁ kammapaccayena paccayo. (1) </div>
</div>
<div class="q" id="p_38P2_3183"> <div class="p">
<span class="pN">3183</span>Bāhiro dhammo ajjhattikassa dhammassa kammapaccayena paccayo— sahajātā, nānākkhaṇikā. <span class="bold">Sahajātā</span>— bāhirā cetanā cittassa kammapaccayena paccayo; paṭisandhikkhaṇe…pe…. <span class="bold">Nānākkhaṇikā</span>— bāhirā cetanā vipākassa cittassa ajjhattikānañca kaṭattārūpānaṁ kammapaccayena paccayo. (2) </div>
</div>
<div class="q" id="p_38P2_3184"> <div class="p">
<span class="pN">3184</span>Bāhiro dhammo ajjhattikassa ca bāhirassa ca dhammassa kammapaccayena paccayo— sahajātā, nānākkhaṇikā. <span class="bold">Sahajātā</span>— bāhirā cetanā sampayuttakānaṁ khandhānaṁ cittassa ca cittasamuṭṭhānānañca rūpānaṁ kammapaccayena paccayo; paṭisandhikkhaṇe…pe…. <span class="bold">Nānākkhaṇikā</span>— bāhirā cetanā vipākānaṁ khandhānaṁ cittassa ca ajjhattikānañca bāhirānañca kaṭattārūpānaṁ kammapaccayena paccayo. (3) Vipākapaccayena paccayo… nava. </div>
</div>
</html>

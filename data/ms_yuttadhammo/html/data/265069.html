<html>
<div class="i"> Anantara</div>
<div class="h">Nīvaraṇagocchaka</div>
<div class="h">Nīvaraṇaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Anantara</div>
<div class="q" id="p_38P2_1953"> <div class="divNumber">30.</div> <div class="p">
<span class="pN">1953</span>Nīvaraṇo dhammo nīvaraṇassa dhammassa anantarapaccayena paccayo—  purimā purimā nīvaraṇā pacchimānaṁ pacchimānaṁ nīvaraṇānaṁ anantarapaccayena paccayo. (Mūlaṁ pucchitabbaṁ.) Purimā purimā nīvaraṇā pacchimānaṁ pacchimānaṁ nonīvaraṇānaṁ khandhānaṁ anantarapaccayena paccayo; nīvaraṇā vuṭṭhānassa anantarapaccayena paccayo. (Mūlaṁ pucchitabbaṁ.) Purimā purimā nīvaraṇā pacchimānaṁ pacchimānaṁ nīvaraṇānaṁ sampayuttakānañca khandhānaṁ anantarapaccayena paccayo. (3) </div>
</div>
<div class="q" id="p_38P2_1954"> <div class="divNumber">31.</div> <div class="p">
<span class="pN">1954</span>Nonīvaraṇo dhammo nonīvaraṇassa dhammassa anantarapaccayena paccayo—  purimā purimā nonīvaraṇā khandhā pacchimānaṁ pacchimānaṁ nonīvaraṇānaṁ khandhānaṁ anantarapaccayena paccayo…pe…  nirodhā vuṭṭhahantassa nevasaññānāsaññāyatanaṁ phalasamāpattiyā anantarapaccayena paccayo. (Mūlaṁ pucchitabbaṁ.) Purimā purimā nonīvaraṇā khandhā pacchimānaṁ pacchimānaṁ nīvaraṇānaṁ anantarapaccayena paccayo; āvajjanā nīvaraṇānaṁ anantarapaccayena paccayo. (Mūlaṁ pucchitabbaṁ.) Purimā purimā nonīvaraṇā khandhā pacchimānaṁ pacchimānaṁ nīvaraṇānaṁ sampayuttakānañca khandhānaṁ anantarapaccayena paccayo; āvajjanā nīvaraṇānaṁ sampayuttakānañca khandhānaṁ anantarapaccayena paccayo. (3) </div>
</div>
<div class="q" id="p_38P2_1955"> <div class="divNumber">32.</div> <div class="p">
<span class="pN">1955</span>Nīvaraṇo ca nonīvaraṇo ca dhammā nīvaraṇassa dhammassa anantarapaccayena paccayo—  purimā purimā nīvaraṇā ca sampayuttakā ca khandhā pacchimānaṁ pacchimānaṁ nīvaraṇānaṁ anantarapaccayena paccayo. (Mūlaṁ pucchitabbaṁ.) Purimā purimā nīvaraṇā ca sampayuttakā ca khandhā pacchimānaṁ pacchimānaṁ nonīvaraṇānaṁ khandhānaṁ anantarapaccayena paccayo; nīvaraṇā ca sampayuttakā ca khandhā vuṭṭhānassa anantarapaccayena paccayo. (Mūlaṁ pucchitabbaṁ.) Purimā purimā nīvaraṇā ca sampayuttakā ca khandhā pacchimānaṁ pacchimānaṁ nīvaraṇānañca sampayuttakānañca khandhānaṁ anantarapaccayena paccayo. (3) </div>
</div>
</html>

<html>
<div class="i">3.4.5 Maṇisūkarajātaka</div>
<div class="h">Tikanipāta</div>
<div class="h">Abbhantaravagga</div>
<div class="h">Maṇisūkarajātaka</div>
<div class="q" id="p_22J_812"> <div class="divNumber">103.</div> <div class="p"> <table class="singleColumn"> <tr> <td> <div class="pN">812</div> <div class="G">“Dariyā satta vassāni,</div> </td> </tr> <tr> <td> <div class="G">tiṁsamattā vasāmase;</div> </td> </tr> <tr> <td> <div class="G">Haññāma maṇino ābhaṁ,</div> </td> </tr> <tr> <td> <div class="G">iti no mantanaṁ ahu.</div> </td> </tr> </table> </div>
</div>
<div class="q" id="p_22J_813"> <div class="divNumber">104.</div> <div class="p"> <table class="singleColumn"> <tr> <td> <div class="pN">813</div> <div class="G">Yāvatā maṇiṁ ghaṁsāma,</div> </td> </tr> <tr> <td> <div class="G">bhiyyo vodāyate maṇi;</div> </td> </tr> <tr> <td> <div class="G">Idañca dāni pucchāma,</div> </td> </tr> <tr> <td> <div class="G">kiṁ kiccaṁ idha maññasi”.</div> </td> </tr> </table> </div>
</div>
<div class="q" id="p_22J_814"> <div class="divNumber">105.</div> <div class="p"> <table class="singleColumn"> <tr> <td> <div class="pN">814</div> <div class="G">“Ayaṁ maṇi veḷūriyo,</div> </td> </tr> <tr> <td> <div class="G">akāco vimalo subho;</div> </td> </tr> <tr> <td> <div class="G">Nāssa sakkā siriṁ hantuṁ,</div> </td> </tr> <tr> <td> <div class="G">apakkamatha sūkarā”ti.</div> </td> </tr> </table> </div>
</div>
<div class="CENTER" id="p_22J_815">
<span class="pN">815</span>Maṇisūkarajātakaṁ pañcamaṁ.</div>
</html>

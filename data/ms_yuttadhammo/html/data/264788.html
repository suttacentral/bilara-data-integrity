<html>
<div class="i"> Atthyādi</div>
<div class="h">Cūḷantaraduka</div>
<div class="h">Sanidassanaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Atthyādi</div>
<div class="q" id="p_38P2_640"> <div class="divNumber">46.</div> <div class="p">
<span class="pN">640</span>Sanidassano dhammo anidassanassa dhammassa atthipaccayena paccayo— sanidassanaṁ rūpaṁ aniccato…pe… domanassaṁ uppajjati, dibbena cakkhunā rūpaṁ passati, rūpāyatanaṁ cakkhuviññāṇassa atthipaccayena paccayo. (1) </div>
</div>
<div class="q" id="p_38P2_641"> <div class="p">
<span class="pN">641</span>Anidassano dhammo anidassanassa dhammassa atthipaccayena paccayo— sahajātaṁ, purejātaṁ, pacchājātaṁ, āhāraṁ, indriyaṁ. <span class="bold">Sahajāto</span>— anidassano eko khandho tiṇṇannaṁ khandhānaṁ anidassanānañca cittasamuṭṭhānānaṁ rūpānaṁ atthipaccayena paccayo…pe… dve khandhe…pe…. (Saṁkhittaṁ. Yāva asaññasattā.) <span class="bold">Purejātaṁ</span>— cakkhuṁ…pe… vatthuṁ aniccato…pe… domanassaṁ uppajjati, dibbāya sotadhātuyā saddaṁ suṇāti, saddāyatanaṁ sotaviññāṇassa…pe… phoṭṭhabbāyatanaṁ kāyaviññāṇassa…pe… cakkhāyatanaṁ cakkhuviññāṇassa…pe… kāyāyatanaṁ kāyaviññāṇassa…pe… vatthu anidassanānaṁ khandhānaṁ atthipaccayena paccayo. <span class="bold">Pacchājātā</span>— anidassanā khandhā purejātassa imassa anidassanassa kāyassa atthipaccayena paccayo. <span class="bold">Kabaḷīkāro āhāro</span>— imassa anidassanassa kāyassa atthipaccayena paccayo. <span class="bold">Rūpajīvitindriyaṁ</span>— anidassanānaṁ kaṭattārūpānaṁ atthipaccayena paccayo. (1) </div>
</div>
<div class="q" id="p_38P2_642"> <div class="p">
<span class="pN">642</span>Anidassano dhammo sanidassanassa dhammassa atthipaccayena paccayo— sahajātaṁ, pacchājātaṁ, āhāraṁ, indriyaṁ. <span class="bold">Sahajātā</span>— anidassanā khandhā sanidassanānaṁ cittasamuṭṭhānānaṁ rūpānaṁ atthipaccayena paccayo; paṭisandhikkhaṇe…pe… mahābhūtā sanidassanānaṁ cittasamuṭṭhānānaṁ rūpānaṁ kaṭattārūpānaṁ upādārūpānaṁ atthipaccayena paccayo… bāhirā… āhārasamuṭṭhānā… utusamuṭṭhānā… asaññasattānaṁ mahābhūtā sanidassanānaṁ kaṭattārūpānaṁ, upādārūpānaṁ atthipaccayena paccayo. <span class="bold">Pacchājātā</span>— anidassanā khandhā purejātassa imassa sanidassanassa kāyassa atthipaccayena paccayo. <span class="bold">Kabaḷīkāro āhāro</span>— imassa sanidassanassa kāyassa atthipaccayena paccayo. <span class="bold">Rūpajīvitindriyaṁ</span>— sanidassanānaṁ kaṭattārūpānaṁ atthipaccayena paccayo. (2) </div>
</div>
<div class="q" id="p_38P2_643"> <div class="p">
<span class="pN">643</span>Anidassano dhammo sanidassanassa ca anidassanassa ca dhammassa atthipaccayena paccayo— sahajātaṁ, pacchājātaṁ, āhāraṁ, indriyaṁ. <span class="bold">Sahajāto</span>— anidassano eko khandho tiṇṇannaṁ khandhānaṁ sanidassanānañca anidassanānañca cittasamuṭṭhānānaṁ rūpānaṁ atthipaccayena paccayo…pe… dve khandhā…pe… paṭisandhikkhaṇe…pe… mahābhūtā sanidassanānañca anidassanānañca cittasamuṭṭhānānaṁ rūpānaṁ, kaṭattārūpānaṁ, upādārūpānaṁ atthipaccayena paccayo; bāhirā… āhārasamuṭṭhānā… utusamuṭṭhānā… asaññasattānaṁ mahābhūtā sanidassanānañca anidassanānañca kaṭattārūpānaṁ upādārūpānaṁ atthipaccayena paccayo. (3) </div>
</div>
<div class="q" id="p_38P2_644"> <div class="divNumber">47.</div> <div class="p">
<span class="pN">644</span>Sanidassano ca anidassano ca dhammā anidassanassa dhammassa atthipaccayena paccayo. <span class="bold">Purejātaṁ</span>— rūpāyatanañca vatthu ca anidassanānaṁ khandhānaṁ atthipaccayena paccayo; rūpāyatanañca cakkhāyatanañca cakkhuviññāṇassa atthipaccayena paccayo. </div>
</div>
<div class="q" id="p_38P2_645"> <div class="p">
<span class="pN">645</span>Natthipaccayena paccayo… vigatapaccayena paccayo… avigatapaccayena paccayo. </div>
</div>
</html>

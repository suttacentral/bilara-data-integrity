<html>
<div class="i">4.2.7 Pariṇāyakaratana</div>
<div class="h">Mahāsudassanasutta</div>
<div class="h">Sattaratanasamannāgata</div>
<div class="h">Pariṇāyakaratana</div>
<div class="q" id="p_7D_548"> <div class="divNumber">251.</div> <div class="p">
<span class="pN">548</span>Puna caparaṁ, ānanda, rañño mahāsudassanassa pariṇāyakaratanaṁ pāturahosi paṇḍito viyatto medhāvī paṭibalo rājānaṁ mahāsudassanaṁ upayāpetabbaṁ upayāpetuṁ, apayāpetabbaṁ apayāpetuṁ, ṭhapetabbaṁ ṭhapetuṁ. So rājānaṁ mahāsudassanaṁ upasaṅkamitvā evamāha— ‘appossukko tvaṁ, deva, hohi, ahamanusāsissāmī’ti. Rañño, ānanda, mahāsudassanassa evarūpaṁ pariṇāyakaratanaṁ pāturahosi. </div>
</div>
<div class="q" id="p_7D_549"> <div class="p">
<span class="pN">549</span>Rājā, ānanda, mahāsudassano imehi sattahi ratanehi samannāgato ahosi. </div>
</div>
</html>

<html>
<div class="i">10.1.6 Piyaṅkarasutta</div>
<div class="h">Yakkhasaṁyutta</div>
<div class="h">Indakavagga</div>
<div class="h">Piyaṅkarasutta</div>
<div class="q" id="p_12S1_1479"> <div class="divNumber">240.</div> <div class="p">
<span class="pN">1479</span>Ekaṁ samayaṁ āyasmā anuruddho sāvatthiyaṁ viharati jetavane anāthapiṇḍikassa ārāme. Tena kho pana samayena āyasmā anuruddho rattiyā paccūsasamayaṁ paccuṭṭhāya dhammapadāni bhāsati. Atha kho piyaṅkaramātā yakkhinī puttakaṁ evaṁ tosesi—  </div>
</div>
<div class="q" id="p_12S1_1480"> <div class="p"> <table class="singleColumn"> <tr> <td> <div class="pN">1480</div> <div class="G">“Mā saddaṁ kari piyaṅkara,</div> </td> </tr> <tr> <td> <div class="G">Bhikkhu dhammapadāni bhāsati;</div> </td> </tr> <tr> <td> <div class="G">Api ca dhammapadaṁ vijāniya,</div> </td> </tr> <tr> <td> <div class="G">Paṭipajjema hitāya no siyā.</div> </td> </tr> </table> </div>
</div>
<div class="q" id="p_12S1_1481"> <div class="p"> <table class="singleColumn"> <tr> <td> <div class="pN">1481</div> <div class="G">Pāṇesu ca saṁyamāmase,</div> </td> </tr> <tr> <td> <div class="G">Sampajānamusā na bhaṇāmase;</div> </td> </tr> <tr> <td> <div class="G">Sikkhema susīlyamattano,</div> </td> </tr> <tr> <td> <div class="G">Api muccema pisācayoniyā”ti.</div> </td> </tr> </table> </div>
</div>
</html>

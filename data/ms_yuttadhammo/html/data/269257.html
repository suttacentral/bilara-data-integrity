<html>
<div class="i">5.2.4 Khajjopanakajātaka</div>
<div class="h">Pañcakanipāta</div>
<div class="h">Vaṇṇārohavagga</div>
<div class="h">Khajjopanakajātaka</div>
<div class="q" id="p_22J_1235"> <div class="divNumber">75.</div> <div class="p"> <table class="singleColumn"> <tr> <td> <div class="pN">1235</div> <div class="G">“Ko nu santamhi pajjote,</div> </td> </tr> <tr> <td> <div class="G">aggipariyesanaṁ caraṁ;</div> </td> </tr> <tr> <td> <div class="G">Addakkhi ratti khajjotaṁ,</div> </td> </tr> <tr> <td> <div class="G">jātavedaṁ amaññatha.</div> </td> </tr> </table> </div>
</div>
<div class="q" id="p_22J_1236"> <div class="divNumber">76.</div> <div class="p"> <table class="singleColumn"> <tr> <td> <div class="pN">1236</div> <div class="G">Svassa gomayacuṇṇāni,</div> </td> </tr> <tr> <td> <div class="G">abhimatthaṁ tiṇāni ca;</div> </td> </tr> <tr> <td> <div class="G">Viparītāya saññāya,</div> </td> </tr> <tr> <td> <div class="G">nāsakkhi pajjaletave.</div> </td> </tr> </table> </div>
</div>
<div class="q" id="p_22J_1237"> <div class="divNumber">77.</div> <div class="p"> <table class="singleColumn"> <tr> <td> <div class="pN">1237</div> <div class="G">Evampi anupāyena,</div> </td> </tr> <tr> <td> <div class="G">atthaṁ na labhate migo;</div> </td> </tr> <tr> <td> <div class="G">Visāṇato gavaṁ dohaṁ,</div> </td> </tr> <tr> <td> <div class="G">yattha khīraṁ na vindati.</div> </td> </tr> </table> </div>
</div>
<div class="q" id="p_22J_1238"> <div class="divNumber">78.</div> <div class="p"> <table class="singleColumn"> <tr> <td> <div class="pN">1238</div> <div class="G">Vividhehi upāyehi,</div> </td> </tr> <tr> <td> <div class="G">atthaṁ papponti māṇavā;</div> </td> </tr> <tr> <td> <div class="G">Niggahena amittānaṁ,</div> </td> </tr> <tr> <td> <div class="G">mittānaṁ paggahena ca.</div> </td> </tr> </table> </div>
</div>
<div class="q" id="p_22J_1239"> <div class="divNumber">79.</div> <div class="p"> <table class="singleColumn"> <tr> <td> <div class="pN">1239</div> <div class="G">Senāmokkhapalābhena,</div> </td> </tr> <tr> <td> <div class="G">vallabhānaṁ nayena ca;</div> </td> </tr> <tr> <td> <div class="G">Jagatiṁ jagatipālā,</div> </td> </tr> <tr> <td> <div class="G">āvasanti vasundharan”ti.</div> </td> </tr> </table> </div>
</div>
<div class="CENTER" id="p_22J_1240">
<span class="pN">1240</span>Khajjopanakajātakaṁ catutthaṁ.</div>
</html>

<html>
<div class="i">3.2.2 Dullabhasutta</div>
<div class="h">Tatiyapaṇṇāsaka</div>
<div class="h">Āpāyikavagga</div>
<div class="h">Dullabhasutta</div>
<div class="q" id="p_15A3_910"> <div class="divNumber">115.</div> <div class="p">
<span class="pN">910</span>“Tiṇṇaṁ, bhikkhave, pātubhāvo dullabho lokasmiṁ. Katamesaṁ tiṇṇaṁ? Tathāgatassa, bhikkhave, arahato sammāsambuddhassa pātubhāvo dullabho lokasmiṁ, tathāgatappaveditassa dhammavinayassa desetā puggalo dullabho lokasmiṁ, kataññū katavedī puggalo dullabho lokasmiṁ. Imesaṁ kho, bhikkhave, tiṇṇaṁ pātubhāvo dullabho lokasmin”ti. </div>
</div>
<div class="CENTER" id="p_15A3_911">
<span class="pN">911</span>Dutiyaṁ.</div>
</html>

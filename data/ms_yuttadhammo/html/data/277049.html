<html>
<div class="i">1.3.1.10 Dutiyachandappahānasutta</div>
<div class="h">Khandhasaṁyutta</div>
<div class="h">Uparipaṇṇāsaka</div>
<div class="h">Antavagga</div>
<div class="h">Dutiyachandappahānasutta</div>
<div class="q" id="p_13S3_676"> <div class="divNumber">112.</div> <div class="p">
<span class="pN">676</span>Sāvatthinidānaṁ. “Rūpe, bhikkhave, yo chando yo rāgo yā nandī yā taṇhā ye upayupādānā cetaso adhiṭṭhānābhinivesānusayā, te pajahatha. Evaṁ taṁ rūpaṁ pahīnaṁ bhavissati ucchinnamūlaṁ…pe…  vedanāya…  saññāya…  saṅkhāresu yo chando…pe…  evaṁ te saṅkhārā pahīnā bhavissanti ucchinnamūlā tālāvatthukatā anabhāvaṁkatā āyatiṁ anuppādadhammā. Viññāṇe yo chando yo rāgo yā nandī yā taṇhā ye upayupādānā cetaso adhiṭṭhānābhinivesānusayā, te pajahatha. Evaṁ taṁ viññāṇaṁ pahīnaṁ bhavissati ucchinnamūlaṁ tālāvatthukataṁ anabhāvaṁkataṁ āyatiṁ anuppādadhamman”ti. </div>
</div>
<div class="CENTER" id="p_13S3_677">
<span class="pN">677</span>Dasamaṁ.</div>
<div class="CENTER" id="p_13S3_678">
<span class="pN">678</span>Antavaggo paṭhamo.</div>
<div class="SUMMARY" id="p_13S3_679">
<span class="pN">679</span><span class="firstLetter">T</span>assuddānaṁ</div>
<div class="q" id="p_13S3_680"> <div class="p"> <table class="singleColumn"> <tr> <td> <div class="pN">680</div> <div class="G">Anto dukkhañca sakkāyo,</div> </td> </tr> <tr> <td> <div class="G">pariññeyyā samaṇā duve;</div> </td> </tr> <tr> <td> <div class="G">Sotāpanno arahā ca,</div> </td> </tr> <tr> <td> <div class="G">duve ca chandappahānāti.</div> </td> </tr> </table> </div>
</div>
</html>

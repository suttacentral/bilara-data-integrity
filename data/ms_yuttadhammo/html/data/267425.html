<html>
<div class="i">30.1 Citakapūjakattheraapadāna</div>
<div class="h">Citakapūjakavagga</div>
<div class="h">Citakapūjakattheraapadāna</div>
<div class="q" id="p_20Ap1_3358"> <div class="divNumber">1.</div> <div class="p"> <table class="singleColumn"> <tr> <td> <div class="pN">3358</div> <div class="G">“Ajito nāma nāmena,</div> </td> </tr> <tr> <td> <div class="G">ahosiṁ brāhmaṇo tadā;</div> </td> </tr> <tr> <td> <div class="G">Āhutiṁ yiṭṭhukāmohaṁ,</div> </td> </tr> <tr> <td> <div class="G">nānāpupphaṁ samānayiṁ.</div> </td> </tr> </table> </div>
</div>
<div class="q" id="p_20Ap1_3359"> <div class="divNumber">2.</div> <div class="p"> <table class="singleColumn"> <tr> <td> <div class="pN">3359</div> <div class="G">Jalantaṁ citakaṁ disvā,</div> </td> </tr> <tr> <td> <div class="G">sikhino lokabandhuno;</div> </td> </tr> <tr> <td> <div class="G">Tañca pupphaṁ samānetvā,</div> </td> </tr> <tr> <td> <div class="G">citake okiriṁ ahaṁ.</div> </td> </tr> </table> </div>
</div>
<div class="q" id="p_20Ap1_3360"> <div class="divNumber">3.</div> <div class="p"> <table class="singleColumn"> <tr> <td> <div class="pN">3360</div> <div class="G">Ekattiṁse ito kappe,</div> </td> </tr> <tr> <td> <div class="G">yaṁ pupphamabhipūjayiṁ;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">buddhapūjāyidaṁ phalaṁ.</div> </td> </tr> </table> </div>
</div>
<div class="q" id="p_20Ap1_3361"> <div class="divNumber">4.</div> <div class="p"> <table class="singleColumn"> <tr> <td> <div class="pN">3361</div> <div class="G">Sattavīse ito kappe,</div> </td> </tr> <tr> <td> <div class="G">sattāsuṁ manujādhipā;</div> </td> </tr> <tr> <td> <div class="G">Supajjalitanāmā te,</div> </td> </tr> <tr> <td> <div class="G">cakkavattī mahabbalā.</div> </td> </tr> </table> </div>
</div>
<div class="q" id="p_20Ap1_3362"> <div class="divNumber">5.</div> <div class="p"> <table class="singleColumn"> <tr> <td> <div class="pN">3362</div> <div class="G">Paṭisambhidā catasso,</div> </td> </tr> <tr> <td> <div class="G">vimokkhāpi ca aṭṭhime;</div> </td> </tr> <tr> <td> <div class="G">Chaḷabhiññā sacchikatā,</div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_3363"> <div class="p">
<span class="pN">3363</span>Itthaṁ sudaṁ āyasmā citakapūjako thero imā gāthāyo abhāsitthāti. </div>
</div>
<div class="CENTER" id="p_20Ap1_3364">
<span class="pN">3364</span>Citakapūjakattherassāpadānaṁ paṭhamaṁ.</div>
</html>

<html>
<div class="i"> Nahetu</div>
<div class="h">Dassanenapahātabbattika</div>
<div class="h">Saṁsaṭṭhavāra</div>
<div class="h">Paccayapaccanīya</div>
<div class="h">Vibhaṅgavāra</div>
<div class="h">Nahetu</div>
<div class="q" id="p_37P1_929"> <div class="divNumber">63.</div> <div class="p">
<span class="pN">929</span>Dassanena pahātabbaṁ dhammaṁ saṁsaṭṭho dassanena pahātabbo dhammo uppajjati nahetupaccayā—  vicikicchāsahagate khandhe saṁsaṭṭho vicikicchāsahagato moho. (1) </div>
</div>
<div class="q" id="p_37P1_930"> <div class="p">
<span class="pN">930</span>Bhāvanāya pahātabbaṁ dhammaṁ saṁsaṭṭho bhāvanāya pahātabbo dhammo uppajjati nahetupaccayā—  uddhaccasahagate khandhe saṁsaṭṭho uddhaccasahagato moho. (1) </div>
</div>
<div class="q" id="p_37P1_931"> <div class="p">
<span class="pN">931</span>Nevadassanena nabhāvanāya pahātabbaṁ dhammaṁ saṁsaṭṭho nevadassanena nabhāvanāya pahātabbo dhammo uppajjati nahetupaccayā—  ahetukaṁ nevadassanena nabhāvanāya pahātabbaṁ ekaṁ khandhaṁ saṁsaṭṭhā tayo khandhā…pe…  ahetukapaṭisandhikkhaṇe…pe… . (1) </div>
</div>
</html>

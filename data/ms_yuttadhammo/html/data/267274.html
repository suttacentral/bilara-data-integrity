<html>
<div class="i">14.10 Piyālaphaladāyakattheraapadāna</div>
<div class="h">Sobhitavagga</div>
<div class="h">Piyālaphaladāyakattheraapadāna</div>
<div class="q" id="p_20Ap1_2265"> <div class="divNumber">66.</div> <div class="p"> <table class="singleColumn"> <tr> <td> <div class="pN">2265</div> <div class="G">“Pārāvato tadā āsiṁ,</div> </td> </tr> <tr> <td> <div class="G">paraṁ anuparodhako;</div> </td> </tr> <tr> <td> <div class="G">Pabbhāre seyyaṁ kappemi,</div> </td> </tr> <tr> <td> <div class="G">avidūre sikhisatthuno.</div> </td> </tr> </table> </div>
</div>
<div class="q" id="p_20Ap1_2266"> <div class="divNumber">67.</div> <div class="p"> <table class="singleColumn"> <tr> <td> <div class="pN">2266</div> <div class="G">Sāyaṁ pātañca passāmi,</div> </td> </tr> <tr> <td> <div class="G">buddhaṁ lokagganāyakaṁ;</div> </td> </tr> <tr> <td> <div class="G">Deyyadhammo ca me natthi,</div> </td> </tr> <tr> <td> <div class="G">dvipadindassa tādino.</div> </td> </tr> </table> </div>
</div>
<div class="q" id="p_20Ap1_2267"> <div class="divNumber">68.</div> <div class="p"> <table class="singleColumn"> <tr> <td> <div class="pN">2267</div> <div class="G">Piyālaphalamādāya,</div> </td> </tr> <tr> <td> <div class="G">agamaṁ buddhasantikaṁ;</div> </td> </tr> <tr> <td> <div class="G">Paṭiggahesi bhagavā,</div> </td> </tr> <tr> <td> <div class="G">lokajeṭṭho narāsabho.</div> </td> </tr> </table> </div>
</div>
<div class="q" id="p_20Ap1_2268"> <div class="divNumber">69.</div> <div class="p"> <table class="singleColumn"> <tr> <td> <div class="pN">2268</div> <div class="G">Tato paraṁ upādāya,</div> </td> </tr> <tr> <td> <div class="G">paricāriṁ vināyakaṁ;</div> </td> </tr> <tr> <td> <div class="G">Tena cittappasādena,</div> </td> </tr> <tr> <td> <div class="G">tattha kālaṅkato ahaṁ.</div> </td> </tr> </table> </div>
</div>
<div class="q" id="p_20Ap1_2269"> <div class="divNumber">70.</div> <div class="p"> <table class="singleColumn"> <tr> <td> <div class="pN">2269</div> <div class="G">Ekattiṁse ito kappe,</div> </td> </tr> <tr> <td> <div class="G">yaṁ phalaṁ adadiṁ ahaṁ;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">phaladānassidaṁ phalaṁ.</div> </td> </tr> </table> </div>
</div>
<div class="q" id="p_20Ap1_2270"> <div class="divNumber">71.</div> <div class="p"> <table class="singleColumn"> <tr> <td> <div class="pN">2270</div> <div class="G">Ito pannarase kappe,</div> </td> </tr> <tr> <td> <div class="G">tayo āsuṁ piyālino;</div> </td> </tr> <tr> <td> <div class="G">Sattaratanasampannā,</div> </td> </tr> <tr> <td> <div class="G">cakkavattī mahabbalā.</div> </td> </tr> </table> </div>
</div>
<div class="q" id="p_20Ap1_2271"> <div class="divNumber">72.</div> <div class="p"> <table class="singleColumn"> <tr> <td> <div class="pN">2271</div> <div class="G">Paṭisambhidā catasso,</div> </td> </tr> <tr> <td> <div class="G">…pe…</div> </td> </tr> <tr> <td> <div class="G">kataṁ buddhassa sāsanaṁ”. (1935)</div> </td> </tr> </table> </div>
</div>
<div class="q" id="p_20Ap1_2272"> <div class="p">
<span class="pN">2272</span>Itthaṁ sudaṁ āyasmā piyālaphaladāyako thero imā gāthāyo abhāsitthāti. </div>
</div>
<div class="CENTER" id="p_20Ap1_2273">
<span class="pN">2273</span>Piyālaphaladāyakattherassāpadānaṁ dasamaṁ.</div>
<div class="ENDH3" id="p_20Ap1_2274">
<span class="pN">2274</span>Sobhitavaggo cuddasamo.</div>
<div class="SUMMARY" id="p_20Ap1_2275">
<span class="pN">2275</span><span class="firstLetter">T</span>assuddānaṁ</div>
<div class="q" id="p_20Ap1_2276"> <div class="p"> <table class="singleColumn"> <tr> <td> <div class="pN">2276</div> <div class="G">Sobhitasudassano ca,</div> </td> </tr> <tr> <td> <div class="G">candano pupphachadano;</div> </td> </tr> <tr> <td> <div class="G">Raho campakapupphī ca,</div> </td> </tr> <tr> <td> <div class="G">atthasandassakena ca.</div> </td> </tr> </table> </div>
</div>
<div class="q" id="p_20Ap1_2277"> <div class="p"> <table class="singleColumn"> <tr> <td> <div class="pN">2277</div> <div class="G">Ekapasādī sāladado,</div> </td> </tr> <tr> <td> <div class="G">dasamo phaladāyako;</div> </td> </tr> <tr> <td> <div class="G">Gāthāyo sattati dve ca,</div> </td> </tr> <tr> <td> <div class="G">gaṇitāyo vibhāvibhi.</div> </td> </tr> </table> </div>
</div>
</html>

<html>
<div class="i">40.1.8.36 Bibbohanānisaṁsa</div>
<div class="h">Pilindavacchavagga</div>
<div class="h">Pilindavacchattheraapadāna</div>
<div class="h">Dānānisaṁsakathā</div>
<div class="h">Bibbohanānisaṁsa</div>
<div class="q" id="p_20Ap1_4477"> <div class="divNumber">180.</div> <div class="p"> <table class="singleColumn"> <tr> <td> <div class="pN">4477</div> <div class="G">Bibbohane jine datvā,</div> </td> </tr> <tr> <td> <div class="G">saṁghe gaṇavaruttame;</div> </td> </tr> <tr> <td> <div class="G">Chānisaṁse anubhomi,</div> </td> </tr> <tr> <td> <div class="G">kammānucchavike mama.</div> </td> </tr> </table> </div>
</div>
<div class="q" id="p_20Ap1_4478"> <div class="divNumber">181.</div> <div class="p"> <table class="singleColumn"> <tr> <td> <div class="pN">4478</div> <div class="G">Uṇṇike padumake ca,</div> </td> </tr> <tr> <td> <div class="G">atho lohitacandane;</div> </td> </tr> <tr> <td> <div class="G">Bibbohane upādhemi,</div> </td> </tr> <tr> <td> <div class="G">uttamaṅgaṁ sadā mama.</div> </td> </tr> </table> </div>
</div>
<div class="q" id="p_20Ap1_4479"> <div class="divNumber">182.</div> <div class="p"> <table class="singleColumn"> <tr> <td> <div class="pN">4479</div> <div class="G">Aṭṭhaṅgike maggavare,</div> </td> </tr> <tr> <td> <div class="G">sāmaññe caturo phale;</div> </td> </tr> <tr> <td> <div class="G">Tesu ñāṇaṁ uppādetvā,</div> </td> </tr> <tr> <td> <div class="G">vihare niccakālikaṁ.</div> </td> </tr> </table> </div>
</div>
<div class="q" id="p_20Ap1_4480"> <div class="divNumber">183.</div> <div class="p"> <table class="singleColumn"> <tr> <td> <div class="pN">4480</div> <div class="G">Dāne dame saṁyame ca,</div> </td> </tr> <tr> <td> <div class="G">appamaññāsu rūpisu;</div> </td> </tr> <tr> <td> <div class="G">Tesu ñāṇaṁ uppādetvā,</div> </td> </tr> <tr> <td> <div class="G">vihare sabbakālikaṁ.</div> </td> </tr> </table> </div>
</div>
<div class="q" id="p_20Ap1_4481"> <div class="divNumber">184.</div> <div class="p"> <table class="singleColumn"> <tr> <td> <div class="pN">4481</div> <div class="G">Vatte guṇe paṭipatti,</div> </td> </tr> <tr> <td> <div class="G">ācārakiriyāsu ca;</div> </td> </tr> <tr> <td> <div class="G">Tesu ñāṇaṁ uppādetvā,</div> </td> </tr> <tr> <td> <div class="G">vihare sabbadā ahaṁ.</div> </td> </tr> </table> </div>
</div>
<div class="q" id="p_20Ap1_4482"> <div class="divNumber">185.</div> <div class="p"> <table class="singleColumn"> <tr> <td> <div class="pN">4482</div> <div class="G">Caṅkame vā padhāne vā,</div> </td> </tr> <tr> <td> <div class="G">vīriye bodhipakkhiye;</div> </td> </tr> <tr> <td> <div class="G">Tesu ñāṇaṁ uppādetvā,</div> </td> </tr> <tr> <td> <div class="G">viharāmi yadicchakaṁ.</div> </td> </tr> </table> </div>
</div>
<div class="q" id="p_20Ap1_4483"> <div class="divNumber">186.</div> <div class="p"> <table class="singleColumn"> <tr> <td> <div class="pN">4483</div> <div class="G">Sīlaṁ samādhi paññā ca,</div> </td> </tr> <tr> <td> <div class="G">vimutti ca anuttarā;</div> </td> </tr> <tr> <td> <div class="G">Tesu ñāṇaṁ uppādetvā,</div> </td> </tr> <tr> <td> <div class="G">viharāmi sukhaṁ ahaṁ.</div> </td> </tr> </table> </div>
</div>
</html>

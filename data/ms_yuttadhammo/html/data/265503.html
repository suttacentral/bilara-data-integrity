<html>
<div class="i"> Nahetu</div>
<div class="h">Kilesagocchaka</div>
<div class="h">Kilesaduka</div>
<div class="h">Paṭiccavāra</div>
<div class="h">Paccayapaccanīya</div>
<div class="h">Vibhaṅgavāra</div>
<div class="h">Nahetu</div>
<div class="q" id="p_38P2_3819"> <div class="divNumber">5.</div> <div class="p">
<span class="pN">3819</span>Kilesaṁ dhammaṁ paṭicca kileso dhammo uppajjati nahetupaccayā— vicikicchaṁ paṭicca moho, uddhaccaṁ paṭicca moho. (1) </div>
</div>
<div class="q" id="p_38P2_3820"> <div class="p">
<span class="pN">3820</span>Nokilesaṁ dhammaṁ paṭicca nokileso dhammo uppajjati nahetupaccayā— ahetukaṁ nokilesaṁ ekaṁ khandhaṁ paṭicca tayo khandhā cittasamuṭṭhānañca rūpaṁ…pe… dve khandhe…pe… ahetukapaṭisandhikkhaṇe…pe…. (Yāva asaññasattā.) (1) </div>
</div>
<div class="q" id="p_38P2_3821"> <div class="p">
<span class="pN">3821</span>Nokilesaṁ dhammaṁ paṭicca kileso dhammo uppajjati nahetupaccayā— vicikicchāsahagate uddhaccasahagate khandhe paṭicca vicikicchāsahagato uddhaccasahagato moho. (2) </div>
</div>
<div class="q" id="p_38P2_3822"> <div class="p">
<span class="pN">3822</span>Kilesañca nokilesañca dhammaṁ paṭicca kileso dhammo uppajjati nahetupaccayā— vicikicchāsahagate khandhe ca vicikicchañca paṭicca vicikicchāsahagato moho, uddhaccasahagate khandhe ca uddhaccañca paṭicca uddhaccasahagato moho. (1) </div>
</div>
</html>

<html>
<div class="i">2.2.10 Āsavakkhayasutta</div>
<div class="h">Dutiyapaṇṇāsaka</div>
<div class="h">Saññāvagga</div>
<div class="h">Āsavakkhayasutta</div>
<div class="q" id="p_16A5_423"> <div class="divNumber">70.</div> <div class="p">
<span class="pN">423</span>“Pañcime, bhikkhave, dhammā bhāvitā bahulīkatā āsavānaṁ khayāya saṁvattanti. Katame pañca? Idha, bhikkhave, bhikkhu asubhānupassī kāye viharati, āhāre paṭikūlasaññī, sabbaloke anabhiratasaññī, sabbasaṅkhāresu aniccānupassī, maraṇasaññā kho panassa ajjhattaṁ sūpaṭṭhitā hoti. Ime kho, bhikkhave, pañca dhammā bhāvitā bahulīkatā āsavānaṁ khayāya saṁvattantī”ti. </div>
</div>
<div class="CENTER" id="p_16A5_424">
<span class="pN">424</span>Dasamaṁ.</div>
<div class="CENTER" id="p_16A5_425">
<span class="pN">425</span>Saññāvaggo dutiyo.</div>
<div class="SUMMARY" id="p_16A5_426">
<span class="pN">426</span><span class="firstLetter">T</span>assuddānaṁ</div>
<div class="q" id="p_16A5_427"> <div class="p"> <table class="singleColumn"> <tr> <td> <div class="pN">427</div> <div class="G">Dve ca saññā dve vaḍḍhī ca,</div> </td> </tr> <tr> <td> <div class="G">sākacchena ca sājīvaṁ;</div> </td> </tr> <tr> <td> <div class="G">Iddhipādā ca dve vuttā,</div> </td> </tr> <tr> <td> <div class="G">nibbidā cāsavakkhayāti.</div> </td> </tr> </table> </div>
</div>
</html>

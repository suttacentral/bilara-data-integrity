<html>
<div class="i">2.1.1.10 Uppannuppādavāra</div>
<div class="h">Niddesa</div>
<div class="h">Suddhacittasāmañña</div>
<div class="h">Puggalavāra</div>
<div class="h">Uppannuppādavāra</div>
<div class="q" id="p_34Y8_345"> <div class="divNumber">78.</div> <div class="p">
<span class="pN">345</span>»  Yassa cittaṁ uppannaṁ tassa cittaṁ uppajjitthāti? Āmantā. </div>
</div>
<div class="q" id="p_34Y8_346"> <div class="p">
<span class="pN">346</span>«  Yassa vā pana cittaṁ uppajjittha tassa cittaṁ uppannanti? </div>
</div>
<div class="q" id="p_34Y8_347"> <div class="p">
<span class="pN">347</span>Nirodhasamāpannānaṁ asaññasattānaṁ tesaṁ cittaṁ uppajjittha, no ca tesaṁ cittaṁ uppannaṁ. Cittasamaṅgīnaṁ tesaṁ cittaṁ uppajjittha ceva uppannañca. </div>
</div>
<div class="q" id="p_34Y8_348"> <div class="p">
<span class="pN">348</span>»  Yassa cittaṁ na uppannaṁ tassa cittaṁ na uppajjitthāti? Uppajjittha. </div>
</div>
<div class="q" id="p_34Y8_349"> <div class="p">
<span class="pN">349</span>«  Yassa vā pana cittaṁ na uppajjittha tassa cittaṁ na uppannanti? Natthi. </div>
</div>
<div class="q" id="p_34Y8_350"> <div class="divNumber">79.</div> <div class="p">
<span class="pN">350</span>»  Yassa cittaṁ uppannaṁ tassa cittaṁ uppajjissatīti? </div>
</div>
<div class="q" id="p_34Y8_351"> <div class="p">
<span class="pN">351</span>Pacchimacittasamaṅgīnaṁ tesaṁ cittaṁ uppannaṁ, no ca tesaṁ cittaṁ uppajjissati. Itaresaṁ cittasamaṅgīnaṁ tesaṁ cittaṁ uppannañceva uppajjissati ca. </div>
</div>
<div class="q" id="p_34Y8_352"> <div class="p">
<span class="pN">352</span>«  Yassa vā pana cittaṁ uppajjissati tassa cittaṁ uppannanti? </div>
</div>
<div class="q" id="p_34Y8_353"> <div class="p">
<span class="pN">353</span>Nirodhasamāpannānaṁ asaññasattānaṁ tesaṁ cittaṁ uppajjissati, no ca tesaṁ cittaṁ uppannaṁ. Cittasamaṅgīnaṁ tesaṁ cittaṁ uppajjissati ceva uppannañca. </div>
</div>
<div class="q" id="p_34Y8_354"> <div class="p">
<span class="pN">354</span>»  Yassa cittaṁ na uppannaṁ tassa cittaṁ na uppajjissatīti? Uppajjissati. </div>
</div>
<div class="q" id="p_34Y8_355"> <div class="p">
<span class="pN">355</span>«  Yassa vā pana cittaṁ na uppajjissati tassa cittaṁ na uppannanti? Uppannaṁ. </div>
</div>
</html>

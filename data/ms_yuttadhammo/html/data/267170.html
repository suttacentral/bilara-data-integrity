<html>
<div class="i">4.6 Adhimuttattheraapadāna</div>
<div class="h">Kuṇḍadhānavagga</div>
<div class="h">Adhimuttattheraapadāna</div>
<div class="q" id="p_20Ap1_1166"> <div class="divNumber">84.</div> <div class="p"> <table class="singleColumn"> <tr> <td> <div class="pN">1166</div> <div class="G">“Nibbute lokanāthamhi,</div> </td> </tr> <tr> <td> <div class="G">atthadassīnaruttame;</div> </td> </tr> <tr> <td> <div class="G">Upaṭṭhahiṁ bhikkhusaṁghaṁ,</div> </td> </tr> <tr> <td> <div class="G">vippasannena cetasā.</div> </td> </tr> </table> </div>
</div>
<div class="q" id="p_20Ap1_1167"> <div class="divNumber">85.</div> <div class="p"> <table class="singleColumn"> <tr> <td> <div class="pN">1167</div> <div class="G">Nimantetvā bhikkhusaṁghaṁ,</div> </td> </tr> <tr> <td> <div class="G">Ujubhūtaṁ samāhitaṁ;</div> </td> </tr> <tr> <td> <div class="G">Ucchunā maṇḍapaṁ katvā,</div> </td> </tr> <tr> <td> <div class="G">Bhojesiṁ saṁghamuttamaṁ.</div> </td> </tr> </table> </div>
</div>
<div class="q" id="p_20Ap1_1168"> <div class="divNumber">86.</div> <div class="p"> <table class="singleColumn"> <tr> <td> <div class="pN">1168</div> <div class="G">Yaṁ yaṁ yonupapajjāmi,</div> </td> </tr> <tr> <td> <div class="G">devattaṁ atha mānusaṁ;</div> </td> </tr> <tr> <td> <div class="G">Sabbe satte abhibhomi,</div> </td> </tr> <tr> <td> <div class="G">puññakammassidaṁ phalaṁ.</div> </td> </tr> </table> </div>
</div>
<div class="q" id="p_20Ap1_1169"> <div class="divNumber">87.</div> <div class="p"> <table class="singleColumn"> <tr> <td> <div class="pN">1169</div> <div class="G">Aṭṭhārase kappasate,</div> </td> </tr> <tr> <td> <div class="G">yaṁ dānamadadiṁ tadā;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">ucchudānassidaṁ phalaṁ.</div> </td> </tr> </table> </div>
</div>
<div class="q" id="p_20Ap1_1170"> <div class="divNumber">88.</div> <div class="p"> <table class="singleColumn"> <tr> <td> <div class="pN">1170</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_1171"> <div class="p">
<span class="pN">1171</span>Itthaṁ sudaṁ āyasmā adhimutto thero imā gāthāyo abhāsitthāti. </div>
</div>
<div class="CENTER" id="p_20Ap1_1172">
<span class="pN">1172</span>Adhimuttattherassāpadānaṁ chaṭṭhaṁ.</div>
</html>

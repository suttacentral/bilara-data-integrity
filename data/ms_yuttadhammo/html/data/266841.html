<html>
<div class="i">4.10 Sāriputtaupasamasutta</div>
<div class="h">Meghiyavagga</div>
<div class="h">Sāriputtaupasamasutta</div>
<div class="q" id="p_18Ud_343"> <div class="divNumber">40.</div> <div class="p">
<span class="pN">343</span>Evaṁ me sutaṁ—  ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. Tena kho pana samayena āyasmā sāriputto bhagavato avidūre nisinno hoti pallaṅkaṁ ābhujitvā ujuṁ kāyaṁ paṇidhāya attano upasamaṁ paccavekkhamāno. </div>
</div>
<div class="q" id="p_18Ud_344"> <div class="p">
<span class="pN">344</span>Addasā kho bhagavā āyasmantaṁ sāriputtaṁ avidūre nisinnaṁ pallaṅkaṁ ābhujitvā ujuṁ kāyaṁ paṇidhāya attano upasamaṁ paccavekkhamānaṁ. </div>
</div>
<div class="q" id="p_18Ud_345"> <div class="p">
<span class="pN">345</span>Atha kho bhagavā etamatthaṁ viditvā tāyaṁ velāyaṁ imaṁ udānaṁ udānesi—  </div>
</div>
<div class="q" id="p_18Ud_346"> <div class="p"> <table class="singleColumn"> <tr> <td> <div class="pN">346</div> <div class="G">“Upasantasantacittassa,</div> </td> </tr> <tr> <td> <div class="G">netticchinnassa bhikkhuno;</div> </td> </tr> <tr> <td> <div class="G">Vikkhīṇo jātisaṁsāro,</div> </td> </tr> <tr> <td> <div class="G">mutto so mārabandhanā”ti. (50)</div> </td> </tr> </table> </div>
</div>
<div class="CENTER" id="p_18Ud_347">
<span class="pN">347</span>Dasamaṁ.</div>
<div class="CENTER" id="p_18Ud_348">
<span class="pN">348</span>Meghiyavaggo catuttho.</div>
<div class="SUMMARY" id="p_18Ud_349">
<span class="pN">349</span><span class="firstLetter">T</span>assuddānaṁ</div>
<div class="q" id="p_18Ud_350"> <div class="p"> <table class="singleColumn"> <tr> <td> <div class="pN">350</div> <div class="G">Meghiyo uddhatā gopālo,</div> </td> </tr> <tr> <td> <div class="G">yakkho nāgena pañcamaṁ;</div> </td> </tr> <tr> <td> <div class="G">Piṇḍolo sāriputto ca,</div> </td> </tr> <tr> <td> <div class="G">sundarī bhavati aṭṭhamaṁ;</div> </td> </tr> <tr> <td> <div class="G">Upaseno vaṅgantaputto,</div> </td> </tr> <tr> <td> <div class="G">sāriputto ca te dasāti.</div> </td> </tr> </table> </div>
</div>
</html>

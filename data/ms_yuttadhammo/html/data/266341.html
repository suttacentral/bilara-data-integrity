<html>
<div class="i">6 Sumanabuddhavaṁsa</div>
<div class="h">Sumanabuddhavaṁsa</div>
<div class="q" id="p_21Bu_376"> <div class="divNumber">1.</div> <div class="p"> <table class="singleColumn"> <tr> <td> <div class="pN">376</div> <div class="G">“Maṅgalassa aparena,</div> </td> </tr> <tr> <td> <div class="G">sumano nāma nāyako;</div> </td> </tr> <tr> <td> <div class="G">Sabbadhammehi asamo,</div> </td> </tr> <tr> <td> <div class="G">sabbasattānamuttamo.</div> </td> </tr> </table> </div>
</div>
<div class="q" id="p_21Bu_377"> <div class="divNumber">2.</div> <div class="p"> <table class="singleColumn"> <tr> <td> <div class="pN">377</div> <div class="G">Tadā amatabheriṁ so,</div> </td> </tr> <tr> <td> <div class="G">āhanī mekhale pure;</div> </td> </tr> <tr> <td> <div class="G">Dhammasaṅkhasamāyuttaṁ,</div> </td> </tr> <tr> <td> <div class="G">navaṅgaṁ jinasāsanaṁ.</div> </td> </tr> </table> </div>
</div>
<div class="q" id="p_21Bu_378"> <div class="divNumber">3.</div> <div class="p"> <table class="singleColumn"> <tr> <td> <div class="pN">378</div> <div class="G">Nijjinitvā kilese so,</div> </td> </tr> <tr> <td> <div class="G">patvā sambodhimuttamaṁ;</div> </td> </tr> <tr> <td> <div class="G">Māpesi nagaraṁ satthā,</div> </td> </tr> <tr> <td> <div class="G">saddhammapuravaruttamaṁ.</div> </td> </tr> </table> </div>
</div>
<div class="q" id="p_21Bu_379"> <div class="divNumber">4.</div> <div class="p"> <table class="singleColumn"> <tr> <td> <div class="pN">379</div> <div class="G">Nirantaraṁ akuṭilaṁ,</div> </td> </tr> <tr> <td> <div class="G">ujuṁ vipulavitthataṁ;</div> </td> </tr> <tr> <td> <div class="G">Māpesi so mahāvīthiṁ,</div> </td> </tr> <tr> <td> <div class="G">satipaṭṭhānavaruttamaṁ.</div> </td> </tr> </table> </div>
</div>
<div class="q" id="p_21Bu_380"> <div class="divNumber">5.</div> <div class="p"> <table class="singleColumn"> <tr> <td> <div class="pN">380</div> <div class="G">Phale cattāri sāmaññe,</div> </td> </tr> <tr> <td> <div class="G">catasso paṭisambhidā;</div> </td> </tr> <tr> <td> <div class="G">Chaḷabhiññāṭṭhasamāpattī,</div> </td> </tr> <tr> <td> <div class="G">pasāresi tattha vīthiyaṁ.</div> </td> </tr> </table> </div>
</div>
<div class="q" id="p_21Bu_381"> <div class="divNumber">6.</div> <div class="p"> <table class="singleColumn"> <tr> <td> <div class="pN">381</div> <div class="G">Ye appamattā akhilā,</div> </td> </tr> <tr> <td> <div class="G">hirivīriyehupāgatā;</div> </td> </tr> <tr> <td> <div class="G">Te te ime guṇavare,</div> </td> </tr> <tr> <td> <div class="G">ādiyanti yathā sukhaṁ.</div> </td> </tr> </table> </div>
</div>
<div class="q" id="p_21Bu_382"> <div class="divNumber">7.</div> <div class="p"> <table class="singleColumn"> <tr> <td> <div class="pN">382</div> <div class="G">Evametena yogena,</div> </td> </tr> <tr> <td> <div class="G">uddharanto mahājanaṁ;</div> </td> </tr> <tr> <td> <div class="G">Bodhesi paṭhamaṁ satthā,</div> </td> </tr> <tr> <td> <div class="G">koṭisatasahassiyo.</div> </td> </tr> </table> </div>
</div>
<div class="q" id="p_21Bu_383"> <div class="divNumber">8.</div> <div class="p"> <table class="singleColumn"> <tr> <td> <div class="pN">383</div> <div class="G">Yamhi kāle mahāvīro,</div> </td> </tr> <tr> <td> <div class="G">ovadī titthiye gaṇe;</div> </td> </tr> <tr> <td> <div class="G">Koṭisahassābhisamiṁsu,</div> </td> </tr> <tr> <td> <div class="G">dutiye dhammadesane.</div> </td> </tr> </table> </div>
</div>
<div class="q" id="p_21Bu_384"> <div class="divNumber">9.</div> <div class="p"> <table class="singleColumn"> <tr> <td> <div class="pN">384</div> <div class="G">Yadā devā manussā ca,</div> </td> </tr> <tr> <td> <div class="G">samaggā ekamānasā;</div> </td> </tr> <tr> <td> <div class="G">Nirodhapañhaṁ pucchiṁsu,</div> </td> </tr> <tr> <td> <div class="G">saṁsayañcāpi mānasaṁ.</div> </td> </tr> </table> </div>
</div>
<div class="q" id="p_21Bu_385"> <div class="divNumber">10.</div> <div class="p"> <table class="singleColumn"> <tr> <td> <div class="pN">385</div> <div class="G">Tadāpi dhammadesane,</div> </td> </tr> <tr> <td> <div class="G">nirodhaparidīpane;</div> </td> </tr> <tr> <td> <div class="G">Navutikoṭisahassānaṁ,</div> </td> </tr> <tr> <td> <div class="G">tatiyābhisamayo ahu.</div> </td> </tr> </table> </div>
</div>
<div class="q" id="p_21Bu_386"> <div class="divNumber">11.</div> <div class="p"> <table class="singleColumn"> <tr> <td> <div class="pN">386</div> <div class="G">Sannipātā tayo āsuṁ,</div> </td> </tr> <tr> <td> <div class="G">sumanassa mahesino;</div> </td> </tr> <tr> <td> <div class="G">Khīṇāsavānaṁ vimalānaṁ,</div> </td> </tr> <tr> <td> <div class="G">santacittāna tādinaṁ.</div> </td> </tr> </table> </div>
</div>
<div class="q" id="p_21Bu_387"> <div class="divNumber">12.</div> <div class="p"> <table class="singleColumn"> <tr> <td> <div class="pN">387</div> <div class="G">Vassaṁvutthassa bhagavato,</div> </td> </tr> <tr> <td> <div class="G">abhighuṭṭhe pavāraṇe;</div> </td> </tr> <tr> <td> <div class="G">Koṭisatasahassehi,</div> </td> </tr> <tr> <td> <div class="G">pavāresi tathāgato.</div> </td> </tr> </table> </div>
</div>
<div class="q" id="p_21Bu_388"> <div class="divNumber">13.</div> <div class="p"> <table class="singleColumn"> <tr> <td> <div class="pN">388</div> <div class="G">Tatoparaṁ sannipāte,</div> </td> </tr> <tr> <td> <div class="G">vimale kañcanapabbate;</div> </td> </tr> <tr> <td> <div class="G">Navutikoṭisahassānaṁ,</div> </td> </tr> <tr> <td> <div class="G">dutiyo āsi samāgamo.</div> </td> </tr> </table> </div>
</div>
<div class="q" id="p_21Bu_389"> <div class="divNumber">14.</div> <div class="p"> <table class="singleColumn"> <tr> <td> <div class="pN">389</div> <div class="G">Yadā sakko devarājā,</div> </td> </tr> <tr> <td> <div class="G">buddhadassanupāgami;</div> </td> </tr> <tr> <td> <div class="G">Asītikoṭisahassānaṁ,</div> </td> </tr> <tr> <td> <div class="G">tatiyo āsi samāgamo.</div> </td> </tr> </table> </div>
</div>
<div class="q" id="p_21Bu_390"> <div class="divNumber">15.</div> <div class="p"> <table class="singleColumn"> <tr> <td> <div class="pN">390</div> <div class="G">Ahaṁ tena samayena,</div> </td> </tr> <tr> <td> <div class="G">nāgarājā mahiddhiko;</div> </td> </tr> <tr> <td> <div class="G">Atulo nāma nāmena,</div> </td> </tr> <tr> <td> <div class="G">ussannakusalasañcayo.</div> </td> </tr> </table> </div>
</div>
<div class="q" id="p_21Bu_391"> <div class="divNumber">16.</div> <div class="p"> <table class="singleColumn"> <tr> <td> <div class="pN">391</div> <div class="G">Tadāhaṁ nāgabhavanā,</div> </td> </tr> <tr> <td> <div class="G">nikkhamitvā sañātibhi;</div> </td> </tr> <tr> <td> <div class="G">Nāgānaṁ dibbaturiyehi,</div> </td> </tr> <tr> <td> <div class="G">sasaṁghaṁ jinamupaṭṭhahiṁ.</div> </td> </tr> </table> </div>
</div>
<div class="q" id="p_21Bu_392"> <div class="divNumber">17.</div> <div class="p"> <table class="singleColumn"> <tr> <td> <div class="pN">392</div> <div class="G">Koṭisatasahassānaṁ,</div> </td> </tr> <tr> <td> <div class="G">annapānena tappayiṁ;</div> </td> </tr> <tr> <td> <div class="G">Paccekadussayugaṁ datvā,</div> </td> </tr> <tr> <td> <div class="G">saraṇaṁ tamupāgamiṁ.</div> </td> </tr> </table> </div>
</div>
<div class="q" id="p_21Bu_393"> <div class="divNumber">18.</div> <div class="p"> <table class="singleColumn"> <tr> <td> <div class="pN">393</div> <div class="G">Sopi maṁ buddho byākāsi,</div> </td> </tr> <tr> <td> <div class="G">sumano lokanāyako;</div> </td> </tr> <tr> <td> <div class="G">‘Aparimeyyito kappe,</div> </td> </tr> <tr> <td> <div class="G">ayaṁ buddho bhavissati.</div> </td> </tr> </table> </div>
</div>
<div class="q" id="p_21Bu_394"> <div class="divNumber">19.</div> <div class="p"> <table class="singleColumn"> <tr> <td> <div class="pN">394</div> <div class="G">Padhānaṁ padahitvāna,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">hessāma sammukhā imaṁ’.</div> </td> </tr> </table> </div>
</div>
<div class="q" id="p_21Bu_395"> <div class="divNumber">20.</div> <div class="p"> <table class="singleColumn"> <tr> <td> <div class="pN">395</div> <div class="G">Tassāpi vacanaṁ sutvā,</div> </td> </tr> <tr> <td> <div class="G">bhiyyo cittaṁ pasādayiṁ;</div> </td> </tr> <tr> <td> <div class="G">Uttariṁ vatamadhiṭṭhāsiṁ,</div> </td> </tr> <tr> <td> <div class="G">dasapāramipūriyā.</div> </td> </tr> </table> </div>
</div>
<div class="q" id="p_21Bu_396"> <div class="divNumber">21.</div> <div class="p"> <table class="singleColumn"> <tr> <td> <div class="pN">396</div> <div class="G">Nagaraṁ mekhalaṁ nāma,</div> </td> </tr> <tr> <td> <div class="G">sudatto nāma khattiyo;</div> </td> </tr> <tr> <td> <div class="G">Sirimā nāma janikā,</div> </td> </tr> <tr> <td> <div class="G">sumanassa mahesino.</div> </td> </tr> </table> </div>
</div>
<div class="q" id="p_21Bu_397"> <div class="divNumber">22.</div> <div class="p"> <table class="singleColumn"> <tr> <td> <div class="pN">397</div> <div class="G">Navavassasahassāni,</div> </td> </tr> <tr> <td> <div class="G">agāraṁ ajjha so vasi;</div> </td> </tr> <tr> <td> <div class="G">Cando sucando vaṭaṁso ca,</div> </td> </tr> <tr> <td> <div class="G">tayo pāsādamuttamā.</div> </td> </tr> </table> </div>
</div>
<div class="q" id="p_21Bu_398"> <div class="divNumber">23.</div> <div class="p"> <table class="singleColumn"> <tr> <td> <div class="pN">398</div> <div class="G">Tesaṭṭhisatasahassāni,</div> </td> </tr> <tr> <td> <div class="G">nāriyo samalaṅkatā;</div> </td> </tr> <tr> <td> <div class="G">Vaṭaṁsikā nāma nārī,</div> </td> </tr> <tr> <td> <div class="G">anūpamo nāma atrajo.</div> </td> </tr> </table> </div>
</div>
<div class="q" id="p_21Bu_399"> <div class="divNumber">24.</div> <div class="p"> <table class="singleColumn"> <tr> <td> <div class="pN">399</div> <div class="G">Nimitte caturo disvā,</div> </td> </tr> <tr> <td> <div class="G">hatthiyānena nikkhami;</div> </td> </tr> <tr> <td> <div class="G">Anūnadasamāsāni,</div> </td> </tr> <tr> <td> <div class="G">padhānaṁ padahī jino.</div> </td> </tr> </table> </div>
</div>
<div class="q" id="p_21Bu_400"> <div class="divNumber">25.</div> <div class="p"> <table class="singleColumn"> <tr> <td> <div class="pN">400</div> <div class="G">Brahmunā yācito santo,</div> </td> </tr> <tr> <td> <div class="G">sumano lokanāyako;</div> </td> </tr> <tr> <td> <div class="G">Vatti cakkaṁ mahāvīro,</div> </td> </tr> <tr> <td> <div class="G">mekhale puramuttame.</div> </td> </tr> </table> </div>
</div>
<div class="q" id="p_21Bu_401"> <div class="divNumber">26.</div> <div class="p"> <table class="singleColumn"> <tr> <td> <div class="pN">401</div> <div class="G">Saraṇo bhāvitatto ca,</div> </td> </tr> <tr> <td> <div class="G">ahesuṁ aggasāvakā;</div> </td> </tr> <tr> <td> <div class="G">Udeno nāmupaṭṭhāko,</div> </td> </tr> <tr> <td> <div class="G">sumanassa mahesino.</div> </td> </tr> </table> </div>
</div>
<div class="q" id="p_21Bu_402"> <div class="divNumber">27.</div> <div class="p"> <table class="singleColumn"> <tr> <td> <div class="pN">402</div> <div class="G">Soṇā ca upasoṇā ca,</div> </td> </tr> <tr> <td> <div class="G">ahesuṁ aggasāvikā;</div> </td> </tr> <tr> <td> <div class="G">Sopi buddho amitayaso,</div> </td> </tr> <tr> <td> <div class="G">nāgamūle abujjhatha.</div> </td> </tr> </table> </div>
</div>
<div class="q" id="p_21Bu_403"> <div class="divNumber">28.</div> <div class="p"> <table class="singleColumn"> <tr> <td> <div class="pN">403</div> <div class="G">Varuṇo ceva saraṇo ca,</div> </td> </tr> <tr> <td> <div class="G">ahesuṁ aggupaṭṭhakā;</div> </td> </tr> <tr> <td> <div class="G">Cālā ca upacālā ca,</div> </td> </tr> <tr> <td> <div class="G">ahesuṁ aggupaṭṭhikā.</div> </td> </tr> </table> </div>
</div>
<div class="q" id="p_21Bu_404"> <div class="divNumber">29.</div> <div class="p"> <table class="singleColumn"> <tr> <td> <div class="pN">404</div> <div class="G">Uccattanena so buddho,</div> </td> </tr> <tr> <td> <div class="G">navutihatthamuggato;</div> </td> </tr> <tr> <td> <div class="G">Kañcanagghiyasaṅkāso,</div> </td> </tr> <tr> <td> <div class="G">dasasahassī virocati.</div> </td> </tr> </table> </div>
</div>
<div class="q" id="p_21Bu_405"> <div class="divNumber">30.</div> <div class="p"> <table class="singleColumn"> <tr> <td> <div class="pN">405</div> <div class="G">Navutivassasahassāni,</div> </td> </tr> <tr> <td> <div class="G">āyu vijjati tāvade;</div> </td> </tr> <tr> <td> <div class="G">Tāvatā tiṭṭhamāno so,</div> </td> </tr> <tr> <td> <div class="G">tāresi janataṁ bahuṁ.</div> </td> </tr> </table> </div>
</div>
<div class="q" id="p_21Bu_406"> <div class="divNumber">31.</div> <div class="p"> <table class="singleColumn"> <tr> <td> <div class="pN">406</div> <div class="G">Tāraṇīye tārayitvā,</div> </td> </tr> <tr> <td> <div class="G">bodhanīye ca bodhayi;</div> </td> </tr> <tr> <td> <div class="G">Parinibbāyi sambuddho,</div> </td> </tr> <tr> <td> <div class="G">uḷurājāva atthami.</div> </td> </tr> </table> </div>
</div>
<div class="q" id="p_21Bu_407"> <div class="divNumber">32.</div> <div class="p"> <table class="singleColumn"> <tr> <td> <div class="pN">407</div> <div class="G">Te ca khīṇāsavā bhikkhū,</div> </td> </tr> <tr> <td> <div class="G">so ca buddho asādiso;</div> </td> </tr> <tr> <td> <div class="G">Atulappabhaṁ dassayitvā,</div> </td> </tr> <tr> <td> <div class="G">nibbutā ye mahāyasā.</div> </td> </tr> </table> </div>
</div>
<div class="q" id="p_21Bu_408"> <div class="divNumber">33.</div> <div class="p"> <table class="singleColumn"> <tr> <td> <div class="pN">408</div> <div class="G">Tañca ñāṇaṁ atuliyaṁ,</div> </td> </tr> <tr> <td> <div class="G">Tāni ca atulāni ratanāni;</div> </td> </tr> <tr> <td> <div class="G">Sabbaṁ tamantarahitaṁ,</div> </td> </tr> <tr> <td> <div class="G">Nanu rittā sabbasaṅkhārā.</div> </td> </tr> </table> </div>
</div>
<div class="q" id="p_21Bu_409"> <div class="divNumber">34.</div> <div class="p"> <table class="singleColumn"> <tr> <td> <div class="pN">409</div> <div class="G">Sumano yasadharo buddho,</div> </td> </tr> <tr> <td> <div class="G">Aṅgārāmamhi nibbuto;</div> </td> </tr> <tr> <td> <div class="G">Tattheva tassa jinathūpo,</div> </td> </tr> <tr> <td> <div class="G">Catuyojanamuggato”ti. (403)</div> </td> </tr> </table> </div>
</div>
<div class="CENTER" id="p_21Bu_410">
<span class="pN">410</span>Sumanassa bhagavato vaṁso catuttho.</div>
</html>

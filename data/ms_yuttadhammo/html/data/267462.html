<html>
<div class="i">33.8 Sumanāveḷiyattheraapadāna</div>
<div class="h">Umāpupphiyavagga</div>
<div class="h">Sumanāveḷiyattheraapadāna</div>
<div class="q" id="p_20Ap1_3664"> <div class="divNumber">64.</div> <div class="p"> <table class="singleColumn"> <tr> <td> <div class="pN">3664</div> <div class="G">“Vessabhussa bhagavato,</div> </td> </tr> <tr> <td> <div class="G">lokajeṭṭhassa tādino;</div> </td> </tr> <tr> <td> <div class="G">Sabbe janā samāgamma,</div> </td> </tr> <tr> <td> <div class="G">mahāpūjaṁ karonti te.</div> </td> </tr> </table> </div>
</div>
<div class="q" id="p_20Ap1_3665"> <div class="divNumber">65.</div> <div class="p"> <table class="singleColumn"> <tr> <td> <div class="pN">3665</div> <div class="G">Sudhāya piṇḍaṁ katvāna,</div> </td> </tr> <tr> <td> <div class="G">āveḷaṁ sumanāyahaṁ;</div> </td> </tr> <tr> <td> <div class="G">Sīhāsanassa purato,</div> </td> </tr> <tr> <td> <div class="G">abhiropesahaṁ tadā.</div> </td> </tr> </table> </div>
</div>
<div class="q" id="p_20Ap1_3666"> <div class="divNumber">66.</div> <div class="p"> <table class="singleColumn"> <tr> <td> <div class="pN">3666</div> <div class="G">Sabbe janā samāgamma,</div> </td> </tr> <tr> <td> <div class="G">pekkhanti pupphamuttamaṁ;</div> </td> </tr> <tr> <td> <div class="G">Kenidaṁ pūjitaṁ pupphaṁ,</div> </td> </tr> <tr> <td> <div class="G">buddhaseṭṭhassa tādino.</div> </td> </tr> </table> </div>
</div>
<div class="q" id="p_20Ap1_3667"> <div class="divNumber">67.</div> <div class="p"> <table class="singleColumn"> <tr> <td> <div class="pN">3667</div> <div class="G">Tena cittappasādena,</div> </td> </tr> <tr> <td> <div class="G">nimmānaṁ upapajjahaṁ;</div> </td> </tr> <tr> <td> <div class="G">Anubhomi sakaṁ kammaṁ,</div> </td> </tr> <tr> <td> <div class="G">pubbe sukatamattano.</div> </td> </tr> </table> </div>
</div>
<div class="q" id="p_20Ap1_3668"> <div class="divNumber">68.</div> <div class="p"> <table class="singleColumn"> <tr> <td> <div class="pN">3668</div> <div class="G">Yaṁ yaṁ yonupapajjāmi,</div> </td> </tr> <tr> <td> <div class="G">devattaṁ atha mānusaṁ;</div> </td> </tr> <tr> <td> <div class="G">Sabbesānaṁ piyo homi,</div> </td> </tr> <tr> <td> <div class="G">pupphapūjāyidaṁ phalaṁ.</div> </td> </tr> </table> </div>
</div>
<div class="q" id="p_20Ap1_3669"> <div class="divNumber">69.</div> <div class="p"> <table class="singleColumn"> <tr> <td> <div class="pN">3669</div> <div class="G">Nābhijānāmi kāyena,</div> </td> </tr> <tr> <td> <div class="G">vācāya uda cetasā;</div> </td> </tr> <tr> <td> <div class="G">Saṁyatānaṁ tapassīnaṁ,</div> </td> </tr> <tr> <td> <div class="G">kataṁ akkositaṁ mayā.</div> </td> </tr> </table> </div>
</div>
<div class="q" id="p_20Ap1_3670"> <div class="divNumber">70.</div> <div class="p"> <table class="singleColumn"> <tr> <td> <div class="pN">3670</div> <div class="G">Tena sucaritenāhaṁ,</div> </td> </tr> <tr> <td> <div class="G">cittassa paṇidhīhi ca;</div> </td> </tr> <tr> <td> <div class="G">Sabbesaṁ pūjito homi,</div> </td> </tr> <tr> <td> <div class="G">anakkosassidaṁ phalaṁ.</div> </td> </tr> </table> </div>
</div>
<div class="q" id="p_20Ap1_3671"> <div class="divNumber">71.</div> <div class="p"> <table class="singleColumn"> <tr> <td> <div class="pN">3671</div> <div class="G">Ito ekādase kappe,</div> </td> </tr> <tr> <td> <div class="G">sahassārosi khattiyo;</div> </td> </tr> <tr> <td> <div class="G">Sattaratanasampanno,</div> </td> </tr> <tr> <td> <div class="G">cakkavattī mahabbalo.</div> </td> </tr> </table> </div>
</div>
<div class="q" id="p_20Ap1_3672"> <div class="divNumber">72.</div> <div class="p"> <table class="singleColumn"> <tr> <td> <div class="pN">3672</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_3673"> <div class="p">
<span class="pN">3673</span>Itthaṁ sudaṁ āyasmā sumanāveḷiyo thero imā gāthāyo abhāsitthāti. </div>
</div>
<div class="CENTER" id="p_20Ap1_3674">
<span class="pN">3674</span>Sumanāveḷiyattherassāpadānaṁ aṭṭhamaṁ.</div>
</html>

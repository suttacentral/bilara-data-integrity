<html>
<div class="i">7.1.4 Bilaṅgikasutta</div>
<div class="h">Brāhmaṇasaṁyutta</div>
<div class="h">Arahantavagga</div>
<div class="h">Bilaṅgikasutta</div>
<div class="q" id="p_12S1_1156"> <div class="divNumber">190.</div> <div class="p">
<span class="pN">1156</span>Ekaṁ samayaṁ bhagavā rājagahe viharati veḷuvane kalandakanivāpe. Assosi kho bilaṅgikabhāradvājo brāhmaṇo—  “bhāradvājagotto kira brāhmaṇo samaṇassa gotamassa santike agārasmā anagāriyaṁ pabbajito”ti kupito anattamano yena bhagavā tenupasaṅkami; upasaṅkamitvā tuṇhībhūto ekamantaṁ aṭṭhāsi. Atha kho bhagavā bilaṅgikassa bhāradvājassa brāhmaṇassa cetasā cetoparivitakkamaññāya bilaṅgikaṁ bhāradvājaṁ brāhmaṇaṁ gāthāya ajjhabhāsi—  </div>
</div>
<div class="q" id="p_12S1_1157"> <div class="p"> <table class="singleColumn"> <tr> <td> <div class="pN">1157</div> <div class="G">“Yo appaduṭṭhassa narassa dussati,</div> </td> </tr> <tr> <td> <div class="G">Suddhassa posassa anaṅgaṇassa;</div> </td> </tr> <tr> <td> <div class="G">Tameva bālaṁ pacceti pāpaṁ,</div> </td> </tr> <tr> <td> <div class="G">Sukhumo rajo paṭivātaṁva khitto”ti.</div> </td> </tr> </table> </div>
</div>
<div class="q" id="p_12S1_1158"> <div class="p">
<span class="pN">1158</span>Evaṁ vutte, bilaṅgikabhāradvājo brāhmaṇo bhagavantaṁ etadavoca—  “abhikkantaṁ, bho gotama…pe…  abbhaññāsi. Aññataro ca panāyasmā bhāradvājo arahataṁ ahosīti. </div>
</div>
</html>

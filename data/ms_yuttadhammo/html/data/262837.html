<html>
<div class="i"> Āsevana</div>
<div class="h">Vitakkattika</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Āsevana</div>
<div class="q" id="p_37P1_462"> <div class="divNumber">109.</div> <div class="p">
<span class="pN">462</span>Savitakkasavicāro dhammo savitakkasavicārassa dhammassa āsevanapaccayena paccayo— purimā purimā savitakkasavicārā khandhā pacchimānaṁ pacchimānaṁ savitakkasavicārānaṁ khandhānaṁ āsevanapaccayena paccayo. Anulomaṁ gotrabhussa… anulomaṁ vodānassa… gotrabhu savitakkasavicārassa maggassa… vodānaṁ savitakkasavicārassa maggassa āsevanapaccayena paccayo. (1) </div>
</div>
<div class="q" id="p_37P1_463"> <div class="p">
<span class="pN">463</span>Savitakkasavicāro dhammo avitakkavicāramattassa dhammassa āsevanapaccayena paccayo— purimā purimā savitakkasavicārā khandhā pacchimassa pacchimassa vitakkassa āsevanapaccayena paccayo. Avitakkavicāramattassa jhānassa parikammaṁ avitakkavicāramattassa jhānassa āsevanapaccayena paccayo. Gotrabhu avitakkavicāramattassa maggassa āsevanapaccayena paccayo. Vodānaṁ avitakkavicāramattassa maggassa āsevanapaccayena paccayo. (2) </div>
</div>
<div class="q" id="p_37P1_464"> <div class="p">
<span class="pN">464</span>Savitakkasavicāro dhammo avitakkaavicārassa dhammassa āsevanapaccayena paccayo— dutiyassa jhānassa parikammaṁ dutiye jhāne vicārassa āsevanapaccayena paccayo. Tatiyassa jhānassa parikammaṁ tatiyassa jhānassa…pe… catutthassa jhānassa parikammaṁ catutthassa jhānassa…pe… ākāsānañcāyatanassa parikammaṁ ākāsānañcāyatanassa…pe… viññāṇañcāyatanassa parikammaṁ viññāṇañcāyatanassa…pe… ākiñcaññāyatanassa parikammaṁ ākiñcaññāyatanassa…pe… nevasaññānāsaññāyatanassa parikammaṁ nevasaññānāsaññāyatanassa…pe… dibbassa cakkhussa parikammaṁ dibbassa cakkhussa…pe… dibbāya sotadhātuyā parikammaṁ dibbāya sotadhātuyā…pe… iddhividhañāṇassa parikammaṁ…pe… cetopariyañāṇassa parikammaṁ…pe… pubbenivāsānussatiñāṇassa parikammaṁ…pe… yathākammūpagañāṇassa parikammaṁ…pe… anāgataṁsañāṇassa parikammaṁ…pe… gotrabhu avitakkaavicārassa maggassa vicārassa ca… vodānaṁ avitakkaavicārassa maggassa vicārassa ca āsevanapaccayena paccayo. (3) </div>
</div>
<div class="q" id="p_37P1_465"> <div class="p">
<span class="pN">465</span>Savitakkasavicāro dhammo avitakkavicāramattassa ca avitakkaavicārassa ca dhammassa āsevanapaccayena paccayo— avitakkavicāramattassa jhānassa parikammaṁ avitakkavicāramattassa jhānassa vicārassa ca āsevanapaccayena paccayo. Gotrabhu avitakkavicāramattassa maggassa vicārassa ca… vodānaṁ avitakkavicāramattassa maggassa vicārassa ca āsevanapaccayena paccayo. (4) </div>
</div>
<div class="q" id="p_37P1_466"> <div class="p">
<span class="pN">466</span>Savitakkasavicāro dhammo savitakkasavicārassa ca avitakkavicāramattassa ca dhammassa āsevanapaccayena paccayo— purimā purimā savitakkasavicārā khandhā pacchimānaṁ pacchimānaṁ savitakkasavicārānaṁ khandhānaṁ vitakkassa ca āsevanapaccayena paccayo. Anulomaṁ gotrabhussa vitakkassa ca… anulomaṁ vodānassa vitakkassa ca… gotrabhu savitakkasavicārassa maggassa vitakkassa ca… vodānaṁ savitakkasavicārassa maggassa vitakkassa ca āsevanapaccayena paccayo. (5) </div>
</div>
<div class="q" id="p_37P1_467"> <div class="divNumber">110.</div> <div class="p">
<span class="pN">467</span>Avitakkavicāramatto dhammo avitakkavicāramattassa dhammassa āsevanapaccayena paccayo— purimo purimo vitakko pacchimassa pacchimassa vitakkassa āsevanapaccayena paccayo. Purimā purimā avitakkavicāramattā khandhā pacchimānaṁ pacchimānaṁ avitakkavicāramattānaṁ khandhānaṁ āsevanapaccayena paccayo. (1) </div>
</div>
<div class="q" id="p_37P1_468"> <div class="p">
<span class="pN">468</span>Avitakkavicāramatto dhammo savitakkasavicārassa dhammassa āsevanapaccayena paccayo— purimo purimo vitakko pacchimānaṁ pacchimānaṁ savitakkasavicārānaṁ khandhānaṁ āsevanapaccayena paccayo. (2) </div>
</div>
<div class="q" id="p_37P1_469"> <div class="p">
<span class="pN">469</span>Avitakkavicāramatto dhammo avitakkaavicārassa dhammassa āsevanapaccayena paccayo— purimā purimā avitakkavicāramattā khandhā pacchimassa pacchimassa vicārassa āsevanapaccayena paccayo. (3) </div>
</div>
<div class="q" id="p_37P1_470"> <div class="p">
<span class="pN">470</span>Avitakkavicāramatto dhammo avitakkavicāramattassa ca avitakkaavicārassa ca dhammassa āsevanapaccayena paccayo— purimā purimā avitakkavicāramattā khandhā pacchimānaṁ pacchimānaṁ avitakkavicāramattānaṁ khandhānaṁ vicārassa ca āsevanapaccayena paccayo. (4) </div>
</div>
<div class="q" id="p_37P1_471"> <div class="p">
<span class="pN">471</span>Avitakkavicāramatto dhammo savitakkasavicārassa ca avitakkavicāramattassa ca dhammassa āsevanapaccayena paccayo— purimo purimo vitakko pacchimānaṁ pacchimānaṁ savitakkasavicārānaṁ khandhānaṁ vitakkassa ca āsevanapaccayena paccayo. (5) </div>
</div>
<div class="q" id="p_37P1_472"> <div class="divNumber">111.</div> <div class="p">
<span class="pN">472</span>Avitakkaavicāro dhammo avitakkaavicārassa dhammassa āsevanapaccayena paccayo— purimo purimo vicāro pacchimassa pacchimassa vicārassa āsevanapaccayena paccayo. Purimā purimā avitakkaavicārā khandhā pacchimānaṁ pacchimānaṁ avitakkaavicārānaṁ khandhānaṁ āsevanapaccayena paccayo. (1) </div>
</div>
<div class="q" id="p_37P1_473"> <div class="p">
<span class="pN">473</span>Avitakkaavicāro dhammo avitakkavicāramattassa dhammassa āsevanapaccayena paccayo— purimo purimo vicāro pacchimānaṁ pacchimānaṁ avitakkavicāramattānaṁ khandhānaṁ āsevanapaccayena paccayo. (2) </div>
</div>
<div class="q" id="p_37P1_474"> <div class="p">
<span class="pN">474</span>Avitakkaavicāro dhammo avitakkavicāramattassa ca avitakkaavicārassa ca dhammassa āsevanapaccayena paccayo— purimo purimo vicāro pacchimānaṁ pacchimānaṁ avitakkavicāramattānaṁ khandhānaṁ vicārassa ca āsevanapaccayena paccayo. (3) </div>
</div>
<div class="q" id="p_37P1_475"> <div class="divNumber">112.</div> <div class="p">
<span class="pN">475</span>Avitakkavicāramatto ca avitakkaavicāro ca dhammā avitakkavicāramattassa dhammassa āsevanapaccayena paccayo— purimā purimā avitakkavicāramattā khandhā ca vicāro ca pacchimānaṁ pacchimānaṁ avitakkavicāramattānaṁ khandhānaṁ āsevanapaccayena paccayo. (1) </div>
</div>
<div class="q" id="p_37P1_476"> <div class="p">
<span class="pN">476</span>Avitakkavicāramatto ca avitakkaavicāro ca dhammā avitakkaavicārassa dhammassa āsevanapaccayena paccayo— purimā purimā avitakkavicāramattā khandhā ca vicāro ca pacchimassa pacchimassa vicārassa āsevanapaccayena paccayo. (2) </div>
</div>
<div class="q" id="p_37P1_477"> <div class="p">
<span class="pN">477</span>Avitakkavicāramatto ca avitakkaavicāro ca dhammā avitakkavicāramattassa ca avitakkaavicārassa ca dhammassa āsevanapaccayena paccayo— purimā purimā avitakkavicāramattā khandhā ca vicāro ca pacchimānaṁ pacchimānaṁ avitakkavicāramattānaṁ khandhānaṁ vicārassa ca āsevanapaccayena paccayo. (3) </div>
</div>
<div class="q" id="p_37P1_478"> <div class="divNumber">113.</div> <div class="p">
<span class="pN">478</span>Savitakkasavicāro ca avitakkavicāramatto ca dhammā savitakkasavicārassa dhammassa āsevanapaccayena paccayo— purimā purimā savitakkasavicārā khandhā ca vitakko ca pacchimānaṁ pacchimānaṁ savitakkasavicārānaṁ khandhānaṁ āsevanapaccayena paccayo. Anulomañca vitakko ca gotrabhussa… anulomañca vitakko ca vodānassa… gotrabhu ca vitakko ca savitakkasavicārassa maggassa… vodānañca vitakko ca savitakkasavicārassa maggassa āsevanapaccayena paccayo. (1) </div>
</div>
<div class="q" id="p_37P1_479"> <div class="p">
<span class="pN">479</span>Savitakkasavicāro ca avitakkavicāramatto ca dhammā avitakkavicāramattassa dhammassa āsevanapaccayena paccayo— purimā purimā savitakkasavicārā khandhā ca vitakko ca pacchimassa pacchimassa vitakkassa āsevanapaccayena paccayo. Avitakkavicāramattassa jhānassa parikammañca vitakko ca avitakkavicāramattassa jhānassa āsevanapaccayena paccayo. Gotrabhu ca vitakko ca avitakkavicāramattassa maggassa… vodānañca vitakko ca avitakkavicāramattassa maggassa āsevanapaccayena paccayo. (2) </div>
</div>
<div class="q" id="p_37P1_480"> <div class="p">
<span class="pN">480</span>Savitakkasavicāro ca avitakkavicāramatto ca dhammā avitakkaavicārassa dhammassa āsevanapaccayena paccayo— dutiyassa jhānassa parikammañca vitakko ca dutiye jhāne vicārassa āsevanapaccayena paccayo…pe… nevasaññānāsaññāyatanassa parikammañca vitakko ca…pe… dibbassa cakkhussa parikammañca vitakko ca…pe… anāgataṁsañāṇassa parikammañca vitakko ca anāgataṁsañāṇassa āsevanapaccayena paccayo. Gotrabhu ca vitakko ca avitakkaavicārassa maggassa vicārassa ca āsevanapaccayena paccayo. Vodānañca vitakko ca avitakkaavicārassa maggassa vicārassa ca āsevanapaccayena paccayo. (3) </div>
</div>
<div class="q" id="p_37P1_481"> <div class="p">
<span class="pN">481</span>Savitakkasavicāro ca avitakkavicāramatto ca dhammā avitakkavicāramattassa ca avitakkaavicārassa ca dhammassa āsevanapaccayena paccayo— avitakkavicāramattassa jhānassa parikammañca vitakko ca avitakkavicāramattassa jhānassa vicārassa ca… gotrabhu ca vitakko ca avitakkavicāramattassa maggassa vicārassa ca… vodānañca vitakko ca avitakkavicāramattassa maggassa vicārassa ca āsevanapaccayena paccayo. (4) </div>
</div>
<div class="q" id="p_37P1_482"> <div class="p">
<span class="pN">482</span>Savitakkasavicāro ca avitakkavicāramatto ca dhammā savitakkasavicārassa ca avitakkavicāramattassa ca dhammassa āsevanapaccayena paccayo— purimā purimā savitakkasavicārā khandhā ca vitakko ca pacchimānaṁ pacchimānaṁ savitakkasavicārānaṁ khandhānaṁ vitakkassa ca āsevanapaccayena paccayo. Anulomañca vitakko ca gotrabhussa vitakkassa ca… anulomañca vitakko ca vodānassa vitakkassa ca… gotrabhu ca vitakko ca savitakkasavicārassa maggassa vitakkassa ca… vodānañca vitakko ca savitakkasavicārassa maggassa vitakkassa ca āsevanapaccayena paccayo. (5) </div>
</div>
</html>

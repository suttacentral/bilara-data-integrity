<html>
<div class="i">34.3 Punnāgapupphiyattheraapadāna</div>
<div class="h">Gandhodakavagga</div>
<div class="h">Punnāgapupphiyattheraapadāna</div>
<div class="q" id="p_20Ap1_3732"> <div class="divNumber">14.</div> <div class="p"> <table class="singleColumn"> <tr> <td> <div class="pN">3732</div> <div class="G">“Kānanaṁ vanamogayha,</div> </td> </tr> <tr> <td> <div class="G">vasāmi luddako ahaṁ;</div> </td> </tr> <tr> <td> <div class="G">Punnāgaṁ pupphitaṁ disvā,</div> </td> </tr> <tr> <td> <div class="G">buddhaseṭṭhaṁ anussariṁ.</div> </td> </tr> </table> </div>
</div>
<div class="q" id="p_20Ap1_3733"> <div class="divNumber">15.</div> <div class="p"> <table class="singleColumn"> <tr> <td> <div class="pN">3733</div> <div class="G">Taṁ pupphaṁ ocinitvāna,</div> </td> </tr> <tr> <td> <div class="G">sugandhaṁ gandhitaṁ subhaṁ;</div> </td> </tr> <tr> <td> <div class="G">Thūpaṁ katvāna puline,</div> </td> </tr> <tr> <td> <div class="G">buddhassa abhiropayiṁ.</div> </td> </tr> </table> </div>
</div>
<div class="q" id="p_20Ap1_3734"> <div class="divNumber">16.</div> <div class="p"> <table class="singleColumn"> <tr> <td> <div class="pN">3734</div> <div class="G">Dvenavute ito kappe,</div> </td> </tr> <tr> <td> <div class="G">yaṁ pupphamabhipūjayiṁ;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">buddhapūjāyidaṁ phalaṁ.</div> </td> </tr> </table> </div>
</div>
<div class="q" id="p_20Ap1_3735"> <div class="divNumber">17.</div> <div class="p"> <table class="singleColumn"> <tr> <td> <div class="pN">3735</div> <div class="G">Ekamhi navute kappe,</div> </td> </tr> <tr> <td> <div class="G">eko āsiṁ tamonudo;</div> </td> </tr> <tr> <td> <div class="G">Sattaratanasampanno,</div> </td> </tr> <tr> <td> <div class="G">cakkavattī mahabbalo.</div> </td> </tr> </table> </div>
</div>
<div class="q" id="p_20Ap1_3736"> <div class="divNumber">18.</div> <div class="p"> <table class="singleColumn"> <tr> <td> <div class="pN">3736</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_3737"> <div class="p">
<span class="pN">3737</span>Itthaṁ sudaṁ āyasmā punnāgapupphiyo thero imā gāthāyo abhāsitthāti. </div>
</div>
<div class="CENTER" id="p_20Ap1_3738">
<span class="pN">3738</span>Punnāgapupphiyattherassāpadānaṁ tatiyaṁ.</div>
</html>

<html>
<div class="i"> Nahetu</div>
<div class="h">Mahantaraduka</div>
<div class="h">Ajjhattikaduka</div>
<div class="h">Paṭiccavāra</div>
<div class="h">Paccayapaccanīya</div>
<div class="h">Vibhaṅgavāra</div>
<div class="h">Nahetu</div>
<div class="q" id="p_38P2_3112"> <div class="divNumber">323.</div> <div class="p">
<span class="pN">3112</span>Ajjhattikaṁ dhammaṁ paṭicca ajjhattiko dhammo uppajjati nahetupaccayā—  ahetukapaṭisandhikkhaṇe cittaṁ paṭicca ajjhattikaṁ kaṭattārūpaṁ. (1) </div>
</div>
<div class="q" id="p_38P2_3113"> <div class="p">
<span class="pN">3113</span>Ajjhattikaṁ dhammaṁ paṭicca bāhiro dhammo uppajjati nahetupaccayā—  ahetukaṁ cittaṁ paṭicca sampayuttakā khandhā cittasamuṭṭhānañca rūpaṁ; ahetukapaṭisandhikkhaṇe cittaṁ paṭicca sampayuttakā khandhā bāhiraṁ kaṭattā ca rūpaṁ, vicikicchāsahagataṁ uddhaccasahagataṁ cittaṁ paṭicca vicikicchāsahagato uddhaccasahagato moho. (2) </div>
</div>
<div class="q" id="p_38P2_3114"> <div class="p">
<span class="pN">3114</span>Ajjhattikaṁ dhammaṁ paṭicca ajjhattiko ca bāhiro ca dhammā uppajjanti nahetupaccayā—  ahetukapaṭisandhikkhaṇe cittaṁ paṭicca sampayuttakā khandhā ajjhattikañca bāhirañca kaṭattārūpaṁ. (3) </div>
</div>
<div class="q" id="p_38P2_3115"> <div class="divNumber">324.</div> <div class="p">
<span class="pN">3115</span>Bāhiraṁ dhammaṁ paṭicca bāhiro dhammo uppajjati nahetupaccayā—  ahetukaṁ bāhiraṁ ekaṁ khandhaṁ paṭicca dve khandhā cittasamuṭṭhānañca rūpaṁ, dve khandhe…pe…  ahetukapaṭisandhikkhaṇe…pe…  (yāva asaññasattā) vicikicchāsahagate uddhaccasahagate khandhe paṭicca vicikicchāsahagato uddhaccasahagato moho. (1) </div>
</div>
<div class="q" id="p_38P2_3116"> <div class="p">
<span class="pN">3116</span>Bāhiraṁ dhammaṁ paṭicca ajjhattiko dhammo uppajjati nahetupaccayā—  ahetuke bāhire khandhe paṭicca cittaṁ; ahetukapaṭisandhikkhaṇe bāhire khandhe paṭicca cittaṁ ajjhattikaṁ kaṭattā ca rūpaṁ, ahetukapaṭisandhikkhaṇe vatthuṁ paṭicca cittaṁ. (2) </div>
</div>
<div class="q" id="p_38P2_3117"> <div class="p">
<span class="pN">3117</span>Bāhiraṁ dhammaṁ paṭicca ajjhattiko ca bāhiro ca dhammā uppajjanti nahetupaccayā—  ahetukaṁ bāhiraṁ ekaṁ khandhaṁ paṭicca dve khandhā cittañca cittasamuṭṭhānañca rūpaṁ, dve khandhe…pe…  ahetukapaṭisandhikkhaṇe bāhiraṁ ekaṁ khandhaṁ paṭicca dve khandhā cittañca ajjhattikañca bāhirañca kaṭattārūpaṁ, ahetukapaṭisandhikkhaṇe vatthuṁ paṭicca cittaṁ sampayuttakā ca khandhā. (3) </div>
</div>
<div class="q" id="p_38P2_3118"> <div class="divNumber">325.</div> <div class="p">
<span class="pN">3118</span>Ajjhattikañca bāhirañca dhammaṁ paṭicca ajjhattiko dhammo uppajjati nahetupaccayā—  ahetukapaṭisandhikkhaṇe cittañca sampayuttake ca khandhe paṭicca ajjhattikaṁ kaṭattārūpaṁ. (1) </div>
</div>
<div class="q" id="p_38P2_3119"> <div class="p">
<span class="pN">3119</span>Ajjhattikañca bāhirañca dhammaṁ paṭicca bāhiro dhammo uppajjati nahetupaccayā—  ahetukaṁ bāhiraṁ ekaṁ khandhañca cittañca paṭicca dve khandhā cittasamuṭṭhānañca rūpaṁ, dve khandhe…pe…  ahetukaṁ cittañca mahābhūte ca paṭicca cittasamuṭṭhānaṁ rūpaṁ; ahetukapaṭisandhikkhaṇe bāhiraṁ ekaṁ khandhañca cittañca paṭicca dve khandhā bāhiraṁ kaṭattā ca rūpaṁ; ahetukapaṭisandhikkhaṇe cittañca mahābhūte ca paṭicca bāhiraṁ kaṭattārūpaṁ, ahetukapaṭisandhikkhaṇe cittañca vatthuñca paṭicca bāhirā khandhā, vicikicchāsahagate uddhaccasahagate khandhe ca cittañca paṭicca vicikicchāsahagato uddhaccasahagato moho. (2) </div>
</div>
<div class="q" id="p_38P2_3120"> <div class="p">
<span class="pN">3120</span>Ajjhattikañca bāhirañca dhammaṁ paṭicca ajjhattiko ca bāhiro ca dhammā uppajjanti nahetupaccayā—  ahetukapaṭisandhikkhaṇe bāhiraṁ ekaṁ khandhañca cittañca paṭicca dve khandhā ajjhattikañca bāhirañca kaṭattārūpaṁ, dve khandhe ca…pe… . (3) </div>
</div>
</html>

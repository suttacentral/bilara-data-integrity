<html>
<div class="i"> Indriyādi</div>
<div class="h">Mahantaraduka</div>
<div class="h">Upādinnaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Indriyādi</div>
<div class="q" id="p_38P2_3491"> <div class="divNumber">461.</div> <div class="p">
<span class="pN">3491</span>Upādinno dhammo upādinnassa dhammassa indriyapaccayena paccayo— upādinnā indriyā sampayuttakānaṁ khandhānaṁ indriyapaccayena paccayo. (1) </div>
</div>
<div class="q" id="p_38P2_3492"> <div class="p">
<span class="pN">3492</span>Paṭisandhikkhaṇe upādinnā indriyā sampayuttakānaṁ khandhānaṁ kaṭattā ca rūpānaṁ indriyapaccayena paccayo; cakkhundriyaṁ cakkhuviññāṇassa…pe… kāyindriyaṁ kāyaviññāṇassa…pe…. <span class="bold">Rūpajīvitindriyaṁ</span> kaṭattārūpānaṁ indriyapaccayena paccayo. (2) </div>
</div>
<div class="q" id="p_38P2_3493"> <div class="p">
<span class="pN">3493</span>Upādinno dhammo anupādinnassa dhammassa…pe…. (Upādinnamūlake tīṇi, paṭhamasseva rūpajīvitindriyaṁ, itaresu natthi.) (3) </div>
</div>
<div class="q" id="p_38P2_3494"> <div class="p">
<span class="pN">3494</span>Anupādinno dhammo anupādinnassa dhammassa indriyapaccayena paccayo— anupādinnā indriyā sampayuttakānaṁ khandhānaṁ cittasamuṭṭhānānañca rūpānaṁ indriyapaccayena paccayo. (1) </div>
</div>
<div class="q" id="p_38P2_3495"> <div class="p">
<span class="pN">3495</span>Upādinno dhammo upādinnassa dhammassa jhānapaccayena paccayo… cattāri, maggapaccayena paccayo… cattāri, sampayuttapaccayena paccayo… dve. </div>
</div>
</html>

<html>
<div class="i">17.9 Samādapakattheraapadāna</div>
<div class="h">Supāricariyavagga</div>
<div class="h">Samādapakattheraapadāna</div>
<div class="q" id="p_20Ap1_2492"> <div class="divNumber">44.</div> <div class="p"> <table class="singleColumn"> <tr> <td> <div class="pN">2492</div> <div class="G">“Nagare bandhumatiyā,</div> </td> </tr> <tr> <td> <div class="G">mahāpūgagaṇo ahu;</div> </td> </tr> <tr> <td> <div class="G">Tesāhaṁ pavaro āsiṁ,</div> </td> </tr> <tr> <td> <div class="G">mama baddhacarā ca te.</div> </td> </tr> </table> </div>
</div>
<div class="q" id="p_20Ap1_2493"> <div class="divNumber">45.</div> <div class="p"> <table class="singleColumn"> <tr> <td> <div class="pN">2493</div> <div class="G">Sabbe te sannipātetvā,</div> </td> </tr> <tr> <td> <div class="G">puññakamme samādayiṁ;</div> </td> </tr> <tr> <td> <div class="G">Māḷaṁ kassāma saṁghassa,</div> </td> </tr> <tr> <td> <div class="G">puññakkhettaṁ anuttaraṁ.</div> </td> </tr> </table> </div>
</div>
<div class="q" id="p_20Ap1_2494"> <div class="divNumber">46.</div> <div class="p"> <table class="singleColumn"> <tr> <td> <div class="pN">2494</div> <div class="G">Sādhūti te paṭissutvā,</div> </td> </tr> <tr> <td> <div class="G">mama chandavasānugā;</div> </td> </tr> <tr> <td> <div class="G">Niṭṭhāpetvā ca taṁ māḷaṁ,</div> </td> </tr> <tr> <td> <div class="G">vipassissa adamhase.</div> </td> </tr> </table> </div>
</div>
<div class="q" id="p_20Ap1_2495"> <div class="divNumber">47.</div> <div class="p"> <table class="singleColumn"> <tr> <td> <div class="pN">2495</div> <div class="G">Ekanavutito kappe,</div> </td> </tr> <tr> <td> <div class="G">yaṁ māḷamadadiṁ tadā;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">māḷadānassidaṁ phalaṁ.</div> </td> </tr> </table> </div>
</div>
<div class="q" id="p_20Ap1_2496"> <div class="divNumber">48.</div> <div class="p"> <table class="singleColumn"> <tr> <td> <div class="pN">2496</div> <div class="G">Ekūnasattatikappe,</div> </td> </tr> <tr> <td> <div class="G">eko āsi janādhipo;</div> </td> </tr> <tr> <td> <div class="G">Ādeyyo nāma nāmena,</div> </td> </tr> <tr> <td> <div class="G">cakkavattī mahabbalo.</div> </td> </tr> </table> </div>
</div>
<div class="q" id="p_20Ap1_2497"> <div class="divNumber">49.</div> <div class="p"> <table class="singleColumn"> <tr> <td> <div class="pN">2497</div> <div class="G">Paṭisambhidā catasso,</div> </td> </tr> <tr> <td> <div class="G">…pe…</div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_2498"> <div class="p">
<span class="pN">2498</span>Itthaṁ sudaṁ āyasmā samādapako thero imā gāthāyo abhāsitthāti. </div>
</div>
<div class="CENTER" id="p_20Ap1_2499">
<span class="pN">2499</span>Samādapakattherassāpadānaṁ navamaṁ.</div>
</html>

<html>
<div class="i">2.2.4.3 Anulomapuggalokāsa</div>
<div class="h">Pavattivāra</div>
<div class="h">Nirodhavāra</div>
<div class="h">Paccuppannātītavāra</div>
<div class="h">Anulomapuggalokāsa</div>
<div class="q" id="p_33Y3_1260"> <div class="divNumber">156.</div> <div class="p">
<span class="pN">1260</span>»  Yassa yattha cakkhāyatanaṁ nirujjhati tassa tattha sotāyatanaṁ nirujjhitthāti? </div>
</div>
<div class="q" id="p_33Y3_1261"> <div class="p">
<span class="pN">1261</span>Suddhāvāse parinibbantānaṁ tesaṁ tattha cakkhāyatanaṁ nirujjhati, no ca tesaṁ tattha sotāyatanaṁ nirujjhittha. Itaresaṁ sacakkhukānaṁ cavantānaṁ tesaṁ tattha cakkhāyatanañca nirujjhati sotāyatanañca nirujjhittha. </div>
</div>
<div class="q" id="p_33Y3_1262"> <div class="p">
<span class="pN">1262</span>«  Yassa vā pana yattha sotāyatanaṁ nirujjhittha tassa tattha cakkhāyatanaṁ nirujjhatīti? </div>
</div>
<div class="q" id="p_33Y3_1263"> <div class="p">
<span class="pN">1263</span>Pañcavokāraṁ upapajjantānaṁ acakkhukānaṁ kāmāvacarā cavantānaṁ tesaṁ tattha sotāyatanaṁ nirujjhittha, no ca tesaṁ tattha cakkhāyatanaṁ nirujjhati. Sacakkhukānaṁ cavantānaṁ tesaṁ tattha sotāyatanañca nirujjhittha cakkhāyatanañca nirujjhati. </div>
</div>
<div class="q" id="p_33Y3_1264"> <div class="p">
<span class="pN">1264</span>»  Yassa yattha cakkhāyatanaṁ nirujjhati tassa tattha ghānāyatanaṁ nirujjhitthāti? </div>
</div>
<div class="q" id="p_33Y3_1265"> <div class="p">
<span class="pN">1265</span>Rūpāvacarā cavantānaṁ tesaṁ tattha cakkhāyatanaṁ nirujjhati, no ca tesaṁ tattha ghānāyatanaṁ nirujjhittha. Sacakkhukānaṁ kāmāvacarā cavantānaṁ tesaṁ tattha cakkhāyatanañca nirujjhati ghānāyatanañca nirujjhittha. </div>
</div>
<div class="q" id="p_33Y3_1266"> <div class="p">
<span class="pN">1266</span>«  Yassa vā pana yattha ghānāyatanaṁ nirujjhittha tassa tattha cakkhāyatanaṁ nirujjhatīti? </div>
</div>
<div class="q" id="p_33Y3_1267"> <div class="p">
<span class="pN">1267</span>Kāmāvacaraṁ upapajjantānaṁ acakkhukānaṁ kāmāvacarā cavantānaṁ tesaṁ tattha ghānāyatanaṁ nirujjhittha, no ca tesaṁ tattha cakkhāyatanaṁ nirujjhati. Sacakkhukānaṁ kāmāvacarā cavantānaṁ tesaṁ tattha ghānāyatanañca nirujjhittha cakkhāyatanañca nirujjhati. </div>
</div>
<div class="q" id="p_33Y3_1268"> <div class="p">
<span class="pN">1268</span>»  Yassa yattha cakkhāyatanaṁ nirujjhati tassa tattha rūpāyatanaṁ nirujjhitthāti? </div>
</div>
<div class="q" id="p_33Y3_1269"> <div class="p">
<span class="pN">1269</span>Suddhāvāse parinibbantānaṁ tesaṁ tattha cakkhāyatanaṁ nirujjhati, no ca tesaṁ tattha rūpāyatanaṁ nirujjhittha. Itaresaṁ sacakkhukānaṁ cavantānaṁ tesaṁ tattha cakkhāyatanañca nirujjhati rūpāyatanañca nirujjhittha. </div>
</div>
<div class="q" id="p_33Y3_1270"> <div class="p">
<span class="pN">1270</span>«  Yassa vā pana yattha rūpāyatanaṁ nirujjhittha tassa tattha cakkhāyatanaṁ nirujjhatīti? </div>
</div>
<div class="q" id="p_33Y3_1271"> <div class="p">
<span class="pN">1271</span>Pañcavokāraṁ upapajjantānaṁ acakkhukānaṁ kāmāvacarā cavantānaṁ asaññasattānaṁ tesaṁ tattha rūpāyatanaṁ nirujjhittha, no ca tesaṁ tattha cakkhāyatanaṁ nirujjhati. Sacakkhukānaṁ cavantānaṁ tesaṁ tattha rūpāyatanañca nirujjhittha cakkhāyatanañca nirujjhati. </div>
</div>
<div class="q" id="p_33Y3_1272"> <div class="p">
<span class="pN">1272</span>»  Yassa yattha cakkhāyatanaṁ nirujjhati tassa tattha manāyatanaṁ nirujjhitthāti? </div>
</div>
<div class="q" id="p_33Y3_1273"> <div class="p">
<span class="pN">1273</span>Suddhāvāse parinibbantānaṁ tesaṁ tattha cakkhāyatanaṁ nirujjhati, no ca tesaṁ tattha manāyatanaṁ nirujjhittha. Itaresaṁ sacakkhukānaṁ cavantānaṁ tesaṁ tattha cakkhāyatanañca nirujjhati manāyatanañca nirujjhittha. </div>
</div>
<div class="q" id="p_33Y3_1274"> <div class="p">
<span class="pN">1274</span>«  Yassa vā pana yattha manāyatanaṁ nirujjhittha tassa tattha cakkhāyatanaṁ nirujjhatīti? </div>
</div>
<div class="q" id="p_33Y3_1275"> <div class="p">
<span class="pN">1275</span>Pañcavokāraṁ upapajjantānaṁ acakkhukānaṁ kāmāvacarā cavantānaṁ arūpānaṁ tesaṁ tattha manāyatanaṁ nirujjhittha, no ca tesaṁ tattha cakkhāyatanaṁ nirujjhati. Sacakkhukānaṁ cavantānaṁ tesaṁ tattha manāyatanañca nirujjhittha cakkhāyatanañca nirujjhati. </div>
</div>
<div class="q" id="p_33Y3_1276"> <div class="p">
<span class="pN">1276</span>»  Yassa yattha cakkhāyatanaṁ nirujjhati tassa tattha dhammāyatanaṁ nirujjhitthāti? </div>
</div>
<div class="q" id="p_33Y3_1277"> <div class="p">
<span class="pN">1277</span>Suddhāvāse parinibbantānaṁ tesaṁ tattha cakkhāyatanaṁ nirujjhati, no ca tesaṁ tattha dhammāyatanaṁ nirujjhittha. Itaresaṁ sacakkhukānaṁ cavantānaṁ tesaṁ tattha cakkhāyatanañca nirujjhati dhammāyatanañca nirujjhittha. </div>
</div>
<div class="q" id="p_33Y3_1278"> <div class="p">
<span class="pN">1278</span>«  Yassa vā pana yattha dhammāyatanaṁ nirujjhittha tassa tattha cakkhāyatanaṁ nirujjhatīti? </div>
</div>
<div class="q" id="p_33Y3_1279"> <div class="p">
<span class="pN">1279</span>Sabbesaṁ upapajjantānaṁ acakkhukānaṁ cavantānaṁ tesaṁ tattha dhammāyatanaṁ nirujjhittha, no ca tesaṁ tattha cakkhāyatanaṁ nirujjhati. Sacakkhukānaṁ cavantānaṁ tesaṁ tattha dhammāyatanañca nirujjhittha cakkhāyatanañca nirujjhati. (Cakkhāyatanamūlakaṁ.) </div>
</div>
<div class="q" id="p_33Y3_1280"> <div class="divNumber">157.</div> <div class="p">
<span class="pN">1280</span>»  Yassa yattha ghānāyatanaṁ nirujjhati tassa tattha rūpāyatanaṁ nirujjhitthāti? Āmantā. </div>
</div>
<div class="q" id="p_33Y3_1281"> <div class="p">
<span class="pN">1281</span>«  Yassa vā pana yattha rūpāyatanaṁ nirujjhittha tassa tattha ghānāyatanaṁ nirujjhatīti? </div>
</div>
<div class="q" id="p_33Y3_1282"> <div class="p">
<span class="pN">1282</span>Kāmāvacaraṁ upapajjantānaṁ aghānakānaṁ kāmāvacarā cavantānaṁ rūpāvacarānaṁ tesaṁ tattha rūpāyatanaṁ nirujjhittha, no ca tesaṁ tattha ghānāyatanaṁ nirujjhati. Saghānakānaṁ cavantānaṁ tesaṁ tattha rūpāyatanañca nirujjhittha ghānāyatanañca nirujjhati. </div>
</div>
<div class="q" id="p_33Y3_1283"> <div class="p">
<span class="pN">1283</span>»  Yassa yattha ghānāyatanaṁ nirujjhati tassa tattha manāyatanaṁ nirujjhitthāti? Āmantā. </div>
</div>
<div class="q" id="p_33Y3_1284"> <div class="p">
<span class="pN">1284</span>«  Yassa vā pana yattha manāyatanaṁ nirujjhittha tassa tattha ghānāyatanaṁ nirujjhatīti? </div>
</div>
<div class="q" id="p_33Y3_1285"> <div class="p">
<span class="pN">1285</span>Kāmāvacaraṁ upapajjantānaṁ aghānakānaṁ kāmāvacarā cavantānaṁ rūpāvacarānaṁ arūpāvacarānaṁ tesaṁ tattha manāyatanaṁ nirujjhittha, no ca tesaṁ tattha ghānāyatanaṁ nirujjhati. Saghānakānaṁ cavantānaṁ tesaṁ tattha manāyatanañca nirujjhittha ghānāyatanañca nirujjhati. </div>
</div>
<div class="q" id="p_33Y3_1286"> <div class="p">
<span class="pN">1286</span>»  Yassa yattha ghānāyatanaṁ nirujjhati tassa tattha dhammāyatanaṁ nirujjhitthāti? Āmantā. </div>
</div>
<div class="q" id="p_33Y3_1287"> <div class="p">
<span class="pN">1287</span>«  Yassa vā pana yattha dhammāyatanaṁ nirujjhittha tassa tattha ghānāyatanaṁ nirujjhatīti? </div>
</div>
<div class="q" id="p_33Y3_1288"> <div class="p">
<span class="pN">1288</span>Sabbesaṁ upapajjantānaṁ aghānakānaṁ cavantānaṁ tesaṁ tattha dhammāyatanaṁ nirujjhittha, no ca tesaṁ tattha ghānāyatanaṁ nirujjhati. Saghānakānaṁ cavantānaṁ tesaṁ tattha dhammāyatanañca nirujjhittha ghānāyatanañca nirujjhati. (Ghānāyatanamūlakaṁ.) </div>
</div>
<div class="q" id="p_33Y3_1289"> <div class="divNumber">158.</div> <div class="p">
<span class="pN">1289</span>»  Yassa yattha rūpāyatanaṁ nirujjhati tassa tattha manāyatanaṁ nirujjhitthāti? </div>
</div>
<div class="q" id="p_33Y3_1290"> <div class="p">
<span class="pN">1290</span>Suddhāvāse parinibbantānaṁ asaññasattā cavantānaṁ tesaṁ tattha rūpāyatanaṁ nirujjhati, no ca tesaṁ tattha manāyatanaṁ nirujjhittha. Itaresaṁ pañcavokārā cavantānaṁ tesaṁ tattha rūpāyatanañca nirujjhati manāyatanañca nirujjhittha. </div>
</div>
<div class="q" id="p_33Y3_1291"> <div class="p">
<span class="pN">1291</span>«  Yassa vā pana yattha manāyatanaṁ nirujjhittha tassa tattha rūpāyatanaṁ nirujjhatīti? </div>
</div>
<div class="q" id="p_33Y3_1292"> <div class="p">
<span class="pN">1292</span>Pañcavokāraṁ upapajjantānaṁ arūpānaṁ tesaṁ tattha manāyatanaṁ nirujjhittha, no ca tesaṁ tattha rūpāyatanaṁ nirujjhati. Pañcavokārā cavantānaṁ tesaṁ tattha manāyatanañca nirujjhittha rūpāyatanañca nirujjhati. </div>
</div>
<div class="q" id="p_33Y3_1293"> <div class="p">
<span class="pN">1293</span>»  Yassa yattha rūpāyatanaṁ nirujjhati tassa tattha dhammāyatanaṁ nirujjhitthāti? </div>
</div>
<div class="q" id="p_33Y3_1294"> <div class="p">
<span class="pN">1294</span>Suddhāvāse parinibbantānaṁ tesaṁ tattha rūpāyatanaṁ nirujjhati, no ca tesaṁ tattha dhammāyatanaṁ nirujjhittha. Itaresaṁ sarūpakānaṁ cavantānaṁ tesaṁ tattha rūpāyatanañca nirujjhati dhammāyatanañca nirujjhittha. </div>
</div>
<div class="q" id="p_33Y3_1295"> <div class="p">
<span class="pN">1295</span>«  Yassa vā pana yattha dhammāyatanaṁ nirujjhittha tassa tattha rūpāyatanaṁ nirujjhatīti? </div>
</div>
<div class="q" id="p_33Y3_1296"> <div class="p">
<span class="pN">1296</span>Sabbesaṁ upapajjantānaṁ arūpakānaṁ cavantānaṁ tesaṁ tattha dhammāyatanaṁ nirujjhittha, no ca tesaṁ tattha rūpāyatanaṁ nirujjhati. Sarūpakānaṁ cavantānaṁ tesaṁ tattha dhammāyatanañca nirujjhittha rūpāyatanañca nirujjhati. (Rūpāyatanamūlakaṁ.) </div>
</div>
<div class="q" id="p_33Y3_1297"> <div class="divNumber">159.</div> <div class="p">
<span class="pN">1297</span>»  Yassa yattha manāyatanaṁ nirujjhati tassa tattha dhammāyatanaṁ nirujjhitthāti? </div>
</div>
<div class="q" id="p_33Y3_1298"> <div class="p">
<span class="pN">1298</span>Suddhāvāse parinibbantānaṁ tesaṁ tattha manāyatanaṁ nirujjhati, no ca tesaṁ tattha dhammāyatanaṁ nirujjhittha. Itaresaṁ sacittakānaṁ cavantānaṁ tesaṁ tattha manāyatanañca nirujjhati dhammāyatanañca nirujjhittha. </div>
</div>
<div class="q" id="p_33Y3_1299"> <div class="p">
<span class="pN">1299</span>«  Yassa vā pana yattha dhammāyatanaṁ nirujjhittha tassa tattha manāyatanaṁ nirujjhatīti? </div>
</div>
<div class="q" id="p_33Y3_1300"> <div class="p">
<span class="pN">1300</span>Sabbesaṁ upapajjantānaṁ acittakānaṁ cavantānaṁ tesaṁ tattha dhammāyatanaṁ nirujjhittha, no ca tesaṁ tattha manāyatanaṁ nirujjhati. Sacittakānaṁ cavantānaṁ tesaṁ tattha dhammāyatanañca nirujjhittha manāyatanañca nirujjhati. </div>
</div>
</html>

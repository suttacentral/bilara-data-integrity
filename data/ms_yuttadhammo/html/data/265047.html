<html>
<div class="i"> Vippayutta</div>
<div class="h">Ganthagocchaka</div>
<div class="h">Ganthasampayuttaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Vippayutta</div>
<div class="q" id="p_38P2_1813"> <div class="divNumber">91.</div> <div class="p">
<span class="pN">1813</span>Ganthasampayutto dhammo ganthavippayuttassa dhammassa vippayuttapaccayena paccayo—  sahajātaṁ, pacchājātaṁ. (Saṁkhittaṁ, vibhajitabbaṁ.) (1) </div>
</div>
<div class="q" id="p_38P2_1814"> <div class="p">
<span class="pN">1814</span>Ganthavippayutto dhammo ganthavippayuttassa dhammassa vippayuttapaccayena paccayo—  sahajātaṁ, purejātaṁ, pacchājātaṁ. (Saṁkhittaṁ.) (1) </div>
</div>
<div class="q" id="p_38P2_1815"> <div class="p">
<span class="pN">1815</span>Ganthavippayutto dhammo ganthasampayuttassa dhammassa vippayuttapaccayena paccayo. <span class="bold">Purejātaṁ</span>—  vatthu ganthasampayuttakānaṁ khandhānaṁ vippayuttapaccayena paccayo. (2) </div>
</div>
<div class="q" id="p_38P2_1816"> <div class="p">
<span class="pN">1816</span>Ganthavippayutto dhammo ganthasampayuttassa ca ganthavippayuttassa ca dhammassa vippayuttapaccayena paccayo. <span class="bold">Purejātaṁ</span>—  vatthu diṭṭhigatavippayuttalobhasahagatānaṁ khandhānaṁ lobhassa ca domanassasahagatānaṁ khandhānaṁ paṭighassa ca vippayuttapaccayena paccayo. (3) </div>
</div>
<div class="q" id="p_38P2_1817"> <div class="divNumber">92.</div> <div class="p">
<span class="pN">1817</span>Ganthasampayutto ca ganthavippayutto ca dhammā ganthavippayuttassa dhammassa vippayuttapaccayena paccayo—  sahajātaṁ, pacchājātaṁ. <span class="bold">Sahajātā</span>—  diṭṭhigatavippayuttalobhasahagatā khandhā ca lobho ca cittasamuṭṭhānānaṁ rūpānaṁ vippayuttapaccayena paccayo; domanassasahagatā khandhā ca paṭighañca cittasamuṭṭhānānaṁ rūpānaṁ vippayuttapaccayena paccayo. <span class="bold">Pacchājātā</span>—  diṭṭhigatavippayuttalobhasahagatā khandhā ca lobho ca domanassasahagatā khandhā ca paṭighañca purejātassa imassa kāyassa vippayuttapaccayena paccayo. (1) </div>
</div>
</html>

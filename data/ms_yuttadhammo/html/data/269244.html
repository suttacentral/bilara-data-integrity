<html>
<div class="i">5.1.1 Maṇikuṇḍalajātaka</div>
<div class="h">Pañcakanipāta</div>
<div class="h">Maṇikuṇḍalavagga</div>
<div class="h">Maṇikuṇḍalajātaka</div>
<div class="q" id="p_22J_1146"> <div class="divNumber">1.</div> <div class="p"> <table class="singleColumn"> <tr> <td> <div class="pN">1146</div> <div class="G">“Jīno rathassaṁ maṇikuṇḍale ca,</div> </td> </tr> <tr> <td> <div class="G">Putte ca dāre ca tatheva jīno;</div> </td> </tr> <tr> <td> <div class="G">Sabbesu bhogesu asesakesu,</div> </td> </tr> <tr> <td> <div class="G">Kasmā na santappasi sokakāle”.</div> </td> </tr> </table> </div>
</div>
<div class="q" id="p_22J_1147"> <div class="divNumber">2.</div> <div class="p"> <table class="singleColumn"> <tr> <td> <div class="pN">1147</div> <div class="G">“Pubbeva maccaṁ vijahanti bhogā,</div> </td> </tr> <tr> <td> <div class="G">Macco vā te pubbataraṁ jahāti;</div> </td> </tr> <tr> <td> <div class="G">Asassatā bhogino kāmakāmi,</div> </td> </tr> <tr> <td> <div class="G">Tasmā na socāmahaṁ sokakāle.</div> </td> </tr> </table> </div>
</div>
<div class="q" id="p_22J_1148"> <div class="divNumber">3.</div> <div class="p"> <table class="singleColumn"> <tr> <td> <div class="pN">1148</div> <div class="G">Udeti āpūrati veti cando,</div> </td> </tr> <tr> <td> <div class="G">Atthaṁ tapetvāna paleti sūriyo;</div> </td> </tr> <tr> <td> <div class="G">Viditā mayā sattuka lokadhammā,</div> </td> </tr> <tr> <td> <div class="G">Tasmā na socāmahaṁ sokakāle”.</div> </td> </tr> </table> </div>
</div>
<div class="q" id="p_22J_1149"> <div class="divNumber">4.</div> <div class="p"> <table class="singleColumn"> <tr> <td> <div class="pN">1149</div> <div class="G">“Alaso gihī kāmabhogī na sādhu,</div> </td> </tr> <tr> <td> <div class="G">Asaññato pabbajito na sādhu;</div> </td> </tr> <tr> <td> <div class="G">Rājā na sādhu anisammakārī,</div> </td> </tr> <tr> <td> <div class="G">Yo paṇḍito kodhano taṁ na sādhu.</div> </td> </tr> </table> </div>
</div>
<div class="q" id="p_22J_1150"> <div class="divNumber">5.</div> <div class="p"> <table class="singleColumn"> <tr> <td> <div class="pN">1150</div> <div class="G">Nisamma khattiyo kayirā,</div> </td> </tr> <tr> <td> <div class="G">nānisamma disampati;</div> </td> </tr> <tr> <td> <div class="G">Nisammakārino rāja,</div> </td> </tr> <tr> <td> <div class="G">yaso kitti ca vaḍḍhatī”ti.</div> </td> </tr> </table> </div>
</div>
<div class="CENTER" id="p_22J_1151">
<span class="pN">1151</span>Maṇikuṇḍalajātakaṁ paṭhamaṁ.</div>
</html>

<html>
<div class="i">2.1.9 Morajātaka</div>
<div class="h">Dukanipāta</div>
<div class="h">Daḷhavagga</div>
<div class="h">Morajātaka</div>
<div class="q" id="p_22J_364"> <div class="divNumber">17.</div> <div class="p"> <table class="singleColumn"> <tr> <td> <div class="pN">364</div> <div class="G">“Udetayañ cakkhumā ekarājā,</div> </td> </tr> <tr> <td> <div class="G">Harissavaṇṇo pathavippabhāso;</div> </td> </tr> <tr> <td> <div class="G">Taṁ taṁ namassāmi harissavaṇṇaṁ pathavippabhāsaṁ,</div> </td> </tr> <tr> <td> <div class="G">Tayājja guttā viharemu divasaṁ.</div> </td> </tr> </table> </div>
</div>
<div class="q" id="p_22J_365"> <div class="p"> <table class="singleColumn"> <tr> <td> <div class="pN">365</div> <div class="G">Ye brāhmaṇā vedagū sabbadhamme,</div> </td> </tr> <tr> <td> <div class="G">Te me namo te ca maṁ pālayantu;</div> </td> </tr> <tr> <td> <div class="G">Namatthu buddhānaṁ namatthu bodhiyā,</div> </td> </tr> <tr> <td> <div class="G">Namo vimuttānaṁ namo vimuttiyā;</div> </td> </tr> <tr> <td> <div class="G">Imaṁ so parittaṁ katvā,</div> </td> </tr> <tr> <td> <div class="G">Moro carati esanā.</div> </td> </tr> </table> </div>
</div>
<div class="q" id="p_22J_366"> <div class="divNumber">18.</div> <div class="p"> <table class="singleColumn"> <tr> <td> <div class="pN">366</div> <div class="G">Apetayaṁ cakkhumā ekarājā,</div> </td> </tr> <tr> <td> <div class="G">Harissavaṇṇo pathavippabhāso;</div> </td> </tr> <tr> <td> <div class="G">Taṁ taṁ namassāmi harissavaṇṇaṁ pathavippabhāsaṁ,</div> </td> </tr> <tr> <td> <div class="G">Tayājja guttā viharemu rattiṁ.</div> </td> </tr> </table> </div>
</div>
<div class="q" id="p_22J_367"> <div class="p"> <table class="singleColumn"> <tr> <td> <div class="pN">367</div> <div class="G">Ye brāhmaṇā vedagū sabbadhamme,</div> </td> </tr> <tr> <td> <div class="G">Te me namo te ca maṁ pālayantu;</div> </td> </tr> <tr> <td> <div class="G">Namatthu buddhānaṁ namatthu bodhiyā,</div> </td> </tr> <tr> <td> <div class="G">Namo vimuttānaṁ namo vimuttiyā;</div> </td> </tr> <tr> <td> <div class="G">Imaṁ so parittaṁ katvā,</div> </td> </tr> <tr> <td> <div class="G">Moro vāsamakappayī”ti.</div> </td> </tr> </table> </div>
</div>
<div class="CENTER" id="p_22J_368">
<span class="pN">368</span>Morajātakaṁ navamaṁ.</div>
</html>

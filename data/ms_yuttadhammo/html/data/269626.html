<html>
<div class="i">3.1.16 Nānādhammānaṁekakiccaabhinipphādanapañha</div>
<div class="h">Milindapañha</div>
<div class="h">Mahāvagga</div>
<div class="h">Nānādhammānaṁekakiccaabhinipphādanapañha</div>
<div class="q" id="p_28Mi_172"> <div class="divNumber">39.</div> <div class="p">
<span class="pN">172</span>Rājā āha— “bhante nāgasena, ime dhammā nānā santā ekaṁ atthaṁ abhinipphādentī”ti? “Āma, mahārāja, ime dhammā nānā santā ekaṁ atthaṁ abhinipphādenti, kilese hanantī”ti. </div>
</div>
<div class="q" id="p_28Mi_173"> <div class="p">
<span class="pN">173</span>“Kathaṁ, bhante, ime dhammā nānā santā ekaṁ atthaṁ abhinipphādenti, kilese hananti? Opammaṁ karohī”ti. “Yathā, mahārāja, senā nānā santā hatthī ca assā ca rathā ca pattī ca ekaṁ atthaṁ abhinipphādenti, saṅgāme parasenaṁ abhivijinanti; evameva kho, mahārāja, ime dhammā nānā santā ekaṁ atthaṁ abhinipphādenti, kilese hanantī”ti. </div>
</div>
<div class="q" id="p_28Mi_174"> <div class="p">
<span class="pN">174</span>“Kallosi, bhante nāgasenā”ti. </div>
</div>
<div class="CENTER" id="p_28Mi_175">
<span class="pN">175</span>Nānādhammānaṁ ekakiccaabhinipphādanapañho soḷasamo.</div>
<div class="ENDH3" id="p_28Mi_176">
<span class="pN">176</span>Mahāvaggo paṭhamo.</div>
<div class="CENTER" id="p_28Mi_177">
<span class="pN">177</span>Imasmiṁ vagge soḷasa pañhā.</div>
</html>

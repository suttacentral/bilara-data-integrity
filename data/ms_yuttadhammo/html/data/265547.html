<html>
<div class="i"> Ārammaṇa</div>
<div class="h">Kilesagocchaka</div>
<div class="h">Kilesasaṁkilesikaduka</div>
<div class="h">Pañhāvāra</div>
<div class="h">Paccayānulomādi</div>
<div class="h">Vibhaṅgavāra</div>
<div class="h">Ārammaṇa</div>
<div class="q" id="p_38P2_4009"> <div class="divNumber">76.</div> <div class="p">
<span class="pN">4009</span>Kileso ceva saṁkilesiko ca dhammo kilesassa ceva saṁkilesikassa ca dhammassa ārammaṇapaccayena paccayo— kilese ārabbha kilesā uppajjanti. (Mūlaṁ kātabbaṁ.) Kilese ārabbha saṁkilesikā ceva no ca kilesā khandhā uppajjanti. (Mūlaṁ kātabbaṁ.) Kilese ārabbha kilesā ca sampayuttakā ca khandhā uppajjanti. (3) </div>
</div>
<div class="q" id="p_38P2_4010"> <div class="divNumber">77.</div> <div class="p">
<span class="pN">4010</span>Saṁkilesiko ceva no ca kileso dhammo saṁkilesikassa ceva no ca kilesassa dhammassa ārammaṇapaccayena paccayo— dānaṁ…pe… sīlaṁ…pe… uposathakammaṁ…pe… pubbe suciṇṇāni…pe… jhānā vuṭṭhahitvā jhānaṁ paccavekkhati, assādeti abhinandati, taṁ ārabbha rāgo uppajjati…pe… uddhaccaṁ uppajjati, jhāne parihīne vippaṭisārissa domanassaṁ uppajjati; ariyā gotrabhuṁ paccavekkhanti, vodānaṁ paccavekkhanti, cakkhuṁ…pe… vatthuṁ saṁkilesike ceva no ca kilese khandhe aniccato…pe… domanassaṁ uppajjati; dibbena cakkhunā rūpaṁ passati…pe… āvajjanāya ārammaṇapaccayena paccayo. (Itare dve kilesadukasadisā, ghaṭanārammaṇāpi kilesadukasadisā.) </div>
</div>
</html>

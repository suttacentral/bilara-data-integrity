<html>
<div class="i">2.3.1.4 Upādinnattika</div>
<div class="h">Niddesa</div>
<div class="h">Nikkhepakaṇḍa</div>
<div class="h">Tikanikkhepa</div>
<div class="h">Upādinnattika</div>
<div class="q" id="p_29Dhs_1659"> <div class="divNumber">994.</div> <div class="p">
<span class="pN">1659</span>Katame dhammā upādinnupādāniyā? Sāsavā kusalākusalānaṁ dhammānaṁ vipākā kāmāvacarā, rūpāvacarā, arūpāvacarā; vedanākkhandho…pe…  viññāṇakkhandho; yañca rūpaṁ kammassa katattā—  ime dhammā upādinnupādāniyā. </div>
</div>
<div class="q" id="p_29Dhs_1660"> <div class="divNumber">995.</div> <div class="p">
<span class="pN">1660</span>Katame dhammā anupādinnupādāniyā? Sāsavā kusalākusalā dhammā kāmāvacarā, rūpāvacarā, arūpāvacarā; vedanākkhandho…pe…  viññāṇakkhandho; ye ca dhammā kiriyā neva kusalā nākusalā na ca kammavipākā; yañca rūpaṁ na kammassa katattā—  ime dhammā anupādinnupādāniyā. </div>
</div>
<div class="q" id="p_29Dhs_1661"> <div class="divNumber">996.</div> <div class="p">
<span class="pN">1661</span>Katame dhammā anupādinnaanupādāniyā? Apariyāpannā maggā ca, maggaphalāni ca, asaṅkhatā ca dhātu—  ime dhammā anupādinnaanupādāniyā. </div>
</div>
</html>

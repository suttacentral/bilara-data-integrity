<html>
<div class="i">2.2.3.1 Anulomapuggala</div>
<div class="h">Pavattivāra</div>
<div class="h">Nirodhavāra</div>
<div class="h">Anāgatavāra</div>
<div class="h">Anulomapuggala</div>
<div class="q" id="p_35Y9_541"> <div class="divNumber">123.</div> <div class="p">
<span class="pN">541</span>»  Yassa kusalā dhammā nirujjhissanti tassa akusalā dhammā nirujjhissantīti? </div>
</div>
<div class="q" id="p_35Y9_542"> <div class="p">
<span class="pN">542</span>Aggamaggassa uppādakkhaṇe yassa cittassa anantarā aggamaggaṁ paṭilabhissanti tesaṁ kusalā dhammā nirujjhissanti, no ca tesaṁ akusalā dhammā nirujjhissanti. Itaresaṁ tesaṁ kusalā ca dhammā nirujjhissanti akusalā ca dhammā nirujjhissanti. </div>
</div>
<div class="q" id="p_35Y9_543"> <div class="p">
<span class="pN">543</span>«  Yassa vā pana akusalā dhammā nirujjhissanti tassa kusalā dhammā nirujjhissantīti? Āmantā. </div>
</div>
<div class="q" id="p_35Y9_544"> <div class="p">
<span class="pN">544</span>»  Yassa kusalā dhammā nirujjhissanti tassa abyākatā dhammā nirujjhissantīti? Āmantā. </div>
</div>
<div class="q" id="p_35Y9_545"> <div class="p">
<span class="pN">545</span>«  Yassa vā pana abyākatā dhammā nirujjhissanti tassa kusalā dhammā nirujjhissantīti? </div>
</div>
<div class="q" id="p_35Y9_546"> <div class="p">
<span class="pN">546</span>Aggamaggassa bhaṅgakkhaṇe arahantānaṁ tesaṁ abyākatā dhammā nirujjhissanti, no ca tesaṁ kusalā dhammā nirujjhissanti. Itaresaṁ tesaṁ abyākatā ca dhammā nirujjhissanti kusalā ca dhammā nirujjhissanti. </div>
</div>
<div class="q" id="p_35Y9_547"> <div class="divNumber">124.</div> <div class="p">
<span class="pN">547</span>»  Yassa akusalā dhammā nirujjhissanti tassa abyākatā dhammā nirujjhissantīti? Āmantā. </div>
</div>
<div class="q" id="p_35Y9_548"> <div class="p">
<span class="pN">548</span>«  Yassa vā pana abyākatā dhammā nirujjhissanti tassa akusalā dhammā nirujjhissantīti? </div>
</div>
<div class="q" id="p_35Y9_549"> <div class="p">
<span class="pN">549</span>Aggamaggasamaṅgīnaṁ arahantānaṁ yassa cittassa anantarā aggamaggaṁ paṭilabhissanti tesaṁ abyākatā dhammā nirujjhissanti, no ca tesaṁ akusalā dhammā nirujjhissanti. Itaresaṁ tesaṁ abyākatā ca dhammā nirujjhissanti akusalā ca dhammā nirujjhissanti. </div>
</div>
</html>

<html>
<div class="i">7.1.2 Avitakkasutta</div>
<div class="h">Sāriputtasaṁyutta</div>
<div class="h">Sāriputtavagga</div>
<div class="h">Avitakkasutta</div>
<div class="q" id="p_13S3_1121"> <div class="divNumber">333.</div> <div class="p">
<span class="pN">1121</span>Sāvatthinidānaṁ. Addasā kho āyasmā ānando…pe… āyasmantaṁ sāriputtaṁ etadavoca— “vippasannāni kho te, āvuso sāriputta, indriyāni; parisuddho mukhavaṇṇo pariyodāto. Katamenāyasmā sāriputto ajja vihārena vihāsī”ti? </div>
</div>
<div class="q" id="p_13S3_1122"> <div class="p">
<span class="pN">1122</span>“Idhāhaṁ, āvuso, vitakkavicārānaṁ vūpasamā ajjhattaṁ sampasādanaṁ cetaso ekodibhāvaṁ avitakkaṁ avicāraṁ samādhijaṁ pītisukhaṁ dutiyaṁ jhānaṁ upasampajja viharāmi. Tassa mayhaṁ, āvuso, na evaṁ hoti— ‘ahaṁ dutiyaṁ jhānaṁ samāpajjāmī’ti vā ‘ahaṁ dutiyaṁ jhānaṁ samāpanno’ti vā ‘ahaṁ dutiyā jhānā vuṭṭhito’ti vā”ti. Tathā hi panāyasmato sāriputtassa dīgharattaṁ ahaṅkāramamaṅkāramānānusayā susamūhatā. Tasmā āyasmato sāriputtassa na evaṁ hoti— “‘ahaṁ dutiyaṁ jhānaṁ samāpajjāmī’ti vā ‘ahaṁ dutiyaṁ jhānaṁ samāpanno’ti vā ‘ahaṁ dutiyā jhānā vuṭṭhito’ti vā”ti. </div>
</div>
<div class="CENTER" id="p_13S3_1123">
<span class="pN">1123</span>Dutiyaṁ.</div>
</html>

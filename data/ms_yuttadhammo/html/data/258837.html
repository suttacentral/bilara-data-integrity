<html>
<div class="i">2.5.4 Paṭilomapuggala</div>
<div class="h">Mahāvāra</div>
<div class="h">Pahīnavāra</div>
<div class="h">Paṭilomapuggala</div>
<div class="q" id="p_34Y7_2038"> <div class="divNumber">297.</div> <div class="p">
<span class="pN">2038</span>»  Yassa kāmarāgānusayo appahīno tassa paṭighānusayo appahīnoti? Āmantā. </div>
</div>
<div class="q" id="p_34Y7_2039"> <div class="p">
<span class="pN">2039</span>«  Yassa vā pana paṭighānusayo appahīno tassa kāmarāgānusayo appahīnoti? Āmantā. </div>
</div>
<div class="q" id="p_34Y7_2040"> <div class="p">
<span class="pN">2040</span>»  Yassa kāmarāgānusayo appahīno tassa mānānusayo appahīnoti? Āmantā. </div>
</div>
<div class="q" id="p_34Y7_2041"> <div class="p">
<span class="pN">2041</span>«  Yassa vā pana mānānusayo appahīno tassa kāmarāgānusayo appahīnoti? </div>
</div>
<div class="q" id="p_34Y7_2042"> <div class="p">
<span class="pN">2042</span>Anāgāmissa mānānusayo appahīno, no ca tassa kāmarāgānusayo appahīno. Tiṇṇaṁ puggalānaṁ mānānusayo ca appahīno kāmarāgānusayo ca appahīno. </div>
</div>
<div class="q" id="p_34Y7_2043"> <div class="p">
<span class="pN">2043</span>»  Yassa kāmarāgānusayo appahīno tassa diṭṭhānusayo…pe…  vicikicchānusayo appahīnoti? </div>
</div>
<div class="q" id="p_34Y7_2044"> <div class="p">
<span class="pN">2044</span>Dvinnaṁ puggalānaṁ kāmarāgānusayo appahīno, no ca tesaṁ vicikicchānusayo appahīno. Puthujjanassa kāmarāgānusayo ca appahīno vicikicchānusayo ca appahīno. </div>
</div>
<div class="q" id="p_34Y7_2045"> <div class="p">
<span class="pN">2045</span>«  Yassa vā pana vicikicchānusayo appahīno tassa kāmarāgānusayo appahīnoti? Āmantā. </div>
</div>
<div class="q" id="p_34Y7_2046"> <div class="p">
<span class="pN">2046</span>»  Yassa kāmarāgānusayo appahīno tassa bhavarāgānusayo…pe…  avijjānusayo appahīnoti? Āmantā. </div>
</div>
<div class="q" id="p_34Y7_2047"> <div class="p">
<span class="pN">2047</span>«  Yassa vā pana avijjānusayo appahīno tassa kāmarāgānusayo appahīnoti? </div>
</div>
<div class="q" id="p_34Y7_2048"> <div class="p">
<span class="pN">2048</span>Anāgāmissa avijjānusayo appahīno, no ca tassa kāmarāgānusayo appahīno. Tiṇṇaṁ puggalānaṁ avijjānusayo ca appahīno kāmarāgānusayo ca appahīno. </div>
</div>
<div class="q" id="p_34Y7_2049"> <div class="divNumber">298.</div> <div class="p">
<span class="pN">2049</span>»  Yassa paṭighānusayo appahīno tassa mānānusayo appahīnoti? Āmantā. </div>
</div>
<div class="q" id="p_34Y7_2050"> <div class="p">
<span class="pN">2050</span>«  Yassa vā pana mānānusayo appahīno tassa paṭighānusayo appahīnoti? </div>
</div>
<div class="q" id="p_34Y7_2051"> <div class="p">
<span class="pN">2051</span>Anāgāmissa mānānusayo appahīno, no ca tassa paṭighānusayo appahīno. Tiṇṇaṁ puggalānaṁ mānānusayo ca appahīno paṭighānusayo ca appahīno. </div>
</div>
<div class="q" id="p_34Y7_2052"> <div class="p">
<span class="pN">2052</span>»  Yassa paṭighānusayo appahīno tassa diṭṭhānusayo…pe…  vicikicchānusayo appahīnoti? </div>
</div>
<div class="q" id="p_34Y7_2053"> <div class="p">
<span class="pN">2053</span>Dvinnaṁ puggalānaṁ paṭighānusayo appahīno, no ca tesaṁ vicikicchānusayo appahīno. Puthujjanassa paṭighānusayo ca appahīno vicikicchānusayo ca appahīno. </div>
</div>
<div class="q" id="p_34Y7_2054"> <div class="p">
<span class="pN">2054</span>«  Yassa vā pana vicikicchānusayo appahīno tassa paṭighānusayo appahīnoti? Āmantā. </div>
</div>
<div class="q" id="p_34Y7_2055"> <div class="p">
<span class="pN">2055</span>»  Yassa paṭighānusayo appahīno tassa bhavarāgānusayo…pe…  avijjānusayo appahīnoti? Āmantā. </div>
</div>
<div class="q" id="p_34Y7_2056"> <div class="p">
<span class="pN">2056</span>«  Yassa vā pana avijjānusayo appahīno tassa paṭighānusayo appahīnoti? </div>
</div>
<div class="q" id="p_34Y7_2057"> <div class="p">
<span class="pN">2057</span>Anāgāmissa avijjānusayo appahīno, no ca tassa paṭighānusayo appahīno. Tiṇṇaṁ puggalānaṁ avijjānusayo ca appahīno paṭighānusayo ca appahīno. </div>
</div>
<div class="q" id="p_34Y7_2058"> <div class="divNumber">299.</div> <div class="p">
<span class="pN">2058</span>»  Yassa mānānusayo appahīno tassa diṭṭhānusayo…pe…  vicikicchānusayo appahīnoti? </div>
</div>
<div class="q" id="p_34Y7_2059"> <div class="p">
<span class="pN">2059</span>Tiṇṇaṁ puggalānaṁ mānānusayo appahīno, no ca tesaṁ vicikicchānusayo appahīno. Puthujjanassa mānānusayo ca appahīno vicikicchānusayo ca appahīno. </div>
</div>
<div class="q" id="p_34Y7_2060"> <div class="p">
<span class="pN">2060</span>«  Yassa vā pana vicikicchānusayo appahīno tassa mānānusayo appahīnoti? Āmantā. </div>
</div>
<div class="q" id="p_34Y7_2061"> <div class="p">
<span class="pN">2061</span>»  Yassa mānānusayo appahīno tassa bhavarāgānusayo…pe…  avijjānusayo appahīnoti? Āmantā. </div>
</div>
<div class="q" id="p_34Y7_2062"> <div class="p">
<span class="pN">2062</span>«  Yassa vā pana avijjānusayo appahīno tassa mānānusayo appahīnoti? Āmantā. </div>
</div>
<div class="q" id="p_34Y7_2063"> <div class="divNumber">300.</div> <div class="p">
<span class="pN">2063</span>»  Yassa diṭṭhānusayo appahīno tassa vicikicchānusayo appahīnoti? Āmantā. </div>
</div>
<div class="q" id="p_34Y7_2064"> <div class="p">
<span class="pN">2064</span>«  Yassa vā pana vicikicchānusayo appahīno tassa diṭṭhānusayo appahīnoti? Āmantā…pe… . </div>
</div>
<div class="q" id="p_34Y7_2065"> <div class="divNumber">301.</div> <div class="p">
<span class="pN">2065</span>»  Yassa vicikicchānusayo appahīno tassa bhavarāgānusayo…pe…  avijjānusayo appahīnoti? Āmantā. </div>
</div>
<div class="q" id="p_34Y7_2066"> <div class="p">
<span class="pN">2066</span>«  Yassa vā pana avijjānusayo appahīno tassa vicikicchānusayo appahīnoti? </div>
</div>
<div class="q" id="p_34Y7_2067"> <div class="p">
<span class="pN">2067</span>Tiṇṇaṁ puggalānaṁ avijjānusayo appahīno, no ca tesaṁ vicikicchānusayo appahīno. Puthujjanassa avijjānusayo ca appahīno vicikicchānusayo ca appahīno. </div>
</div>
<div class="q" id="p_34Y7_2068"> <div class="divNumber">302.</div> <div class="p">
<span class="pN">2068</span>»  Yassa bhavarāgānusayo appahīno tassa avijjānusayo appahīnoti? Āmantā. </div>
</div>
<div class="q" id="p_34Y7_2069"> <div class="p">
<span class="pN">2069</span>«  Yassa vā pana avijjānusayo appahīno tassa bhavarāgānusayo appahīnoti? Āmantā. (Ekamūlakaṁ.) </div>
</div>
<div class="q" id="p_34Y7_2070"> <div class="divNumber">303.</div> <div class="p">
<span class="pN">2070</span>»  Yassa kāmarāgānusayo ca paṭighānusayo ca appahīnā tassa mānānusayo appahīnoti? Āmantā. </div>
</div>
<div class="q" id="p_34Y7_2071"> <div class="p">
<span class="pN">2071</span>«  Yassa vā pana mānānusayo appahīno tassa kāmarāgānusayo ca paṭighānusayo ca appahīnāti? </div>
</div>
<div class="q" id="p_34Y7_2072"> <div class="p">
<span class="pN">2072</span>Anāgāmissa mānānusayo appahīno, no ca tassa kāmarāgānusayo ca paṭighānusayo ca appahīnā. Tiṇṇaṁ puggalānaṁ mānānusayo ca appahīno kāmarāgānusayo ca paṭighānusayo ca appahīnā. </div>
</div>
<div class="q" id="p_34Y7_2073"> <div class="p">
<span class="pN">2073</span>»  Yassa kāmarāgānusayo ca paṭighānusayo ca appahīnā tassa diṭṭhānusayo…pe…  vicikicchānusayo appahīnoti? </div>
</div>
<div class="q" id="p_34Y7_2074"> <div class="p">
<span class="pN">2074</span>Dvinnaṁ puggalānaṁ kāmarāgānusayo ca paṭighānusayo ca appahīnā, no ca tesaṁ vicikicchānusayo appahīno. Puthujjanassa kāmarāgānusayo ca paṭighānusayo ca appahīnā vicikicchānusayo ca appahīno. </div>
</div>
<div class="q" id="p_34Y7_2075"> <div class="p">
<span class="pN">2075</span>«  Yassa vā pana vicikicchānusayo appahīno tassa kāmarāgānusayo ca paṭighānusayo ca appahīnāti? Āmantā. </div>
</div>
<div class="q" id="p_34Y7_2076"> <div class="p">
<span class="pN">2076</span>»  Yassa kāmarāgānusayo ca paṭighānusayo ca appahīnā tassa bhavarāgānusayo…pe…  avijjānusayo appahīnoti? Āmantā. </div>
</div>
<div class="q" id="p_34Y7_2077"> <div class="p">
<span class="pN">2077</span>«  Yassa vā pana avijjānusayo appahīno tassa kāmarāgānusayo ca paṭighānusayo ca appahīnāti? </div>
</div>
<div class="q" id="p_34Y7_2078"> <div class="p">
<span class="pN">2078</span>Anāgāmissa avijjānusayo appahīno, no ca tassa kāmarāgānusayo ca paṭighānusayo ca appahīnā. Tiṇṇaṁ puggalānaṁ avijjānusayo ca appahīno kāmarāgānusayo ca paṭighānusayo ca appahīnā. (Dukamūlakaṁ.) </div>
</div>
<div class="q" id="p_34Y7_2079"> <div class="divNumber">304.</div> <div class="p">
<span class="pN">2079</span>»  Yassa kāmarāgānusayo ca paṭighānusayo ca mānānusayo ca appahīnā tassa diṭṭhānusayo…pe…  vicikicchānusayo appahīnoti? </div>
</div>
<div class="q" id="p_34Y7_2080"> <div class="p">
<span class="pN">2080</span>Dvinnaṁ puggalānaṁ kāmarāgānusayo ca paṭighānusayo ca mānānusayo ca appahīnā, no ca tesaṁ vicikicchānusayo appahīno. Puthujjanassa kāmarāgānusayo ca paṭighānusayo ca mānānusayo ca appahīnā vicikicchānusayo ca appahīno. </div>
</div>
<div class="q" id="p_34Y7_2081"> <div class="p">
<span class="pN">2081</span>«  Yassa vā pana vicikicchānusayo appahīno tassa kāmarāgānusayo ca paṭighānusayo ca mānānusayo ca appahīnāti? Āmantā. </div>
</div>
<div class="q" id="p_34Y7_2082"> <div class="p">
<span class="pN">2082</span>»  Yassa kāmarāgānusayo ca paṭighānusayo ca mānānusayo ca appahīnā tassa bhavarāgānusayo…pe…  avijjānusayo appahīnoti? Āmantā. </div>
</div>
<div class="q" id="p_34Y7_2083"> <div class="p">
<span class="pN">2083</span>«  Yassa vā pana avijjānusayo appahīno tassa kāmarāgānusayo ca paṭighānusayo ca mānānusayo ca appahīnāti? </div>
</div>
<div class="q" id="p_34Y7_2084"> <div class="p">
<span class="pN">2084</span>Anāgāmissa avijjānusayo ca mānānusayo ca appahīnā, no ca tassa kāmarāgānusayo ca paṭighānusayo ca appahīnā. Tiṇṇaṁ puggalānaṁ avijjānusayo ca appahīno kāmarāgānusayo ca paṭighānusayo ca mānānusayo ca appahīnā. (Tikamūlakaṁ.) </div>
</div>
<div class="q" id="p_34Y7_2085"> <div class="divNumber">305.</div> <div class="p">
<span class="pN">2085</span>»  Yassa kāmarāgānusayo ca paṭighānusayo ca mānānusayo ca diṭṭhānusayo ca appahīnā tassa vicikicchānusayo appahīnoti? Āmantā. </div>
</div>
<div class="q" id="p_34Y7_2086"> <div class="p">
<span class="pN">2086</span>«  Yassa vā pana vicikicchānusayo appahīno tassa kāmarāgānusayo ca paṭighānusayo ca mānānusayo ca diṭṭhānusayo ca appahīnāti? Āmantā…pe… . (Catukkamūlakaṁ.) </div>
</div>
<div class="q" id="p_34Y7_2087"> <div class="divNumber">306.</div> <div class="p">
<span class="pN">2087</span>»  Yassa kāmarāgānusayo ca paṭighānusayo ca mānānusayo ca diṭṭhānusayo ca vicikicchānusayo ca appahīnā tassa bhavarāgānusayo…pe…  avijjānusayo appahīnoti? Āmantā. </div>
</div>
<div class="q" id="p_34Y7_2088"> <div class="p">
<span class="pN">2088</span>«  Yassa vā pana avijjānusayo appahīno tassa kāmarāgānusayo ca paṭighānusayo ca mānānusayo ca diṭṭhānusayo ca vicikicchānusayo ca appahīnāti? </div>
</div>
<div class="q" id="p_34Y7_2089"> <div class="p">
<span class="pN">2089</span>Anāgāmissa avijjānusayo ca mānānusayo ca appahīnā, no ca tassa kāmarāgānusayo ca paṭighānusayo ca diṭṭhānusayo ca vicikicchānusayo ca appahīnā. Dvinnaṁ puggalānaṁ avijjānusayo ca kāmarāgānusayo ca paṭighānusayo ca mānānusayo ca appahīnā, no ca tesaṁ diṭṭhānusayo ca vicikicchānusayo ca appahīnā. Puthujjanassa avijjānusayo ca appahīno; kāmarāgānusayo ca paṭighānusayo ca mānānusayo ca diṭṭhānusayo ca vicikicchānusayo ca appahīnā. (Pañcakamūlakaṁ.) </div>
</div>
<div class="q" id="p_34Y7_2090"> <div class="divNumber">307.</div> <div class="p">
<span class="pN">2090</span>»  Yassa kāmarāgānusayo ca paṭighānusayo ca mānānusayo ca diṭṭhānusayo ca vicikicchānusayo ca bhavarāgānusayo ca appahīnā tassa avijjānusayo appahīnoti? Āmantā. </div>
</div>
<div class="q" id="p_34Y7_2091"> <div class="p">
<span class="pN">2091</span>«  Yassa vā pana avijjānusayo appahīno tassa kāmarāgānusayo ca paṭighānusayo ca mānānusayo ca diṭṭhānusayo ca vicikicchānusayo ca bhavarāgānusayo ca appahīnāti? </div>
</div>
<div class="q" id="p_34Y7_2092"> <div class="p">
<span class="pN">2092</span>Anāgāmissa avijjānusayo ca mānānusayo ca bhavarāgānusayo ca appahīnā, no ca tassa kāmarāgānusayo ca paṭighānusayo ca diṭṭhānusayo ca vicikicchānusayo ca appahīnā. Dvinnaṁ puggalānaṁ avijjānusayo ca kāmarāgānusayo ca paṭighānusayo ca mānānusayo ca bhavarāgānusayo ca appahīnā, no ca tesaṁ diṭṭhānusayo ca vicikicchānusayo ca appahīnā. Puthujjanassa avijjānusayo ca appahīno, kāmarāgānusayo ca paṭighānusayo ca mānānusayo ca diṭṭhānusayo ca vicikicchānusayo ca bhavarāgānusayo ca appahīnā. (Chakkamūlakaṁ.) </div>
</div>
</html>

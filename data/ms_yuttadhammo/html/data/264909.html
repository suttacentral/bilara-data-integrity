<html>
<div class="i"> Hetu</div>
<div class="h">Āsavagocchaka</div>
<div class="h">Āsavasampayuttaduka</div>
<div class="h">Paccayavāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Hetu</div>
<div class="q" id="p_38P2_1144"> <div class="divNumber">66.</div> <div class="p">
<span class="pN">1144</span>Āsavasampayuttaṁ dhammaṁ paccayā āsavasampayutto dhammo uppajjati hetupaccayā…  tīṇi. (Paṭiccavārasadiso.) </div>
</div>
<div class="q" id="p_38P2_1145"> <div class="p">
<span class="pN">1145</span>Āsavavippayuttaṁ dhammaṁ paccayā āsavavippayutto dhammo uppajjati hetupaccayā—  āsavavippayuttaṁ ekaṁ khandhaṁ paccayā tayo khandhā cittasamuṭṭhānañca rūpaṁ…pe…  dve khandhe…pe…  domanassasahagataṁ vicikicchāsahagataṁ uddhaccasahagataṁ mohaṁ paccayā cittasamuṭṭhānaṁ rūpaṁ; paṭisandhikkhaṇe…pe…  khandhe paccayā vatthu, vatthuṁ paccayā khandhā, ekaṁ mahābhūtaṁ…pe…  mahābhūte paccayā cittasamuṭṭhānaṁ rūpaṁ, kaṭattārūpaṁ, upādārūpaṁ. Vatthuṁ paccayā āsavavippayuttā khandhā, vatthuṁ paccayā domanassasahagato moho. (1) </div>
</div>
<div class="q" id="p_38P2_1146"> <div class="p">
<span class="pN">1146</span>Āsavavippayuttaṁ dhammaṁ paccayā āsavasampayutto dhammo uppajjati hetupaccayā—  vatthuṁ paccayā āsavasampayuttakā khandhā, domanassasahagataṁ vicikicchāsahagataṁ uddhaccasahagataṁ mohaṁ paccayā sampayuttakā khandhā. (2) </div>
</div>
<div class="q" id="p_38P2_1147"> <div class="p">
<span class="pN">1147</span>Āsavavippayuttaṁ dhammaṁ paccayā āsavasampayutto ca āsavavippayutto ca dhammā uppajjanti hetupaccayā—  vatthuṁ paccayā āsavasampayuttakā khandhā, mahābhūte paccayā cittasamuṭṭhānaṁ rūpaṁ, domanassasahagataṁ vicikicchāsahagataṁ uddhaccasahagataṁ mohaṁ paccayā sampayuttakā khandhā cittasamuṭṭhānañca rūpaṁ, vatthuṁ paccayā domanassasahagatā khandhā ca moho ca. (3) </div>
</div>
<div class="q" id="p_38P2_1148"> <div class="divNumber">67.</div> <div class="p">
<span class="pN">1148</span>Āsavasampayuttañca āsavavippayuttañca dhammaṁ paccayā āsavasampayutto dhammo uppajjati hetupaccayā—  āsavasampayuttaṁ ekaṁ khandhañca vatthuñca paccayā tayo khandhā…pe…  dve khandhe ca…pe…  domanassasahagataṁ vicikicchāsahagataṁ uddhaccasahagataṁ ekaṁ khandhañca mohañca paccayā tayo khandhā…pe…  dve khandhe ca…pe… . (1) </div>
</div>
<div class="q" id="p_38P2_1149"> <div class="p">
<span class="pN">1149</span>Āsavasampayuttañca āsavavippayuttañca dhammaṁ paccayā āsavavippayutto dhammo uppajjati hetupaccayā—  āsavasampayutte khandhe ca mahābhūte ca paccayā cittasamuṭṭhānaṁ rūpaṁ, domanassasahagate vicikicchāsahagate uddhaccasahagate khandhe ca mohañca paccayā cittasamuṭṭhānaṁ rūpaṁ, domanassasahagate khandhe ca vatthuñca paccayā domanassasahagato moho. (2) </div>
</div>
<div class="q" id="p_38P2_1150"> <div class="p">
<span class="pN">1150</span>Āsavasampayuttañca āsavavippayuttañca dhammaṁ paccayā āsavasampayutto ca āsavavippayutto ca dhammā uppajjanti hetupaccayā—  āsavasampayuttaṁ ekaṁ khandhañca vatthuñca paccayā tayo khandhā…pe…  dve khandhe…pe…  āsavasampayutte khandhe ca mahābhūte ca paccayā cittasamuṭṭhānaṁ rūpaṁ, domanassasahagataṁ vicikicchāsahagataṁ uddhaccasahagataṁ ekaṁ khandhañca mohañca paccayā tayo khandhā cittasamuṭṭhānañca rūpaṁ…pe…  dve khandhe…pe…  domanassasahagataṁ ekaṁ khandhañca vatthuñca paccayā tayo khandhā moho ca…pe…  dve khandhe…pe… . (3) </div>
</div>
</html>

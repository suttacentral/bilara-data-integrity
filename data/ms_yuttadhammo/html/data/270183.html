<html>
<div class="i">2.1.1 Niyāmakathā</div>
<div class="h">Niyāmapaṇṇāsaka</div>
<div class="h">Chaṭṭhavagga</div>
<div class="h">Niyāmakathā</div>
<div class="q" id="p_32Kv_1538"> <div class="divNumber">445.</div> <div class="p">
<span class="pN">1538</span>๐ Niyāmo asaṅkhatoti? Āmantā. Nibbānaṁ tāṇaṁ leṇaṁ saraṇaṁ parāyanaṁ accutaṁ amatanti? Na hevaṁ vattabbe…pe… . </div>
</div>
<div class="q" id="p_32Kv_1539"> <div class="p">
<span class="pN">1539</span>๐ Niyāmo asaṅkhato, nibbānaṁ asaṅkhatanti? Āmantā. Dve asaṅkhatānīti? Na hevaṁ vattabbe…pe… . </div>
</div>
<div class="q" id="p_32Kv_1540"> <div class="p">
<span class="pN">1540</span>๐ Dve asaṅkhatānīti? Āmantā. Dve tāṇāni dve leṇāni dve saraṇāni dve parāyanāni dve accutāni dve amatāni dve nibbānānīti? Na hevaṁ vattabbe…pe… . </div>
</div>
<div class="q" id="p_32Kv_1541"> <div class="p">
<span class="pN">1541</span>๐ Dve nibbānānīti? Āmantā. Atthi dvinnaṁ nibbānānaṁ uccanīcatā hīnapaṇītatā ukkaṁsāvakaṁso sīmā vā bhedo vā rāji vā antarikā vāti? Na hevaṁ vattabbe…pe… . </div>
</div>
<div class="q" id="p_32Kv_1542"> <div class="p">
<span class="pN">1542</span>๐ Niyāmo asaṅkhatoti? Āmantā. Atthi keci niyāmaṁ okkamanti paṭilabhanti uppādenti samuppādenti uṭṭhāpenti samuṭṭhāpenti nibbattenti abhinibbattenti janenti sañjanentīti? Āmantā. Atthi keci asaṅkhataṁ okkamanti paṭilabhanti uppādenti samuppādenti uṭṭhāpenti samuṭṭhāpenti nibbattenti abhinibbattenti janenti sañjanentīti? Na hevaṁ vattabbe…pe… . </div>
</div>
<div class="q" id="p_32Kv_1543"> <div class="divNumber">446.</div> <div class="p">
<span class="pN">1543</span>๐ Niyāmo asaṅkhatoti? Āmantā. Maggo asaṅkhatoti? Na hevaṁ vattabbe…pe… . </div>
</div>
<div class="q" id="p_32Kv_1544"> <div class="p">
<span class="pN">1544</span>๐ Maggo saṅkhatoti? Āmantā. Niyāmo saṅkhatoti? Na hevaṁ vattabbe…pe… . </div>
</div>
<div class="q" id="p_32Kv_1545"> <div class="p">
<span class="pN">1545</span>๐ Sotāpattiniyāmo asaṅkhatoti? Āmantā. Sotāpattimaggo asaṅkhatoti? Na hevaṁ vattabbe…pe… . </div>
</div>
<div class="q" id="p_32Kv_1546"> <div class="p">
<span class="pN">1546</span>๐ Sotāpattimaggo saṅkhatoti? Āmantā. Sotāpattiniyāmo saṅkhatoti? Na hevaṁ vattabbe…pe… . </div>
</div>
<div class="q" id="p_32Kv_1547"> <div class="p">
<span class="pN">1547</span>๐ Sakadāgāminiyāmo…pe…  anāgāminiyāmo…pe…  arahattaniyāmo asaṅkhatoti? Āmantā. Arahattamaggo asaṅkhatoti? Na hevaṁ vattabbe…pe…  arahattamaggo saṅkhatoti? Āmantā. Arahattaniyāmo saṅkhatoti? Na hevaṁ vattabbe…pe… . </div>
</div>
<div class="q" id="p_32Kv_1548"> <div class="p">
<span class="pN">1548</span>๐ Sotāpattiniyāmo asaṅkhato…pe…  arahattaniyāmo asaṅkhato, nibbānaṁ asaṅkhatanti? Āmantā. Pañca asaṅkhatānīti? Na hevaṁ vattabbe…pe…  pañca asaṅkhatānīti? Āmantā. Pañca tāṇāni…pe…  antarikā vāti? Na hevaṁ vattabbe…pe… . </div>
</div>
<div class="q" id="p_32Kv_1549"> <div class="p">
<span class="pN">1549</span>๐ Niyāmo asaṅkhatoti? Āmantā. Micchattaniyāmo asaṅkhatoti? Na hevaṁ vattabbe…pe…  micchattaniyāmo saṅkhatoti? Āmantā. Sammattaniyāmo saṅkhatoti? Na hevaṁ vattabbe…pe… . </div>
</div>
<div class="q" id="p_32Kv_1550"> <div class="divNumber">447.</div> <div class="p">
<span class="pN">1550</span>× Na vattabbaṁ—  “niyāmo asaṅkhato”ti? Āmantā. Niyāme uppajja niruddhe aniyato hotīti? Na hevaṁ vattabbe…pe… . Tena hi niyāmo asaṅkhatoti. Micchattaniyāme uppajja niruddhe aniyato hotīti? Na hevaṁ vattabbe…pe…  tena hi micchattaniyāmo asaṅkhatoti. </div>
</div>
<div class="CENTER" id="p_32Kv_1551">
<span class="pN">1551</span>Niyāmakathā niṭṭhitā.</div>
</html>

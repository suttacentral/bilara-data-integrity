<html>
<div class="i"> Upanissaya</div>
<div class="h">Vipākattika</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Upanissaya</div>
<div class="q" id="p_36P1_2329"> <div class="divNumber">102.</div> <div class="p">
<span class="pN">2329</span>Vipāko dhammo vipākassa dhammassa upanissayapaccayena paccayo—  anantarūpanissayo, pakatūpanissayo…pe… . </div>
</div>
<div class="q" id="p_36P1_2330"> <div class="p">
<span class="pN">2330</span><span class="bold">Pakatūpanissayo</span>—  kāyikaṁ sukhaṁ kāyikassa sukhassa, kāyikassa dukkhassa, phalasamāpattiyā upanissayapaccayena paccayo. Kāyikaṁ dukkhaṁ kāyikassa sukhassa, kāyikassa dukkhassa, phalasamāpattiyā upanissayapaccayena paccayo. Phalasamāpatti kāyikassa sukhassa upanissayapaccayena paccayo. (1) </div>
</div>
<div class="q" id="p_36P1_2331"> <div class="p">
<span class="pN">2331</span>Vipāko dhammo vipākadhammadhammassa upanissayapaccayena paccayo—  ārammaṇūpanissayo, pakatūpanissayo…pe… . </div>
</div>
<div class="q" id="p_36P1_2332"> <div class="p">
<span class="pN">2332</span><span class="bold">Pakatūpanissayo</span>—  kāyikaṁ sukhaṁ upanissāya dānaṁ deti, sīlaṁ samādiyati…pe…  saṁghaṁ bhindati. Kāyikaṁ dukkhaṁ upanissāya dānaṁ deti, sīlaṁ samādiyati…pe…  saṁghaṁ bhindati. Kāyikaṁ sukhaṁ kāyikaṁ dukkhaṁ saddhāya…pe…  patthanāya upanissayapaccayena paccayo. (2) </div>
</div>
<div class="q" id="p_36P1_2333"> <div class="p">
<span class="pN">2333</span>Vipāko dhammo nevavipākanavipākadhammadhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo…pe… . </div>
</div>
<div class="q" id="p_36P1_2334"> <div class="p">
<span class="pN">2334</span><span class="bold">Pakatūpanissayo</span>—  arahā kāyikaṁ sukhaṁ upanissāya anuppannaṁ kiriyasamāpattiṁ uppādeti, uppannaṁ samāpajjati, saṅkhāre aniccato dukkhato anattato vipassati, kāyikaṁ dukkhaṁ upanissāya anuppannaṁ kiriyasamāpattiṁ uppādeti, uppannaṁ samāpajjati…pe… . (3) </div>
</div>
<div class="q" id="p_36P1_2335"> <div class="divNumber">103.</div> <div class="p">
<span class="pN">2335</span>Vipākadhammadhammo vipākadhammadhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo…pe… . </div>
</div>
<div class="q" id="p_36P1_2336"> <div class="p">
<span class="pN">2336</span><span class="bold">Pakatūpanissayo</span>—  saddhaṁ upanissāya dānaṁ deti…pe…  mānaṁ jappeti…  diṭṭhiṁ gaṇhāti. Sīlaṁ…  sutaṁ…  cāgaṁ…  paññaṁ upanissāya dānaṁ deti…pe…  diṭṭhiṁ gaṇhāti. Rāgaṁ…  dosaṁ…  mohaṁ…  mānaṁ…  diṭṭhiṁ…  patthanaṁ upanissāya dānaṁ deti…pe…  samāpattiṁ uppādeti, pāṇaṁ hanati…pe…  saṁghaṁ bhindati…pe…  saddhā…pe…  patthanā saddhāya…  sīlassa…pe…  patthanāya upanissayapaccayena paccayo. Paṭhamassa jhānassa parikammaṁ paṭhamassa…pe…  nevasaññānāsaññāyatanassa parikammaṁ nevasaññānāsaññāyatanassa…pe…  paṭhamaṁ jhānaṁ dutiyassa…pe…  ākiñcaññāyatanaṁ nevasaññānāsaññāyatanassa…pe…  paṭhamassa maggassa parikammaṁ paṭhamassa…pe…  catutthassa maggassa parikammaṁ catutthassa…pe…  paṭhamo maggo dutiyassa…pe…  tatiyo maggo catutthassa maggassa upanissayapaccayena paccayo. Sekkhā maggaṁ upanissāya anuppannaṁ kusalasamāpattiṁ uppādenti…pe…  maggo sekkhānaṁ atthappaṭisambhidāya…pe…  ṭhānāṭhānakosallassa upanissayapaccayena paccayo. Pāṇātipāto pāṇātipātassa…pe…  micchādiṭṭhiyā upanissayapaccayena paccayo…pe…  micchādiṭṭhi micchādiṭṭhiyā…pe…  byāpādassa…pe…  mātughātikammaṁ mātughātikammassa…pe…  niyatamicchādiṭṭhiyā…pe…  niyatamicchādiṭṭhi niyatamicchādiṭṭhiyā…pe…  saṁghabhedakakammassa upanissayapaccayena paccayo. (1) </div>
</div>
<div class="q" id="p_36P1_2337"> <div class="p">
<span class="pN">2337</span>Vipākadhammadhammo vipākassa dhammassa upanissayapaccayena paccayo—  anantarūpanissayo, pakatūpanissayo…pe… . </div>
</div>
<div class="q" id="p_36P1_2338"> <div class="p">
<span class="pN">2338</span><span class="bold">Pakatūpanissayo</span>—  saddhaṁ upanissāya attānaṁ ātāpeti paritāpeti, pariyiṭṭhimūlakaṁ dukkhaṁ paccanubhoti…pe…  patthanaṁ upanissāya attānaṁ ātāpeti paritāpeti…pe…  saddhā…pe…  patthanā kāyikassa sukhassa, kāyikassa dukkhassa, phalasamāpattiyā upanissayapaccayena paccayo. Kusalākusalaṁ kammaṁ vipākassa upanissayapaccayena paccayo. Maggo phalasamāpattiyā upanissayapaccayena paccayo. (2) </div>
</div>
<div class="q" id="p_36P1_2339"> <div class="p">
<span class="pN">2339</span>Vipākadhammadhammo nevavipākanavipākadhammadhammassa upanissayapaccayena paccayo—  ārammaṇūpanissayo, pakatūpanissayo…pe… . </div>
</div>
<div class="q" id="p_36P1_2340"> <div class="p">
<span class="pN">2340</span><span class="bold">Pakatūpanissayo</span>—  arahā maggaṁ upanissāya anuppannaṁ kiriyasamāpattiṁ uppādeti, uppannaṁ samāpajjati, saṅkhāre aniccato dukkhato anattato vipassati. Maggo arahato atthappaṭisambhidāya…pe…  ṭhānāṭhānakosallassa upanissayapaccayena paccayo. (3) </div>
</div>
<div class="q" id="p_36P1_2341"> <div class="divNumber">104.</div> <div class="p">
<span class="pN">2341</span>Nevavipākanavipākadhammadhammo nevavipākanavipākadhammadhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo…pe… . </div>
</div>
<div class="q" id="p_36P1_2342"> <div class="p">
<span class="pN">2342</span><span class="bold">Pakatūpanissayo</span>—  arahā utuṁ…  bhojanaṁ…  senāsanaṁ upanissāya anuppannaṁ kiriyasamāpattiṁ uppādeti…pe… . (1) </div>
</div>
<div class="q" id="p_36P1_2343"> <div class="p">
<span class="pN">2343</span>Nevavipākanavipākadhammadhammo vipākassa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo…pe… . </div>
</div>
<div class="q" id="p_36P1_2344"> <div class="p">
<span class="pN">2344</span><span class="bold">Pakatūpanissayo</span>—  utu…  bhojanaṁ…  senāsanaṁ, kāyikassa sukhassa, kāyikassa dukkhassa, phalasamāpattiyā upanissayapaccayena paccayo. (2) </div>
</div>
<div class="q" id="p_36P1_2345"> <div class="p">
<span class="pN">2345</span>Nevavipākanavipākadhammadhammo vipākadhammadhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo …pe… . </div>
</div>
<div class="q" id="p_36P1_2346"> <div class="p">
<span class="pN">2346</span><span class="bold">Pakatūpanissayo</span>—  utuṁ upanissāya dānaṁ deti…pe…  saṁghaṁ bhindati. Bhojanaṁ…  senāsanaṁ upanissāya dānaṁ deti…pe…  saṁghaṁ bhindati. Utu…  bhojanaṁ…  senāsanaṁ saddhāya…pe…  patthanāya upanissayapaccayena paccayo. (3) </div>
</div>
</html>

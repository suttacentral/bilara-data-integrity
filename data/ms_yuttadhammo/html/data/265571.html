<html>
<div class="i"> Adhipati</div>
<div class="h">Piṭṭhiduka</div>
<div class="h">Dassanenapahātabbaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Adhipati</div>
<div class="q" id="p_38P2_4095"> <div class="divNumber">16.</div> <div class="p">
<span class="pN">4095</span>Dassanena pahātabbo dhammo dassanena pahātabbassa dhammassa adhipatipaccayena paccayo— ārammaṇādhipati, sahajātādhipati. <span class="bold">Ārammaṇādhipati</span>— dassanena pahātabbaṁ rāgaṁ garuṁ katvā assādeti abhinandati, taṁ garuṁ katvā dassanena pahātabbo rāgo uppajjati, diṭṭhi uppajjati, diṭṭhiṁ garuṁ katvā…pe…. <span class="bold">Sahajātādhipati</span>— dassanena pahātabbādhipati sampayuttakānaṁ khandhānaṁ adhipatipaccayena paccayo. (1) </div>
</div>
<div class="q" id="p_38P2_4096"> <div class="p">
<span class="pN">4096</span>Dassanena pahātabbo dhammo nadassanena pahātabbassa dhammassa adhipatipaccayena paccayo. <span class="bold">Sahajātādhipati</span>— dassanena pahātabbādhipati cittasamuṭṭhānānaṁ rūpānaṁ adhipatipaccayena paccayo. (2) </div>
</div>
<div class="q" id="p_38P2_4097"> <div class="p">
<span class="pN">4097</span>Dassanena pahātabbo dhammo dassanena pahātabbassa ca nadassanena pahātabbassa ca dhammassa adhipatipaccayena paccayo. <span class="bold">Sahajātādhipati</span>— dassanena pahātabbādhipati sampayuttakānaṁ khandhānaṁ cittasamuṭṭhānānañca rūpānaṁ adhipatipaccayena paccayo. (3) </div>
</div>
<div class="q" id="p_38P2_4098"> <div class="divNumber">17.</div> <div class="p">
<span class="pN">4098</span>Nadassanena pahātabbo dhammo nadassanena pahātabbassa dhammassa adhipatipaccayena paccayo— ārammaṇādhipati, sahajātādhipati. <span class="bold">Ārammaṇādhipati</span>— dānaṁ…pe… sīlaṁ…pe… uposathakammaṁ…pe… pubbe…pe… jhānā vuṭṭhahitvā jhānaṁ garuṁ katvā paccavekkhati, assādeti abhinandati, taṁ garuṁ katvā nadassanena pahātabbo rāgo uppajjati, ariyā maggā vuṭṭhahitvā maggaṁ garuṁ katvā…pe… phalassa adhipatipaccayena paccayo; cakkhuṁ…pe… vatthuṁ nadassanena pahātabbe khandhe garuṁ katvā assādeti abhinandati, taṁ garuṁ katvā nadassanena pahātabbo rāgo uppajjati. <span class="bold">Sahajātādhipati</span>— nadassanena pahātabbādhipati sampayuttakānaṁ khandhānaṁ cittasamuṭṭhānānañca rūpānaṁ adhipatipaccayena paccayo. (1) </div>
</div>
<div class="q" id="p_38P2_4099"> <div class="p">
<span class="pN">4099</span>Nadassanena pahātabbo dhammo dassanena pahātabbassa dhammassa adhipatipaccayena paccayo. <span class="bold">Ārammaṇādhipati</span>— dānaṁ datvā…pe… jhānaṁ…pe… cakkhuṁ…pe… vatthuṁ nadassanena pahātabbe khandhe garuṁ katvā assādeti abhinandati, taṁ garuṁ katvā dassanena pahātabbo rāgo uppajjati, diṭṭhi uppajjati. (2) </div>
</div>
</html>

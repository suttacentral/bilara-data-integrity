<html>
<div class="i">1.7.3.10 Samatittikasikkhāpada</div>
<div class="h">
Mahāvibhaṅga
</div>
<div class="h">
Sekhiyakaṇḍa
</div>
<div class="h">
Khambhakatavagga
</div>
<div class="h">
Samatittikasikkhāpada
</div>
<div class="q" id="p_2V_1830">
<div class="divNumber">
605.
</div>
<div class="p">
<span class="pN">1830</span>Tena samayena buddho bhagavā sāvatthiyaṁ viharati jetavane anāthapiṇḍikassa ārāme. Tena kho pana samayena chabbaggiyā bhikkhū thūpīkataṁ piṇḍapātaṁ paṭiggaṇhanti…pe… .
</div>
</div>
<div class="q" id="p_2V_1831">
<div class="p">
<span class="pN">1831</span><span class="bold">“Samatittikaṁ piṇḍapātaṁ paṭiggahessāmīti sikkhā karaṇīyā”</span>ti. (<span class="italic">30</span>:<span class="bold">175</span>)
</div>
</div>
<div class="q" id="p_2V_1832">
<div class="p">
<span class="pN">1832</span>Samatittiko piṇḍapāto paṭiggahetabbo. Yo anādariyaṁ paṭicca thūpīkataṁ piṇḍapātaṁ paṭiggaṇhāti, āpatti dukkaṭassa.
</div>
</div>
<div class="q" id="p_2V_1833">
<div class="p">
<span class="pN">1833</span>Anāpatti— asañcicca, assatiyā, ajānantassa, āpadāsu, ummattakassa, ādikammikassāti.
</div>
</div>
<div class="CENTER" id="p_2V_1834">
<span class="pN">1834</span>Dasamasikkhāpadaṁ niṭṭhitaṁ.<br>
Khambhakatavaggo tatiyo.
</div>
</html>

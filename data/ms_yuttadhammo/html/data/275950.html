<html>
<div class="i">3.5.10 Dutiyasamayavimuttasutta</div>
<div class="h">Tatiyapaṇṇāsaka</div>
<div class="h">Tikaṇḍakīvagga</div>
<div class="h">Dutiyasamayavimuttasutta</div>
<div class="q" id="p_16A5_867"> <div class="divNumber">150.</div> <div class="p">
<span class="pN">867</span>“Pañcime, bhikkhave, dhammā samayavimuttassa bhikkhuno parihānāya saṁvattanti. Katame pañca? Kammārāmatā, bhassārāmatā, niddārāmatā, indriyesu aguttadvāratā, bhojane amattaññutā. Ime kho, bhikkhave, pañca dhammā samayavimuttassa bhikkhuno parihānāya saṁvattanti. </div>
</div>
<div class="q" id="p_16A5_868"> <div class="p">
<span class="pN">868</span>Pañcime, bhikkhave, dhammā samayavimuttassa bhikkhuno aparihānāya saṁvattanti. Katame pañca? Na kammārāmatā, na bhassārāmatā, na niddārāmatā, indriyesu guttadvāratā, bhojane mattaññutā. Ime kho, bhikkhave, pañca dhammā samayavimuttassa bhikkhuno aparihānāya saṁvattantī”ti. </div>
</div>
<div class="CENTER" id="p_16A5_869">
<span class="pN">869</span>Dasamaṁ.</div>
<div class="CENTER" id="p_16A5_870">
<span class="pN">870</span>Tikaṇḍakīvaggo pañcamo.</div>
<div class="SUMMARY" id="p_16A5_871">
<span class="pN">871</span><span class="firstLetter">T</span>assuddānaṁ</div>
<div class="q" id="p_16A5_872"> <div class="p"> <table class="singleColumn"> <tr> <td> <div class="pN">872</div> <div class="G">Datvā avajānāti ārabhati ca,</div> </td> </tr> <tr> <td> <div class="G">Sārandada tikaṇḍa nirayena ca;</div> </td> </tr> <tr> <td> <div class="G">Mitto asappurisasappurisena,</div> </td> </tr> <tr> <td> <div class="G">Samayavimuttaṁ apare dveti.</div> </td> </tr> </table> </div>
</div>
<div class="ENDH3" id="p_16A5_873">
<span class="pN">873</span>Tatiyo paṇṇāsako samatto.</div>
</html>

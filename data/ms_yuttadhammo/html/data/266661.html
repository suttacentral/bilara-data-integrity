<html>
<div class="i">16.1 Tayojanapabbajitavatthu</div>
<div class="h">Piyavagga</div>
<div class="h">Tayojanapabbajitavatthu</div>
<div class="q" id="p_18Dh_227"> <div class="divNumber">209.</div> <div class="p"> <table class="singleColumn"> <tr> <td> <div class="pN">227</div> <div class="G">Ayoge yuñjamattānaṁ,</div> </td> </tr> <tr> <td> <div class="G">yogasmiñca ayojayaṁ;</div> </td> </tr> <tr> <td> <div class="G">Atthaṁ hitvā piyaggāhī,</div> </td> </tr> <tr> <td> <div class="G">pihetattānuyoginaṁ.</div> </td> </tr> </table> </div>
</div>
<div class="q" id="p_18Dh_228"> <div class="divNumber">210.</div> <div class="p"> <table class="singleColumn"> <tr> <td> <div class="pN">228</div> <div class="G">Mā piyehi samāgañchi,</div> </td> </tr> <tr> <td> <div class="G">appiyehi kudācanaṁ;</div> </td> </tr> <tr> <td> <div class="G">Piyānaṁ adassanaṁ dukkhaṁ,</div> </td> </tr> <tr> <td> <div class="G">appiyānañca dassanaṁ.</div> </td> </tr> </table> </div>
</div>
<div class="q" id="p_18Dh_229"> <div class="divNumber">211.</div> <div class="p"> <table class="singleColumn"> <tr> <td> <div class="pN">229</div> <div class="G">Tasmā piyaṁ na kayirātha,</div> </td> </tr> <tr> <td> <div class="G">piyāpāyo hi pāpako;</div> </td> </tr> <tr> <td> <div class="G">Ganthā tesaṁ na vijjanti,</div> </td> </tr> <tr> <td> <div class="G">yesaṁ natthi piyāppiyaṁ.</div> </td> </tr> </table> </div>
</div>
</html>

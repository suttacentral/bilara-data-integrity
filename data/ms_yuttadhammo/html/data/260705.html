<html>
<div class="i"> Hetu</div>
<div class="h">Vitakkattika</div>
<div class="h">Paccayavāra</div>
<div class="h">Paccayānuloma</div>
<div class="h">Hetu</div>
<div class="q" id="p_37P1_201"> <div class="divNumber">47.</div> <div class="p">
<span class="pN">201</span>Savitakkasavicāraṁ dhammaṁ paccayā savitakkasavicāro dhammo uppajjati hetupaccayā— savitakkasavicāraṁ ekaṁ khandhaṁ paccayā tayo khandhā…pe… dve khandhā… satta. </div>
</div>
<div class="q" id="p_37P1_202"> <div class="p">
<span class="pN">202</span>Avitakkavicāramattaṁ dhammaṁ paccayā… pañca. (Paṭiccavārasadisā.) </div>
</div>
<div class="q" id="p_37P1_203"> <div class="p">
<span class="pN">203</span>Avitakkaavicāraṁ dhammaṁ paccayā avitakkaavicāro dhammo uppajjati hetupaccayā— avitakkaavicāraṁ ekaṁ khandhaṁ paccayā tayo khandhā cittasamuṭṭhānañca rūpaṁ…pe… dve khandhe paccayā…pe… vicāraṁ paccayā cittasamuṭṭhānaṁ rūpaṁ. Paṭisandhikkhaṇe…pe… vatthuṁ paccayā avitakkaavicārā khandhā, vatthuṁ paccayā vicāro. (1) </div>
</div>
<div class="q" id="p_37P1_204"> <div class="p">
<span class="pN">204</span>Avitakkaavicāraṁ dhammaṁ paccayā savitakkasavicāro dhammo uppajjati…pe… vatthuṁ paccayā savitakkasavicārā khandhā. Paṭisandhikkhaṇe…pe…. (2) </div>
</div>
<div class="q" id="p_37P1_205"> <div class="p">
<span class="pN">205</span>Avitakkaavicāraṁ dhammaṁ paccayā avitakkavicāramatto dhammo…pe… vicāraṁ paccayā avitakkavicāramattā khandhā, vatthuṁ paccayā avitakkavicāramattā khandhā, vatthuṁ paccayā vitakko. Paṭisandhikkhaṇe…pe…. (3) </div>
</div>
<div class="q" id="p_37P1_206"> <div class="p">
<span class="pN">206</span>Avitakkaavicāraṁ dhammaṁ paccayā savitakkasavicāro ca avitakkaavicāro ca dhammā uppajjanti…pe… vatthuṁ paccayā savitakkasavicārā khandhā, mahābhūte paccayā cittasamuṭṭhānaṁ rūpaṁ. Paṭisandhikkhaṇe…pe…. (4) </div>
</div>
<div class="q" id="p_37P1_207"> <div class="p">
<span class="pN">207</span>Avitakkaavicāraṁ dhammaṁ paccayā avitakkavicāramatto ca avitakkaavicāro ca dhammā…pe… vicāraṁ paccayā avitakkavicāramattā khandhā cittasamuṭṭhānañca rūpaṁ, vatthuṁ paccayā avitakkavicāramattā khandhā, mahābhūte paccayā cittasamuṭṭhānaṁ rūpaṁ, vatthuṁ paccayā vitakko, mahābhūte paccayā cittasamuṭṭhānaṁ rūpaṁ, vatthuṁ paccayā avitakkavicāramattā khandhā ca vicāro ca. Paṭisandhikkhaṇe…pe…. (5) </div>
</div>
<div class="q" id="p_37P1_208"> <div class="p">
<span class="pN">208</span>Avitakkaavicāraṁ dhammaṁ paccayā savitakkasavicāro ca avitakkavicāramatto ca dhammā…pe… vatthuṁ paccayā savitakkasavicārā khandhā ca vitakko ca. Paṭisandhikkhaṇe…pe…. (6) </div>
</div>
<div class="q" id="p_37P1_209"> <div class="p">
<span class="pN">209</span>Avitakkaavicāraṁ dhammaṁ paccayā savitakkasavicāro ca avitakkavicāramatto ca avitakkaavicāro ca dhammā…pe… vatthuṁ paccayā savitakkasavicārā khandhā ca vitakko ca, mahābhūte paccayā cittasamuṭṭhānaṁ rūpaṁ. Paṭisandhikkhaṇe…pe…. (7) </div>
</div>
<div class="q" id="p_37P1_210"> <div class="divNumber">48.</div> <div class="p">
<span class="pN">210</span>Savitakkasavicārañca avitakkaavicārañca dhammaṁ paccayā savitakkasavicāro dhammo…pe… savitakkasavicāraṁ ekaṁ khandhañca vatthuñca paccayā tayo khandhā…pe… dve khandhe…pe… paṭisandhikkhaṇe…pe… savitakkasavicārañca avitakkaavicārañca dhammaṁ paccayā avitakkavicāramatto dhammo…pe…. (Paṭhamaudāharaṇe pavatte paṭisandhikkhaṇe satta pañhā kātabbā.) </div>
</div>
<div class="q" id="p_37P1_211"> <div class="p">
<span class="pN">211</span>Avitakkavicāramattañca avitakkaavicārañca dhammaṁ paccayā savitakkasavicāro dhammo …pe… vitakkañca vatthuñca paccayā savitakkasavicārā khandhā. Paṭisandhikkhaṇe…pe…. (1) </div>
</div>
<div class="q" id="p_37P1_212"> <div class="p">
<span class="pN">212</span>Avitakkavicāramattañca avitakkaavicārañca dhammaṁ paccayā avitakkavicāramatto dhammo…pe… avitakkavicāramattaṁ ekaṁ khandhañca vicārañca paccayā tayo khandhā…pe… avitakkavicāramattaṁ ekaṁ khandhañca vatthuñca paccayā tayo khandhā…pe… paṭisandhikkhaṇe avitakkavicāramattaṁ ekaṁ khandhañca vicārañca paccayā tayo khandhā…pe… paṭisandhikkhaṇe avitakkavicāramattaṁ ekaṁ khandhañca vatthuñca paccayā tayo khandhā…pe…. (2) </div>
</div>
<div class="q" id="p_37P1_213"> <div class="p">
<span class="pN">213</span>Avitakkavicāramattañca avitakkaavicārañca dhammaṁ paccayā avitakkaavicāro dhammo uppajjati…pe… avitakkavicāramatte khandhe ca vicārañca paccayā cittasamuṭṭhānaṁ rūpaṁ, avitakkavicāramatte khandhe ca mahābhūte ca paccayā cittasamuṭṭhānaṁ rūpaṁ, vitakkañca mahābhūte ca paccayā cittasamuṭṭhānaṁ rūpaṁ, avitakkavicāramatte khandhe ca vatthuñca paccayā vicāro. (Evaṁ paṭisandhikkhaṇe cattāro.) (3) </div>
</div>
<div class="q" id="p_37P1_214"> <div class="p">
<span class="pN">214</span>Avitakkavicāramattañca avitakkaavicārañca dhammaṁ paccayā savitakkasavicāro ca avitakkaavicāro ca dhammā uppajjanti…pe… vitakkañca vatthuñca paccayā savitakkasavicārā khandhā, vitakkañca mahābhūte ca paccayā cittasamuṭṭhānaṁ rūpaṁ. Paṭisandhikkhaṇe…pe…. (4) </div>
</div>
<div class="q" id="p_37P1_215"> <div class="p">
<span class="pN">215</span>Avitakkavicāramattañca avitakkaavicārañca dhammaṁ paccayā avitakkavicāramatto ca avitakkaavicāro ca dhammā uppajjanti…pe… avitakkavicāramattaṁ ekaṁ khandhañca vicārañca paccayā tayo khandhā cittasamuṭṭhānañca rūpaṁ…pe… avitakkavicāramattaṁ ekaṁ khandhañca vatthuñca paccayā tayo khandhā…pe… avitakkavicāramatte khandhe ca mahābhūte ca paccayā cittasamuṭṭhānaṁ rūpaṁ, avitakkavicāramattaṁ ekaṁ khandhañca vatthuñca paccayā tayo khandhā vicāro ca…pe… paṭisandhikkhaṇe tayo khandhā…pe…. (5) </div>
</div>
<div class="q" id="p_37P1_216"> <div class="p">
<span class="pN">216</span>(Avasesesu dvīsu ghaṭanesu pavatti paṭisandhi vitthāretabbā.) </div>
</div>
<div class="CENTER" id="p_37P1_217">
<span class="pN">217</span>Hetupaccayo.</div>
<div class="q" id="p_37P1_218"> <div class="p">
<span class="pN">218</span>(Hetupaccayaṁ anumajjantena paccayavāro vitthāretabbo. Yathā paṭiccagaṇanā evaṁ gaṇetabbā. Adhipatiyā sattatiṁsa, purejāte ca āsevane ca ekavīsa, ayaṁ ettha viseso.) </div>
</div>
</html>

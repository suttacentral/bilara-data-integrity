<html>
<div class="i"> Vippayutta</div>
<div class="h">Saṁkiliṭṭhattika</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Vippayutta</div>
<div class="q" id="p_36P1_2889"> <div class="divNumber">25.</div> <div class="p">
<span class="pN">2889</span>Saṁkiliṭṭhasaṁkilesiko dhammo asaṁkiliṭṭhasaṁkilesikassa dhammassa vippayuttapaccayena paccayo— sahajātaṁ, pacchājātaṁ. <span class="bold">Sahajātā</span>— saṁkiliṭṭhasaṁkilesikā khandhā cittasamuṭṭhānānaṁ rūpānaṁ vippayuttapaccayena paccayo. <span class="bold">Pacchājātā</span>— saṁkiliṭṭhasaṁkilesikā khandhā purejātassa imassa kāyassa vippayuttapaccayena paccayo. (1) </div>
</div>
<div class="q" id="p_36P1_2890"> <div class="p">
<span class="pN">2890</span>Asaṁkiliṭṭhasaṁkilesiko dhammo asaṁkiliṭṭhasaṁkilesikassa dhammassa vippayuttapaccayena paccayo— sahajātaṁ, purejātaṁ, pacchājātaṁ. <span class="bold">Sahajātā</span>— asaṁkiliṭṭhasaṁkilesikā khandhā cittasamuṭṭhānānaṁ rūpānaṁ vippayuttapaccayena paccayo; paṭisandhikkhaṇe asaṁkiliṭṭhasaṁkilesikā khandhā kaṭattārūpānaṁ vippayuttapaccayena paccayo. Khandhā vatthussa…pe… vatthu khandhānaṁ vippayuttapaccayena paccayo. <span class="bold">Purejātaṁ</span>— cakkhāyatanaṁ cakkhuviññāṇassa…pe… kāyāyatanaṁ kāyaviññāṇassa vippayuttapaccayena paccayo. Vatthu asaṁkiliṭṭhasaṁkilesikānaṁ khandhānaṁ vippayuttapaccayena paccayo. <span class="bold">Pacchājātā</span>— asaṁkiliṭṭhasaṁkilesikā khandhā purejātassa imassa kāyassa vippayuttapaccayena paccayo. (1) </div>
</div>
<div class="q" id="p_36P1_2891"> <div class="p">
<span class="pN">2891</span>Asaṁkiliṭṭhasaṁkilesiko dhammo saṁkiliṭṭhasaṁkilesikassa dhammassa vippayuttapaccayena paccayo. <span class="bold">Purejātaṁ</span>— vatthu saṁkiliṭṭhasaṁkilesikānaṁ khandhānaṁ vippayuttapaccayena paccayo. (2) </div>
</div>
<div class="q" id="p_36P1_2892"> <div class="p">
<span class="pN">2892</span>Asaṁkiliṭṭhasaṁkilesiko dhammo asaṁkiliṭṭhaasaṁkilesikassa dhammassa vippayuttapaccayena paccayo. <span class="bold">Purejātaṁ</span>— vatthu asaṁkiliṭṭhaasaṁkilesikānaṁ khandhānaṁ vippayuttapaccayena paccayo. (3) </div>
</div>
<div class="q" id="p_36P1_2893"> <div class="p">
<span class="pN">2893</span>Asaṁkiliṭṭhaasaṁkilesiko dhammo asaṁkiliṭṭhasaṁkilesikassa dhammassa vippayuttapaccayena paccayo— sahajātaṁ, pacchājātaṁ. <span class="bold">Sahajātā</span>— asaṁkiliṭṭhaasaṁkilesikā khandhā cittasamuṭṭhānānaṁ rūpānaṁ vippayuttapaccayena paccayo. <span class="bold">Pacchājātā</span>— asaṁkiliṭṭhaasaṁkilesikā khandhā purejātassa imassa kāyassa vippayuttapaccayena paccayo. (1) </div>
</div>
</html>

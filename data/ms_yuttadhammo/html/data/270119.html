<html>
<div class="i">2.10.1 Tika</div>
<div class="h">Niddesa</div>
<div class="h">Dasamanaya Vippayuttenavippayuttapadaniddesa</div>
<div class="h">Tika</div>
<div class="q" id="p_31Dht_459"> <div class="divNumber">369.</div> <div class="p">
<span class="pN">459</span>Kusalehi dhammehi ye dhammā… akusalehi dhammehi ye dhammā vippayuttā, tehi dhammehi ye dhammā vippayuttā… te dhammā ekena khandhena dasahāyatanehi soḷasahi dhātūhi vippayuttā; ekenāyatanena ekāya dhātuyā kehici vippayuttā. (1) </div>
</div>
<div class="q" id="p_31Dht_460"> <div class="divNumber">370.</div> <div class="p">
<span class="pN">460</span>Sukhāya vedanāya sampayuttehi dhammehi ye dhammā… dukkhāya vedanāya sampayuttehi dhammehi ye dhammā vippayuttā, tehi dhammehi ye dhammā vippayuttā… te dhammā ekena khandhena dasahāyatanehi pannarasahi dhātūhi vippayuttā; ekenāyatanena ekāya dhātuyā kehici vippayuttā. </div>
</div>
<div class="q" id="p_31Dht_461"> <div class="divNumber">371.</div> <div class="p">
<span class="pN">461</span>Adukkhamasukhāya vedanāya sampayuttehi dhammehi ye dhammā vippayuttā, tehi dhammehi ye dhammā vippayuttā… te dhammā ekena khandhena dasahāyatanehi ekādasahi dhātūhi vippayuttā; ekenāyatanena ekāya dhātuyā kehici vippayuttā. (2) </div>
</div>
<div class="q" id="p_31Dht_462"> <div class="divNumber">372.</div> <div class="p">
<span class="pN">462</span>Vipākehi dhammehi ye dhammā vippayuttā, tehi dhammehi ye dhammā vippayuttā… te dhammā ekena khandhena dasahāyatanehi dasahi dhātūhi vippayuttā; ekenāyatanena ekāya dhātuyā kehici vippayuttā. </div>
</div>
<div class="q" id="p_31Dht_463"> <div class="divNumber">373.</div> <div class="p">
<span class="pN">463</span>Vipākadhammadhammehi ye dhammā… saṁkiliṭṭhasaṁkilesikehi dhammehi ye dhammā vippayuttā, tehi dhammehi ye dhammā vippayuttā… te dhammā ekena khandhena dasahāyatanehi soḷasahi dhātūhi vippayuttā; ekenāyatanena ekāya dhātuyā kehici vippayuttā. </div>
</div>
<div class="q" id="p_31Dht_464"> <div class="divNumber">374.</div> <div class="p">
<span class="pN">464</span>Nevavipākanavipākadhammadhammehi ye dhammā… anupādinnupādāniyehi dhammehi ye dhammā vippayuttā, tehi dhammehi ye dhammā vippayuttā… te dhammā na kehici khandhehi na kehici āyatanehi pañcahi dhātūhi vippayuttā. (3) </div>
</div>
<div class="q" id="p_31Dht_465"> <div class="divNumber">375.</div> <div class="p">
<span class="pN">465</span>Anupādinnaanupādāniyehi dhammehi ye dhammā… asaṁkiliṭṭhaasaṁkilesikehi dhammehi ye dhammā vippayuttā, tehi dhammehi ye dhammā vippayuttā… te dhammā na kehici khandhehi na kehici āyatanehi chahi dhātūhi vippayuttā. (4) </div>
</div>
<div class="q" id="p_31Dht_466"> <div class="divNumber">376.</div> <div class="p">
<span class="pN">466</span>Savitakkasavicārehi dhammehi ye dhammā vippayuttā, tehi dhammehi ye dhammā vippayuttā… te dhammā ekena khandhena dasahāyatanehi pannarasahi dhātūhi vippayuttā; ekenāyatanena ekāya dhātuyā kehici vippayuttā. </div>
</div>
<div class="q" id="p_31Dht_467"> <div class="divNumber">377.</div> <div class="p">
<span class="pN">467</span>Avitakkavicāramattehi dhammehi ye dhammā… pītisahagatehi dhammehi ye dhammā vippayuttā, tehi dhammehi ye dhammā vippayuttā… te dhammā ekena khandhena dasahāyatanehi soḷasahi dhātūhi vippayuttā; ekenāyatanena ekāya dhātuyā kehici vippayuttā. </div>
</div>
<div class="q" id="p_31Dht_468"> <div class="divNumber">378.</div> <div class="p">
<span class="pN">468</span>Avitakkaavicārehi dhammehi ye dhammā vippayuttā, tehi dhammehi ye dhammā vippayuttā… te dhammā na kehici khandhehi na kehici āyatanehi ekāya dhātuyā vippayuttā. (6) </div>
</div>
<div class="q" id="p_31Dht_469"> <div class="divNumber">379.</div> <div class="p">
<span class="pN">469</span>Sukhasahagatehi dhammehi ye dhammā vippayuttā, tehi dhammehi ye dhammā vippayuttā… te dhammā ekena khandhena dasahāyatanehi pannarasahi dhātūhi vippayuttā; ekenāyatanena ekāya dhātuyā kehici vippayuttā. </div>
</div>
<div class="q" id="p_31Dht_470"> <div class="divNumber">380.</div> <div class="p">
<span class="pN">470</span>Upekkhāsahagatehi dhammehi ye dhammā vippayuttā, tehi dhammehi ye dhammā vippayuttā… te dhammā ekena khandhena dasahāyatanehi ekādasahi dhātūhi vippayuttā; ekenāyatanena ekāya dhātuyā kehici vippayuttā. (7) </div>
</div>
<div class="q" id="p_31Dht_471"> <div class="divNumber">381.</div> <div class="p">
<span class="pN">471</span>Dassanena pahātabbehi dhammehi ye dhammā… bhāvanāya pahātabbehi dhammehi ye dhammā… dassanena pahātabbahetukehi dhammehi ye dhammā… bhāvanāya pahātabbahetukehi dhammehi ye dhammā… ācayagāmīhi dhammehi ye dhammā… apacayagāmīhi dhammehi ye dhammā… sekkhehi dhammehi ye dhammā… asekkhehi dhammehi ye dhammā… mahaggatehi dhammehi ye dhammā vippayuttā, tehi dhammehi ye dhammā vippayuttā… te dhammā ekena khandhena dasahāyatanehi soḷasahi dhātūhi vippayuttā; ekenāyatanena ekāya dhātuyā kehici vippayuttā. </div>
</div>
<div class="q" id="p_31Dht_472"> <div class="divNumber">382.</div> <div class="p">
<span class="pN">472</span>Appamāṇehi dhammehi ye dhammā… paṇītehi dhammehi ye dhammā vippayuttā, tehi dhammehi ye dhammā vippayuttā… te dhammā na kehici khandhehi na kehici āyatanehi chahi dhātūhi vippayuttā. (8--12) </div>
</div>
<div class="q" id="p_31Dht_473"> <div class="divNumber">383.</div> <div class="p">
<span class="pN">473</span>Parittārammaṇehi dhammehi ye dhammā vippayuttā, tehi dhammehi ye dhammā vippayuttā… te dhammā ekena khandhena dasahāyatanehi dasahi dhātūhi vippayuttā; ekenāyatanena ekāya dhātuyā kehici vippayuttā. </div>
</div>
<div class="q" id="p_31Dht_474"> <div class="divNumber">384.</div> <div class="p">
<span class="pN">474</span>Mahaggatārammaṇehi dhammehi ye dhammā… appamāṇārammaṇehi dhammehi ye dhammā… hīnehi dhammehi ye dhammā… micchattaniyatehi dhammehi ye dhammā… sammattaniyatehi dhammehi ye dhammā… maggārammaṇehi dhammehi ye dhammā… maggahetukehi dhammehi ye dhammā… maggādhipatīhi dhammehi ye dhammā vippayuttā, tehi dhammehi ye dhammā vippayuttā… te dhammā ekena khandhena dasahāyatanehi soḷasahi dhātūhi vippayuttā; ekenāyatanena ekāya dhātuyā kehici vippayuttā. (13--16) </div>
</div>
<div class="q" id="p_31Dht_475"> <div class="divNumber">385.</div> <div class="p">
<span class="pN">475</span>Anuppannehi dhammehi ye dhammā vippayuttā, tehi dhammehi ye dhammā vippayuttā… te dhammā na kehici khandhehi na kehici āyatanehi pañcahi dhātūhi vippayuttā. (17) </div>
</div>
<div class="q" id="p_31Dht_476"> <div class="divNumber">386.</div> <div class="p">
<span class="pN">476</span>Atītārammaṇehi dhammehi ye dhammā… anāgatārammaṇehi dhammehi ye dhammā vippayuttā, tehi dhammehi ye dhammā vippayuttā… te dhammā ekena khandhena dasahāyatanehi soḷasahi dhātūhi vippayuttā; ekenāyatanena ekāya dhātuyā kehici vippayuttā. </div>
</div>
<div class="q" id="p_31Dht_477"> <div class="divNumber">387.</div> <div class="p">
<span class="pN">477</span>Paccuppannārammaṇehi dhammehi ye dhammā… ajjhattārammaṇehi dhammehi ye dhammā… bahiddhārammaṇehi dhammehi ye dhammā… ajjhattabahiddhārammaṇehi dhammehi ye dhammā vippayuttā, tehi dhammehi ye dhammā vippayuttā… te dhammā ekena khandhena dasahāyatanehi dasahi dhātūhi vippayuttā; ekenāyatanena ekāya dhātuyā kehici vippayuttā. (19--21) </div>
</div>
<div class="q" id="p_31Dht_478"> <div class="divNumber">388.</div> <div class="p">
<span class="pN">478</span>Sanidassanasappaṭighehi dhammehi ye dhammā… anidassanasappaṭighehi dhammehi ye dhammā vippayuttā, tehi dhammehi ye dhammā vippayuttā… te dhammā catūhi khandhehi ekenāyatanena sattahi dhātūhi vippayuttā; ekenāyatanena ekāya dhātuyā kehici vippayuttā. (22) </div>
</div>
</html>

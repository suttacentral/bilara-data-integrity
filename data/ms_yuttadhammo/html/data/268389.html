<html>
<div class="i">1.2.4 Avijjānīvaraṇasutta</div>
<div class="h">Ekakanipāta</div>
<div class="h">Dutiyavagga</div>
<div class="h">Avijjānīvaraṇasutta</div>
<div class="q" id="p_18It_71"> <div class="divNumber">14.</div> <div class="p">
<span class="pN">71</span>Vuttañhetaṁ bhagavatā vuttamarahatāti me sutaṁ— </div>
</div>
<div class="q" id="p_18It_72"> <div class="p">
<span class="pN">72</span>“Nāhaṁ, bhikkhave, aññaṁ ekanīvaraṇampi samanupassāmi yena nīvaraṇena nivutā pajā dīgharattaṁ sandhāvanti saṁsaranti yathayidaṁ, bhikkhave, avijjānīvaraṇaṁ. Avijjānīvaraṇena hi, bhikkhave, nivutā pajā dīgharattaṁ sandhāvanti saṁsarantī”ti. Etamatthaṁ bhagavā avoca. Tatthetaṁ iti vuccati— </div>
</div>
<div class="q" id="p_18It_73"> <div class="p"> <table class="singleColumn"> <tr> <td> <div class="pN">73</div> <div class="G">“Natthañño ekadhammopi,</div> </td> </tr> <tr> <td> <div class="G">yenevaṁ nivutā pajā;</div> </td> </tr> <tr> <td> <div class="G">Saṁsaranti ahorattaṁ,</div> </td> </tr> <tr> <td> <div class="G">yathā mohena āvutā.</div> </td> </tr> </table> </div>
</div>
<div class="q" id="p_18It_74"> <div class="p"> <table class="singleColumn"> <tr> <td> <div class="pN">74</div> <div class="G">Ye ca mohaṁ pahantvāna,</div> </td> </tr> <tr> <td> <div class="G">tamokhandhaṁ padālayuṁ;</div> </td> </tr> <tr> <td> <div class="G">Na te puna saṁsaranti,</div> </td> </tr> <tr> <td> <div class="G">hetu tesaṁ na vijjatī”ti.</div> </td> </tr> </table> </div>
</div>
<div class="q" id="p_18It_75"> <div class="p">
<span class="pN">75</span>Ayampi attho vutto bhagavatā, iti me sutanti. </div>
</div>
<div class="CENTER" id="p_18It_76">
<span class="pN">76</span>Catutthaṁ.</div>
</html>

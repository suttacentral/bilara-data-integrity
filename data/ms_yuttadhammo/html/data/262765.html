<html>
<div class="i"> Upanissaya</div>
<div class="h">Upādinnattika</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Upanissaya</div>
<div class="q" id="p_36P1_2653"> <div class="divNumber">61.</div> <div class="p">
<span class="pN">2653</span>Upādinnupādāniyo dhammo upādinnupādāniyassa dhammassa upanissayapaccayena paccayo— anantarūpanissayo, pakatūpanissayo…pe…. <span class="bold">Pakatūpanissayo</span>— kāyikaṁ sukhaṁ kāyikassa sukhassa, kāyikassa dukkhassa upanissayapaccayena paccayo. Kāyikaṁ dukkhaṁ kāyikassa sukhassa, kāyikassa dukkhassa…pe… utu kāyikassa sukhassa, kāyikassa dukkhassa…pe… bhojanaṁ kāyikassa sukhassa, kāyikassa dukkhassa…pe… kāyikaṁ sukhaṁ… kāyikaṁ dukkhaṁ… utu… bhojanaṁ kāyikassa sukhassa, kāyikassa dukkhassa upanissayapaccayena paccayo. (1) </div>
</div>
<div class="q" id="p_36P1_2654"> <div class="p">
<span class="pN">2654</span>Upādinnupādāniyo dhammo anupādinnupādāniyassa dhammassa upanissayapaccayena paccayo— ārammaṇūpanissayo, anantarūpanissayo, pakatūpanissayo…pe…. <span class="bold">Pakatūpanissayo</span>— kāyikaṁ sukhaṁ upanissāya dānaṁ deti, sīlaṁ samādiyati, uposathakammaṁ karoti, jhānaṁ uppādeti, vipassanaṁ uppādeti, abhiññaṁ uppādeti, samāpattiṁ uppādeti, pāṇaṁ hanati…pe… saṁghaṁ bhindati. Kāyikaṁ dukkhaṁ… utuṁ… bhojanaṁ upanissāya dānaṁ deti…pe… saṁghaṁ bhindati. Kāyikaṁ sukhaṁ… kāyikaṁ dukkhaṁ… utu… bhojanaṁ anupādinnupādāniyāya saddhāya… sīlassa… sutassa… cāgassa… paññāya… rāgassa… dosassa… mohassa… mānassa… diṭṭhiyā… patthanāya upanissayapaccayena paccayo. (2) </div>
</div>
<div class="q" id="p_36P1_2655"> <div class="p">
<span class="pN">2655</span>Upādinnupādāniyo dhammo anupādinnaanupādāniyassa dhammassa upanissayapaccayena paccayo. <span class="bold">Pakatūpanissayo</span>— kāyikaṁ sukhaṁ upanissāya maggaṁ uppādeti, phalasamāpattiṁ samāpajjati. Kāyikaṁ dukkhaṁ… utuṁ… bhojanaṁ upanissāya maggaṁ uppādeti, phalasamāpattiṁ samāpajjati. Kāyikaṁ sukhaṁ… kāyikaṁ dukkhaṁ… utu… bhojanaṁ maggassa… phalasamāpattiyā upanissayapaccayena paccayo. (3) </div>
</div>
<div class="q" id="p_36P1_2656"> <div class="divNumber">62.</div> <div class="p">
<span class="pN">2656</span>Anupādinnupādāniyo dhammo anupādinnupādāniyassa dhammassa upanissayapaccayena paccayo— ārammaṇūpanissayo, anantarūpanissayo, pakatūpanissayo…pe…. <span class="bold">Pakatūpanissayo</span>— anupādinnupādāniyaṁ saddhaṁ upanissāya dānaṁ deti, sīlaṁ samādiyati, uposathakammaṁ karoti, jhānaṁ uppādeti, vipassanaṁ uppādeti, abhiññaṁ uppādeti, samāpattiṁ uppādeti, mānaṁ jappeti, diṭṭhiṁ gaṇhāti. Anupādinnupādāniyaṁ sīlaṁ… sutaṁ… cāgaṁ… paññaṁ… rāgaṁ… dosaṁ… mohaṁ… mānaṁ… diṭṭhiṁ… patthanaṁ… utuṁ… bhojanaṁ… senāsanaṁ upanissāya dānaṁ deti…pe… samāpattiṁ uppādeti, mānaṁ jappeti, diṭṭhiṁ gaṇhāti, pāṇaṁ hanati…pe… saṁghaṁ bhindati. Anupādinnupādāniyā saddhā… sīlaṁ… sutaṁ… cāgo… paññā… rāgo… doso… moho… māno… diṭṭhi… patthanā… utu… bhojanaṁ… senāsanaṁ… anupādinnupādāniyāya saddhāya… sīlassa… sutassa… cāgassa… paññāya… rāgassa… dosassa… mohassa… mānassa… diṭṭhiyā… patthanāya upanissayapaccayena paccayo. Paṭhamassa jhānassa parikammaṁ paṭhamassa jhānassa…pe… nevasaññānāsaññāyatanassa parikammaṁ nevasaññānāsaññāyatanassa…pe… paṭhamaṁ jhānaṁ dutiyassa…pe… ākiñcaññāyatanaṁ nevasaññānāsaññāyatanassa…pe… pāṇātipāto pāṇātipātassa…pe… niyatamicchādiṭṭhi niyatamicchādiṭṭhiyā…pe…. (1) </div>
</div>
<div class="q" id="p_36P1_2657"> <div class="p">
<span class="pN">2657</span>Anupādinnupādāniyo dhammo upādinnupādāniyassa dhammassa upanissayapaccayena paccayo— anantarūpanissayo, pakatūpanissayo…pe…. <span class="bold">Pakatūpanissayo</span>— anupādinnupādāniyaṁ saddhaṁ upanissāya attānaṁ ātāpeti paritāpeti, pariyiṭṭhimūlakaṁ dukkhaṁ paccanubhoti. Anupādinnupādāniyaṁ sīlaṁ…pe… senāsanaṁ upanissāya attānaṁ ātāpeti paritāpeti, pariyiṭṭhimūlakaṁ dukkhaṁ paccanubhoti. Anupādinnupādāniyā saddhā…pe… senāsanaṁ kāyikassa sukhassa, kāyikassa dukkhassa upanissayapaccayena paccayo. Kusalākusalaṁ kammaṁ vipākassa upanissayapaccayena paccayo. (2) </div>
</div>
<div class="q" id="p_36P1_2658"> <div class="p">
<span class="pN">2658</span>Anupādinnupādāniyo dhammo anupādinnaanupādāniyassa dhammassa upanissayapaccayena paccayo— anantarūpanissayo, pakatūpanissayo…pe…. <span class="bold">Pakatūpanissayo</span>— paṭhamassa maggassa parikammaṁ paṭhamassa maggassa upanissayapaccayena paccayo. Dutiyassa maggassa…pe… tatiyassa maggassa…pe… catutthassa maggassa parikammaṁ catutthassa maggassa upanissayapaccayena paccayo. (3) </div>
</div>
<div class="q" id="p_36P1_2659"> <div class="divNumber">63.</div> <div class="p">
<span class="pN">2659</span>Anupādinnaanupādāniyo dhammo anupādinnaanupādāniyassa dhammassa upanissayapaccayena paccayo— ārammaṇūpanissayo, anantarūpanissayo, pakatūpanissayo…pe…. <span class="bold">Pakatūpanissayo</span>— paṭhamo maggo dutiyassa maggassa upanissayapaccayena paccayo. Dutiyo maggo tatiyassa maggassa…pe… tatiyo maggo catutthassa maggassa…pe… maggo phalasamāpattiyā upanissayapaccayena paccayo. (1) </div>
</div>
<div class="q" id="p_36P1_2660"> <div class="p">
<span class="pN">2660</span>Anupādinnaanupādāniyo dhammo upādinnupādāniyassa dhammassa upanissayapaccayena paccayo— anantarūpanissayo, pakatūpanissayo…pe…. <span class="bold">Pakatūpanissayo</span>— phalasamāpatti kāyikassa sukhassa upanissayapaccayena paccayo. (2) </div>
</div>
<div class="q" id="p_36P1_2661"> <div class="p">
<span class="pN">2661</span>Anupādinnaanupādāniyo dhammo anupādinnupādāniyassa dhammassa upanissayapaccayena paccayo— ārammaṇūpanissayo, pakatūpanissayo…pe…. <span class="bold">Pakatūpanissayo</span>— ariyā maggaṁ upanissāya anuppannaṁ samāpattiṁ uppādenti, uppannaṁ samāpattiṁ samāpajjanti, saṅkhāre aniccato dukkhato anattato vipassanti. Maggo ariyānaṁ atthappaṭisambhidāya dhammappaṭisambhidāya niruttippaṭisambhidāya paṭibhānappaṭisambhidāya ṭhānāṭṭhānakosallassa upanissayapaccayena paccayo. (3) </div>
</div>
</html>

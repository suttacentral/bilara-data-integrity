<html>
<div class="i">55.6 Kāḷudāyittheraapadāna</div>
<div class="h">Bhaddiyavagga</div>
<div class="h">Kāḷudāyittheraapadāna</div>
<div class="q" id="p_20Ap1_7509"> <div class="divNumber">165.</div> <div class="p"> <table class="singleColumn"> <tr> <td> <div class="pN">7509</div> <div class="G">“Padumuttaro nāma jino,</div> </td> </tr> <tr> <td> <div class="G">sabbadhammesu cakkhumā;</div> </td> </tr> <tr> <td> <div class="G">Ito satasahassamhi,</div> </td> </tr> <tr> <td> <div class="G">kappe uppajji nāyako.</div> </td> </tr> </table> </div>
</div>
<div class="q" id="p_20Ap1_7510"> <div class="divNumber">166.</div> <div class="p"> <table class="singleColumn"> <tr> <td> <div class="pN">7510</div> <div class="G">Nāyakānaṁ varo satthā,</div> </td> </tr> <tr> <td> <div class="G">guṇāguṇavidū jino;</div> </td> </tr> <tr> <td> <div class="G">Kataññū katavedī ca,</div> </td> </tr> <tr> <td> <div class="G">titthe yojeti pāṇine.</div> </td> </tr> </table> </div>
</div>
<div class="q" id="p_20Ap1_7511"> <div class="divNumber">167.</div> <div class="p"> <table class="singleColumn"> <tr> <td> <div class="pN">7511</div> <div class="G">Sabbaññutena ñāṇena,</div> </td> </tr> <tr> <td> <div class="G">tulayitvā dayāsayo;</div> </td> </tr> <tr> <td> <div class="G">Deseti pavaraṁ dhammaṁ,</div> </td> </tr> <tr> <td> <div class="G">anantaguṇasañcayo.</div> </td> </tr> </table> </div>
</div>
<div class="q" id="p_20Ap1_7512"> <div class="divNumber">168.</div> <div class="p"> <table class="singleColumn"> <tr> <td> <div class="pN">7512</div> <div class="G">Sa kadāci mahāvīro,</div> </td> </tr> <tr> <td> <div class="G">anantajinasaṁsari;</div> </td> </tr> <tr> <td> <div class="G">Deseti madhuraṁ dhammaṁ,</div> </td> </tr> <tr> <td> <div class="G">catusaccūpasañhitaṁ.</div> </td> </tr> </table> </div>
</div>
<div class="q" id="p_20Ap1_7513"> <div class="divNumber">169.</div> <div class="p"> <table class="singleColumn"> <tr> <td> <div class="pN">7513</div> <div class="G">Sutvāna taṁ dhammavaraṁ,</div> </td> </tr> <tr> <td> <div class="G">ādimajjhantasobhanaṁ;</div> </td> </tr> <tr> <td> <div class="G">Pāṇasatasahassānaṁ,</div> </td> </tr> <tr> <td> <div class="G">dhammābhisamayo ahu.</div> </td> </tr> </table> </div>
</div>
<div class="q" id="p_20Ap1_7514"> <div class="divNumber">170.</div> <div class="p"> <table class="singleColumn"> <tr> <td> <div class="pN">7514</div> <div class="G">Ninnāditā tadā bhūmi,</div> </td> </tr> <tr> <td> <div class="G">gajjiṁsu ca payodharā;</div> </td> </tr> <tr> <td> <div class="G">Sādhukāraṁ pavattiṁsu,</div> </td> </tr> <tr> <td> <div class="G">devabrahmanarāsurā.</div> </td> </tr> </table> </div>
</div>
<div class="q" id="p_20Ap1_7515"> <div class="divNumber">171.</div> <div class="p"> <table class="singleColumn"> <tr> <td> <div class="pN">7515</div> <div class="G">‘Aho kāruṇiko satthā,</div> </td> </tr> <tr> <td> <div class="G">aho saddhammadesanā;</div> </td> </tr> <tr> <td> <div class="G">Aho bhavasamuddamhi,</div> </td> </tr> <tr> <td> <div class="G">nimugge uddharī jino’.</div> </td> </tr> </table> </div>
</div>
<div class="q" id="p_20Ap1_7516"> <div class="divNumber">172.</div> <div class="p"> <table class="singleColumn"> <tr> <td> <div class="pN">7516</div> <div class="G">Evaṁ pavedajātesu,</div> </td> </tr> <tr> <td> <div class="G">sanarāmarabrahmasu;</div> </td> </tr> <tr> <td> <div class="G">Kulappasādakānaggaṁ,</div> </td> </tr> <tr> <td> <div class="G">sāvakaṁ vaṇṇayī jino.</div> </td> </tr> </table> </div>
</div>
<div class="q" id="p_20Ap1_7517"> <div class="divNumber">173.</div> <div class="p"> <table class="singleColumn"> <tr> <td> <div class="pN">7517</div> <div class="G">Tadāhaṁ haṁsavatiyaṁ,</div> </td> </tr> <tr> <td> <div class="G">jātomaccakule ahuṁ;</div> </td> </tr> <tr> <td> <div class="G">Pāsādiko dassaniyo,</div> </td> </tr> <tr> <td> <div class="G">pahūtadhanadhaññavā.</div> </td> </tr> </table> </div>
</div>
<div class="q" id="p_20Ap1_7518"> <div class="divNumber">174.</div> <div class="p"> <table class="singleColumn"> <tr> <td> <div class="pN">7518</div> <div class="G">Haṁsārāmamupeccāhaṁ,</div> </td> </tr> <tr> <td> <div class="G">vanditvā taṁ tathāgataṁ;</div> </td> </tr> <tr> <td> <div class="G">Suṇitvā madhuraṁ dhammaṁ,</div> </td> </tr> <tr> <td> <div class="G">kāraṁ katvā ca tādino.</div> </td> </tr> </table> </div>
</div>
<div class="q" id="p_20Ap1_7519"> <div class="divNumber">175.</div> <div class="p"> <table class="singleColumn"> <tr> <td> <div class="pN">7519</div> <div class="G">Nipacca pādamūlehaṁ,</div> </td> </tr> <tr> <td> <div class="G">imaṁ vacanamabraviṁ;</div> </td> </tr> <tr> <td> <div class="G">‘Kulappasādakānaggo,</div> </td> </tr> <tr> <td> <div class="G">yo tayā santhuto mune.</div> </td> </tr> </table> </div>
</div>
<div class="q" id="p_20Ap1_7520"> <div class="divNumber">176.</div> <div class="p"> <table class="singleColumn"> <tr> <td> <div class="pN">7520</div> <div class="G">Tādiso homahaṁ vīra,</div> </td> </tr> <tr> <td> <div class="G">buddhaseṭṭhassa sāsane’;</div> </td> </tr> <tr> <td> <div class="G">Tadā mahākāruṇiko,</div> </td> </tr> <tr> <td> <div class="G">siñcanto vāmatena maṁ.</div> </td> </tr> </table> </div>
</div>
<div class="q" id="p_20Ap1_7521"> <div class="divNumber">177.</div> <div class="p"> <table class="singleColumn"> <tr> <td> <div class="pN">7521</div> <div class="G">Āha maṁ ‘putta uttiṭṭha,</div> </td> </tr> <tr> <td> <div class="G">lacchase taṁ manorathaṁ;</div> </td> </tr> <tr> <td> <div class="G">Kathaṁ nāma jine kāraṁ,</div> </td> </tr> <tr> <td> <div class="G">katvāna viphalo siyā.</div> </td> </tr> </table> </div>
</div>
<div class="q" id="p_20Ap1_7522"> <div class="divNumber">178.</div> <div class="p"> <table class="singleColumn"> <tr> <td> <div class="pN">7522</div> <div class="G">Satasahassito kappe,</div> </td> </tr> <tr> <td> <div class="G">okkākakulasambhavo;</div> </td> </tr> <tr> <td> <div class="G">Gotamo nāma gottena,</div> </td> </tr> <tr> <td> <div class="G">satthā loke bhavissati.</div> </td> </tr> </table> </div>
</div>
<div class="q" id="p_20Ap1_7523"> <div class="divNumber">179.</div> <div class="p"> <table class="singleColumn"> <tr> <td> <div class="pN">7523</div> <div class="G">Tassa dhammesu dāyādo,</div> </td> </tr> <tr> <td> <div class="G">oraso dhammanimmito;</div> </td> </tr> <tr> <td> <div class="G">Udāyi nāma nāmena,</div> </td> </tr> <tr> <td> <div class="G">hessati satthu sāvako’.</div> </td> </tr> </table> </div>
</div>
<div class="q" id="p_20Ap1_7524"> <div class="divNumber">180.</div> <div class="p"> <table class="singleColumn"> <tr> <td> <div class="pN">7524</div> <div class="G">Taṁ sutvā mudito hutvā,</div> </td> </tr> <tr> <td> <div class="G">yāvajīvaṁ tadā jinaṁ;</div> </td> </tr> <tr> <td> <div class="G">Mettacitto paricariṁ,</div> </td> </tr> <tr> <td> <div class="G">paccayehi vināyakaṁ.</div> </td> </tr> </table> </div>
</div>
<div class="q" id="p_20Ap1_7525"> <div class="divNumber">181.</div> <div class="p"> <table class="singleColumn"> <tr> <td> <div class="pN">7525</div> <div class="G">Tena kammavipākena,</div> </td> </tr> <tr> <td> <div class="G">cetanāpaṇidhīhi ca;</div> </td> </tr> <tr> <td> <div class="G">Jahitvā mānusaṁ dehaṁ,</div> </td> </tr> <tr> <td> <div class="G">tāvatiṁsamagacchahaṁ.</div> </td> </tr> </table> </div>
</div>
<div class="q" id="p_20Ap1_7526"> <div class="divNumber">182.</div> <div class="p"> <table class="singleColumn"> <tr> <td> <div class="pN">7526</div> <div class="G">Pacchime ca bhave dāni,</div> </td> </tr> <tr> <td> <div class="G">ramme kapilavatthave;</div> </td> </tr> <tr> <td> <div class="G">Jāto mahāmaccakule,</div> </td> </tr> <tr> <td> <div class="G">suddhodanamahīpate.</div> </td> </tr> </table> </div>
</div>
<div class="q" id="p_20Ap1_7527"> <div class="divNumber">183.</div> <div class="p"> <table class="singleColumn"> <tr> <td> <div class="pN">7527</div> <div class="G">Tadā ajāyi siddhattho,</div> </td> </tr> <tr> <td> <div class="G">ramme lumbinikānane;</div> </td> </tr> <tr> <td> <div class="G">Hitāya sabbalokassa,</div> </td> </tr> <tr> <td> <div class="G">sukhāya ca narāsabho.</div> </td> </tr> </table> </div>
</div>
<div class="q" id="p_20Ap1_7528"> <div class="divNumber">184.</div> <div class="p"> <table class="singleColumn"> <tr> <td> <div class="pN">7528</div> <div class="G">Tadaheva ahaṁ jāto,</div> </td> </tr> <tr> <td> <div class="G">saha teneva vaḍḍhito;</div> </td> </tr> <tr> <td> <div class="G">Piyo sahāyo dayito,</div> </td> </tr> <tr> <td> <div class="G">viyatto nītikovido.</div> </td> </tr> </table> </div>
</div>
<div class="q" id="p_20Ap1_7529"> <div class="divNumber">185.</div> <div class="p"> <table class="singleColumn"> <tr> <td> <div class="pN">7529</div> <div class="G">Ekūnatiṁso vayasā,</div> </td> </tr> <tr> <td> <div class="G">nikkhamitvā agārato;</div> </td> </tr> <tr> <td> <div class="G">Chabbassaṁ vītināmetvā,</div> </td> </tr> <tr> <td> <div class="G">āsi buddho vināyako.</div> </td> </tr> </table> </div>
</div>
<div class="q" id="p_20Ap1_7530"> <div class="divNumber">186.</div> <div class="p"> <table class="singleColumn"> <tr> <td> <div class="pN">7530</div> <div class="G">Jetvā sasenakaṁ māraṁ,</div> </td> </tr> <tr> <td> <div class="G">khepayitvāna āsave;</div> </td> </tr> <tr> <td> <div class="G">Bhavaṇṇavaṁ taritvāna,</div> </td> </tr> <tr> <td> <div class="G">buddho āsi sadevake.</div> </td> </tr> </table> </div>
</div>
<div class="q" id="p_20Ap1_7531"> <div class="divNumber">187.</div> <div class="p"> <table class="singleColumn"> <tr> <td> <div class="pN">7531</div> <div class="G">Isivhayaṁ gamitvāna,</div> </td> </tr> <tr> <td> <div class="G">vinetvā pañcavaggiye;</div> </td> </tr> <tr> <td> <div class="G">Tato vinesi bhagavā,</div> </td> </tr> <tr> <td> <div class="G">gantvā gantvā tahiṁ tahiṁ.</div> </td> </tr> </table> </div>
</div>
<div class="q" id="p_20Ap1_7532"> <div class="divNumber">188.</div> <div class="p"> <table class="singleColumn"> <tr> <td> <div class="pN">7532</div> <div class="G">Veneyye vinayanto so,</div> </td> </tr> <tr> <td> <div class="G">saṅgaṇhanto sadevakaṁ;</div> </td> </tr> <tr> <td> <div class="G">Upecca magadhe giriṁ,</div> </td> </tr> <tr> <td> <div class="G">viharittha tadā jino.</div> </td> </tr> </table> </div>
</div>
<div class="q" id="p_20Ap1_7533"> <div class="divNumber">189.</div> <div class="p"> <table class="singleColumn"> <tr> <td> <div class="pN">7533</div> <div class="G">Tadā suddhodanenāhaṁ,</div> </td> </tr> <tr> <td> <div class="G">bhūmipālena pesito;</div> </td> </tr> <tr> <td> <div class="G">Gantvā disvā dasabalaṁ,</div> </td> </tr> <tr> <td> <div class="G">pabbajitvārahā ahuṁ.</div> </td> </tr> </table> </div>
</div>
<div class="q" id="p_20Ap1_7534"> <div class="divNumber">190.</div> <div class="p"> <table class="singleColumn"> <tr> <td> <div class="pN">7534</div> <div class="G">Tadā mahesiṁ yācitvā,</div> </td> </tr> <tr> <td> <div class="G">pāpayiṁ kapilavhayaṁ;</div> </td> </tr> <tr> <td> <div class="G">Tato purāhaṁ gantvāna,</div> </td> </tr> <tr> <td> <div class="G">pasādesiṁ mahākulaṁ.</div> </td> </tr> </table> </div>
</div>
<div class="q" id="p_20Ap1_7535"> <div class="divNumber">191.</div> <div class="p"> <table class="singleColumn"> <tr> <td> <div class="pN">7535</div> <div class="G">Jino tasmiṁ guṇe tuṭṭho,</div> </td> </tr> <tr> <td> <div class="G">maṁ mahāparisāya so;</div> </td> </tr> <tr> <td> <div class="G">Kulappasādakānaggaṁ,</div> </td> </tr> <tr> <td> <div class="G">paññāpesi vināyako.</div> </td> </tr> </table> </div>
</div>
<div class="q" id="p_20Ap1_7536"> <div class="divNumber">192.</div> <div class="p"> <table class="singleColumn"> <tr> <td> <div class="pN">7536</div> <div class="G">Kilesā jhāpitā mayhaṁ,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">viharāmi anāsavo.</div> </td> </tr> </table> </div>
</div>
<div class="q" id="p_20Ap1_7537"> <div class="divNumber">193.</div> <div class="p"> <table class="singleColumn"> <tr> <td> <div class="pN">7537</div> <div class="G">Svāgataṁ vata me āsi,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṁ buddhassa sāsanaṁ.</div> </td> </tr> </table> </div>
</div>
<div class="q" id="p_20Ap1_7538"> <div class="divNumber">194.</div> <div class="p"> <table class="singleColumn"> <tr> <td> <div class="pN">7538</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_7539"> <div class="p">
<span class="pN">7539</span>Itthaṁ sudaṁ āyasmā kāḷudāyī thero imā gāthāyo abhāsitthāti. </div>
</div>
<div class="CENTER" id="p_20Ap1_7540">
<span class="pN">7540</span>Kāḷudāyittherassāpadānaṁ chaṭṭhaṁ.</div>
</html>

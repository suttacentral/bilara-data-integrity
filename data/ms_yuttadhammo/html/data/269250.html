<html>
<div class="i">5.1.7 Laṭukikajātaka</div>
<div class="h">Pañcakanipāta</div>
<div class="h">Maṇikuṇḍalavagga</div>
<div class="h">Laṭukikajātaka</div>
<div class="q" id="p_22J_1190"> <div class="divNumber">39.</div> <div class="p"> <table class="singleColumn"> <tr> <td> <div class="pN">1190</div> <div class="G">“Vandāmi taṁ kuñjara saṭṭhihāyanaṁ,</div> </td> </tr> <tr> <td> <div class="G">Āraññakaṁ yūthapatiṁ yasassiṁ;</div> </td> </tr> <tr> <td> <div class="G">Pakkhehi taṁ pañjalikaṁ karomi,</div> </td> </tr> <tr> <td> <div class="G">Mā me vadhī puttake dubbalāya”.</div> </td> </tr> </table> </div>
</div>
<div class="q" id="p_22J_1191"> <div class="divNumber">40.</div> <div class="p"> <table class="singleColumn"> <tr> <td> <div class="pN">1191</div> <div class="G">“Vandāmi taṁ kuñjara ekacāriṁ,</div> </td> </tr> <tr> <td> <div class="G">Āraññakaṁ pabbatasānugocaraṁ;</div> </td> </tr> <tr> <td> <div class="G">Pakkhehi taṁ pañjalikaṁ karomi,</div> </td> </tr> <tr> <td> <div class="G">Mā me vadhī puttake dubbalāya”.</div> </td> </tr> </table> </div>
</div>
<div class="q" id="p_22J_1192"> <div class="divNumber">41.</div> <div class="p"> <table class="singleColumn"> <tr> <td> <div class="pN">1192</div> <div class="G">“Vadhissāmi te laṭukike puttakāni,</div> </td> </tr> <tr> <td> <div class="G">Kiṁ me tuvaṁ kāhasi dubbalāsi;</div> </td> </tr> <tr> <td> <div class="G">Sataṁ sahassānipi tādisīnaṁ,</div> </td> </tr> <tr> <td> <div class="G">Vāmena pādena papothayeyyaṁ”.</div> </td> </tr> </table> </div>
</div>
<div class="q" id="p_22J_1193"> <div class="divNumber">42.</div> <div class="p"> <table class="singleColumn"> <tr> <td> <div class="pN">1193</div> <div class="G">“Na heva sabbattha balena kiccaṁ,</div> </td> </tr> <tr> <td> <div class="G">Balañhi bālassa vadhāya hoti;</div> </td> </tr> <tr> <td> <div class="G">Karissāmi te nāgarājā anatthaṁ,</div> </td> </tr> <tr> <td> <div class="G">Yo me vadhī puttake dubbalāya”.</div> </td> </tr> </table> </div>
</div>
<div class="q" id="p_22J_1194"> <div class="divNumber">43.</div> <div class="p"> <table class="singleColumn"> <tr> <td> <div class="pN">1194</div> <div class="G">“Kākañca passa laṭukikaṁ,</div> </td> </tr> <tr> <td> <div class="G">Maṇḍūkaṁ nīlamakkhikaṁ;</div> </td> </tr> <tr> <td> <div class="G">Ete nāgaṁ aghātesuṁ,</div> </td> </tr> <tr> <td> <div class="G">Passa verassa verinaṁ;</div> </td> </tr> <tr> <td> <div class="G">Tasmā hi veraṁ na kayirātha,</div> </td> </tr> <tr> <td> <div class="G">Appiyenapi kenacī”ti.</div> </td> </tr> </table> </div>
</div>
<div class="CENTER" id="p_22J_1195">
<span class="pN">1195</span>Laṭukikajātakaṁ sattamaṁ.</div>
</html>

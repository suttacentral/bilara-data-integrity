<html>
<div class="i">36.7 Supuṭakapūjakattheraapadāna</div>
<div class="h">Saddasaññakavagga</div>
<div class="h">Supuṭakapūjakattheraapadāna</div>
<div class="q" id="p_20Ap1_4007"> <div class="divNumber">26.</div> <div class="p"> <table class="singleColumn"> <tr> <td> <div class="pN">4007</div> <div class="G">“Divāvihārā nikkhanto,</div> </td> </tr> <tr> <td> <div class="G">vipassī lokanāyako;</div> </td> </tr> <tr> <td> <div class="G">Bhikkhāya vicaranto so,</div> </td> </tr> <tr> <td> <div class="G">mama santikupāgami.</div> </td> </tr> </table> </div>
</div>
<div class="q" id="p_20Ap1_4008"> <div class="divNumber">27.</div> <div class="p"> <table class="singleColumn"> <tr> <td> <div class="pN">4008</div> <div class="G">Tato patīto sumano,</div> </td> </tr> <tr> <td> <div class="G">buddhaseṭṭhassa tādino;</div> </td> </tr> <tr> <td> <div class="G">Loṇasupuṭakaṁ datvā,</div> </td> </tr> <tr> <td> <div class="G">kappaṁ saggamhi modahaṁ.</div> </td> </tr> </table> </div>
</div>
<div class="q" id="p_20Ap1_4009"> <div class="divNumber">28.</div> <div class="p"> <table class="singleColumn"> <tr> <td> <div class="pN">4009</div> <div class="G">Ekanavutito kappe,</div> </td> </tr> <tr> <td> <div class="G">yaṁ puṭakamadāsahaṁ;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">puṭakassa idaṁ phalaṁ.</div> </td> </tr> </table> </div>
</div>
<div class="q" id="p_20Ap1_4010"> <div class="divNumber">29.</div> <div class="p"> <table class="singleColumn"> <tr> <td> <div class="pN">4010</div> <div class="G">Paṭisambhidā catasso,</div> </td> </tr> <tr> <td> <div class="G">…pe…</div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_4011"> <div class="p">
<span class="pN">4011</span>Itthaṁ sudaṁ āyasmā supuṭakapūjako thero imā gāthāyo abhāsitthāti. </div>
</div>
<div class="CENTER" id="p_20Ap1_4012">
<span class="pN">4012</span>Supuṭakapūjakattherassāpadānaṁ sattamaṁ.</div>
</html>

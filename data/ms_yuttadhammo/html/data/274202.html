<html>
<div class="i">3.2.26 Adukkhamasukhīsutta</div>
<div class="h">Diṭṭhisaṁyutta</div>
<div class="h">Dutiyagamanavagga</div>
<div class="h">Adukkhamasukhīsutta</div>
<div class="q" id="p_13S3_1006"> <div class="divNumber">249.</div> <div class="p">
<span class="pN">1006</span>“Adukkhamasukhī attā hoti arogo paraṁ maraṇā”ti? “Bhagavaṁmūlakā no, bhante, dhammā…pe…  </div>
</div>
<div class="q" id="p_13S3_1007"> <div class="p">
<span class="pN">1007</span>“Rūpe kho, bhikkhave, sati, rūpaṁ upādāya, rūpaṁ abhinivissa evaṁ diṭṭhi uppajjati—  ‘adukkhamasukhī attā hoti arogo paraṁ maraṇā’ti. Vedanāya sati…  saññāya sati…  saṅkhāresu sati…  viññāṇe sati, viññāṇaṁ upādāya, viññāṇaṁ abhinivissa evaṁ diṭṭhi uppajjati—  ‘adukkhamasukhī attā hoti arogo paraṁ maraṇā’ti. </div>
</div>
<div class="q" id="p_13S3_1008"> <div class="p">
<span class="pN">1008</span>Taṁ kiṁ maññatha, bhikkhave, rūpaṁ niccaṁ vā aniccaṁ vā”ti? “Aniccaṁ, bhante” …pe…  vipariṇāmadhammaṁ, api nu taṁ anupādāya evaṁ diṭṭhi uppajjeyya—  ‘adukkhamasukhī attā hoti arogo paraṁ maraṇā’”ti? “No hetaṁ, bhante”. “Iti kho, bhikkhave, dukkhe sati, dukkhaṁ upādāya, dukkhaṁ abhinivissa evaṁ diṭṭhi uppajjati—  ‘adukkhamasukhī attā hoti arogo paraṁ maraṇā’”ti. “Vedanā…  saññā…  saṅkhārā…  viññāṇaṁ niccaṁ vā aniccaṁ vā”ti? “Aniccaṁ, bhante” …pe…  vipariṇāmadhammaṁ, api nu taṁ anupādāya evaṁ diṭṭhi uppajjeyya—  ‘adukkhamasukhī attā hoti arogo paraṁ maraṇā’”ti? “No hetaṁ, bhante”. “Iti kho, bhikkhave, dukkhe sati, dukkhaṁ upādāya, dukkhaṁ abhinivissa evaṁ diṭṭhi uppajjati—  ‘adukkhamasukhī attā hoti arogo paraṁ maraṇā’”ti. Chabbīsatimaṁ. </div>
</div>
<div class="CENTER" id="p_13S3_1009">
<span class="pN">1009</span>Dutiyapeyyālo.</div>
<div class="SUMMARY" id="p_13S3_1010">
<span class="pN">1010</span><span class="firstLetter">T</span>assuddānaṁ</div>
<div class="q" id="p_13S3_1011"> <div class="p"> <table class="singleColumn"> <tr> <td> <div class="pN">1011</div> <div class="G">Vātaṁ etaṁ mama so,</div> </td> </tr> <tr> <td> <div class="G">attā no ca me siyā;</div> </td> </tr> <tr> <td> <div class="G">Natthi karoto hetu ca,</div> </td> </tr> <tr> <td> <div class="G">mahādiṭṭhena aṭṭhamaṁ.</div> </td> </tr> </table> </div>
</div>
<div class="q" id="p_13S3_1012"> <div class="p"> <table class="singleColumn"> <tr> <td> <div class="pN">1012</div> <div class="G">Sassato asassato ceva,</div> </td> </tr> <tr> <td> <div class="G">antānantavā ca vuccati;</div> </td> </tr> <tr> <td> <div class="G">Taṁ jīvaṁ aññaṁ jīvañca,</div> </td> </tr> <tr> <td> <div class="G">tathāgatena cattāro.</div> </td> </tr> </table> </div>
</div>
<div class="q" id="p_13S3_1013"> <div class="p"> <table class="singleColumn"> <tr> <td> <div class="pN">1013</div> <div class="G">Rūpī attā hoti arūpī ca attā hoti,</div> </td> </tr> <tr> <td> <div class="G">Rūpī ca arūpī ca attā hoti;</div> </td> </tr> <tr> <td> <div class="G">Neva rūpī nārūpī attā hoti,</div> </td> </tr> <tr> <td> <div class="G">Ekantasukhī attā hoti.</div> </td> </tr> </table> </div>
</div>
<div class="q" id="p_13S3_1014"> <div class="p"> <table class="singleColumn"> <tr> <td> <div class="pN">1014</div> <div class="G">Ekantadukkhī attā hoti,</div> </td> </tr> <tr> <td> <div class="G">Sukhadukkhī attā hoti;</div> </td> </tr> <tr> <td> <div class="G">Adukkhamasukhī attā hoti,</div> </td> </tr> <tr> <td> <div class="G">Arogo paraṁ maraṇāti;</div> </td> </tr> <tr> <td> <div class="G">Ime chabbīsati suttā,</div> </td> </tr> <tr> <td> <div class="G">Dutiyavārena desitā.</div> </td> </tr> </table> </div>
</div>
</html>

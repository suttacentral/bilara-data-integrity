<html>
<div class="i"> Hetu</div>
<div class="h">Saññojanagocchaka</div>
<div class="h">Saññojanaduka</div>
<div class="h">Paccayavāra</div>
<div class="h">Paccayānulomādi</div>
<div class="h">Hetu</div>
<div class="q" id="p_38P2_1345"> <div class="divNumber">10.</div> <div class="p">
<span class="pN">1345</span>Saññojanaṁ dhammaṁ paccayā saññojano dhammo uppajjati hetupaccayā…  tīṇi. (Paṭiccasadisaṁ.) </div>
</div>
<div class="q" id="p_38P2_1346"> <div class="p">
<span class="pN">1346</span>Nosaññojanaṁ dhammaṁ paccayā nosaññojano dhammo uppajjati hetupaccayā—  nosaññojanaṁ ekaṁ khandhaṁ paccayā tayo khandhā cittasamuṭṭhānañca rūpaṁ…pe…  dve khandhe…pe…  paṭisandhikkhaṇe…pe…  khandhe paccayā vatthu, vatthuṁ paccayā khandhā, ekaṁ mahābhūtaṁ…pe…  mahābhūte paccayā cittasamuṭṭhānaṁ rūpaṁ, kaṭattārūpaṁ, upādārūpaṁ, vatthuṁ paccayā nosaññojanā khandhā. (1) </div>
</div>
<div class="q" id="p_38P2_1347"> <div class="p">
<span class="pN">1347</span>Nosaññojanaṁ dhammaṁ paccayā saññojano dhammo uppajjati hetupaccayā—  nosaññojane khandhe paccayā saññojanā, vatthuṁ paccayā saññojanā. (2) </div>
</div>
<div class="q" id="p_38P2_1348"> <div class="p">
<span class="pN">1348</span>Nosaññojanaṁ dhammaṁ paccayā saññojano ca nosaññojano ca dhammā uppajjanti hetupaccayā—  nosaññojanaṁ ekaṁ khandhaṁ paccayā tayo khandhā saññojanañca cittasamuṭṭhānañca rūpaṁ…pe…  dve khandhe…pe…  vatthuṁ paccayā saññojanā, mahābhūte paccayā cittasamuṭṭhānaṁ rūpaṁ, vatthuṁ paccayā saññojanā sampayuttakā ca khandhā. (3) </div>
</div>
<div class="q" id="p_38P2_1349"> <div class="divNumber">11.</div> <div class="p">
<span class="pN">1349</span>Saññojanañca nosaññojanañca dhammaṁ paccayā saññojano dhammo uppajjati hetupaccayā—  kāmarāgasaññojanañca sampayuttake ca khandhe paccayā diṭṭhisaññojanaṁ avijjāsaññojanaṁ, kāmarāgasaññojanañca vatthuñca paccayā diṭṭhisaññojanaṁ avijjāsaññojanaṁ (cakkaṁ) (1) </div>
</div>
<div class="q" id="p_38P2_1350"> <div class="p">
<span class="pN">1350</span>Saññojanañca nosaññojanañca dhammaṁ paccayā nosaññojano dhammo uppajjati hetupaccayā—  nosaññojanaṁ ekaṁ khandhañca saññojane ca paccayā tayo khandhā cittasamuṭṭhānañca rūpaṁ…pe…  dve khandhe…pe…  (cakkaṁ). Saññojane ca vatthuñca paccayā nosaññojanā khandhā. (2) </div>
</div>
<div class="q" id="p_38P2_1351"> <div class="p">
<span class="pN">1351</span>Saññojanañca nosaññojanañca dhammaṁ paccayā saññojano ca nosaññojano ca dhammā uppajjanti hetupaccayā—  nosaññojanaṁ ekaṁ khandhañca kāmarāgasaññojanañca paccayā tayo khandhā diṭṭhisaññojanaṁ avijjāsaññojanaṁ cittasamuṭṭhānañca rūpaṁ, dve khandhe…pe…  (cakkaṁ). Kāmarāgasaññojanañca vatthuñca paccayā diṭṭhisaññojanaṁ avijjāsaññojanaṁ sampayuttakā ca khandhā. (Cakkaṁ. Saṁkhittaṁ.) (3) </div>
</div>
<div class="q" id="p_38P2_1352"> <div class="divNumber">12.</div> <div class="p">
<span class="pN">1352</span>Hetuyā nava, ārammaṇe nava (sabbattha nava), vipāke ekaṁ…pe…  avigate nava. </div>
</div>
<div class="q" id="p_38P2_1353"> <div class="divNumber">13.</div> <div class="p">
<span class="pN">1353</span>Nahetuyā cattāri (yattha yattha vatthu labbhati, tattha tattha ninnetabbaṁ), naārammaṇe tīṇi…pe…  novigate tīṇi. </div>
</div>
</html>

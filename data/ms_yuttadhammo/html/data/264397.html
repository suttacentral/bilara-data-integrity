<html>
<div class="i"> Paccayacatukka</div>
<div class="h">Kusalattika, Tika</div>
<div class="h">Kusalattika, Parittattika</div>
<div class="h">Parittapada</div>
<div class="h">Paṭiccādivāra</div>
<div class="h">Paccayacatukka</div>
<div class="q" id="p_39P5_156"> <div class="divNumber">51.</div> <div class="p">
<span class="pN">156</span>Kusalaṁ parittaṁ dhammaṁ paṭicca kusalo paritto dhammo uppajjati hetupaccayā. Kusalaṁ parittaṁ dhammaṁ paṭicca abyākato paritto dhammo uppajjati hetupaccayā. Kusalaṁ parittaṁ dhammaṁ paṭicca kusalo paritto ca abyākato paritto ca dhammā uppajjanti hetupaccayā. (3) </div>
</div>
<div class="q" id="p_39P5_157"> <div class="p">
<span class="pN">157</span>Akusalaṁ parittaṁ dhammaṁ paṭicca akusalo paritto dhammo uppajjati hetupaccayā… tīṇi. </div>
</div>
<div class="q" id="p_39P5_158"> <div class="p">
<span class="pN">158</span>Abyākataṁ parittaṁ dhammaṁ paṭicca abyākato paritto dhammo uppajjati hetupaccayā. (1) </div>
</div>
<div class="q" id="p_39P5_159"> <div class="p">
<span class="pN">159</span>Kusalaṁ parittañca abyākataṁ parittañca dhammaṁ paṭicca abyākato paritto dhammo uppajjati hetupaccayā. (1) </div>
</div>
<div class="q" id="p_39P5_160"> <div class="p">
<span class="pN">160</span>Akusalaṁ parittañca abyākataṁ parittañca dhammaṁ paṭicca abyākato paritto dhammo uppajjati hetupaccayā. (1) (Saṁkhittaṁ.) </div>
</div>
<div class="q" id="p_39P5_161"> <div class="p">
<span class="pN">161</span>Hetuyā nava, ārammaṇe tīṇi…pe… vipāke ekaṁ…pe… avigate nava. (Saṁkhittaṁ.) </div>
</div>
<div class="q" id="p_39P5_162"> <div class="p">
<span class="pN">162</span>(Sahajātavārampi…pe… sampayuttavārampi paṭiccavārasadisaṁ.) </div>
</div>
<div class="q" id="p_39P5_163"> <div class="divNumber">52.</div> <div class="p">
<span class="pN">163</span>Kusalo paritto dhammo kusalassa parittassa dhammassa hetupaccayena paccayo… tīṇi. </div>
</div>
<div class="q" id="p_39P5_164"> <div class="p">
<span class="pN">164</span>Akusalo paritto dhammo akusalassa parittassa dhammassa hetupaccayena paccayo… tīṇi. </div>
</div>
<div class="q" id="p_39P5_165"> <div class="p">
<span class="pN">165</span>Abyākato paritto dhammo abyākatassa parittassa dhammassa hetupaccayena paccayo. (1) </div>
</div>
<div class="q" id="p_39P5_166"> <div class="p">
<span class="pN">166</span>Kusalo paritto dhammo kusalassa parittassa dhammassa ārammaṇapaccayena paccayo. (Saṁkhittaṁ.) </div>
</div>
<div class="q" id="p_39P5_167"> <div class="p">
<span class="pN">167</span>Hetuyā satta, ārammaṇe nava, adhipatiyā nava…pe… avigate terasa. (Saṁkhittaṁ.) </div>
</div>
<div class="q" id="p_39P5_168"> <div class="p">
<span class="pN">168</span>(Yathā kusalattike pañhāvāraṁ evaṁ vitthāretabbaṁ.) </div>
</div>
</html>

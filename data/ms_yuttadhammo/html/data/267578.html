<html>
<div class="i">45.4 Bhallātadāyakattheraapadāna</div>
<div class="h">Vibhītakavagga</div>
<div class="h">Bhallātadāyakattheraapadāna</div>
<div class="q" id="p_20Ap1_5802"> <div class="divNumber">22.</div> <div class="p"> <table class="singleColumn"> <tr> <td> <div class="pN">5802</div> <div class="G">“Suvaṇṇavaṇṇaṁ sambuddhaṁ,</div> </td> </tr> <tr> <td> <div class="G">Dvattiṁsavaralakkhaṇaṁ;</div> </td> </tr> <tr> <td> <div class="G">Vipinaggena gacchantaṁ,</div> </td> </tr> <tr> <td> <div class="G">Sālarājaṁva phullitaṁ.</div> </td> </tr> </table> </div>
</div>
<div class="q" id="p_20Ap1_5803"> <div class="divNumber">23.</div> <div class="p"> <table class="singleColumn"> <tr> <td> <div class="pN">5803</div> <div class="G">Tiṇattharaṁ paññāpetvā,</div> </td> </tr> <tr> <td> <div class="G">buddhaseṭṭhaṁ ayācahaṁ;</div> </td> </tr> <tr> <td> <div class="G">‘Anukampatu maṁ buddho,</div> </td> </tr> <tr> <td> <div class="G">bhikkhaṁ icchāmi dātave’.</div> </td> </tr> </table> </div>
</div>
<div class="q" id="p_20Ap1_5804"> <div class="divNumber">24.</div> <div class="p"> <table class="singleColumn"> <tr> <td> <div class="pN">5804</div> <div class="G">Anukampako kāruṇiko,</div> </td> </tr> <tr> <td> <div class="G">atthadassī mahāyaso;</div> </td> </tr> <tr> <td> <div class="G">Mama saṅkappamaññāya,</div> </td> </tr> <tr> <td> <div class="G">orūhi mama assame.</div> </td> </tr> </table> </div>
</div>
<div class="q" id="p_20Ap1_5805"> <div class="divNumber">25.</div> <div class="p"> <table class="singleColumn"> <tr> <td> <div class="pN">5805</div> <div class="G">Orohitvāna sambuddho,</div> </td> </tr> <tr> <td> <div class="G">nisīdi paṇṇasanthare;</div> </td> </tr> <tr> <td> <div class="G">Bhallātakaṁ gahetvāna,</div> </td> </tr> <tr> <td> <div class="G">buddhaseṭṭhassadāsahaṁ.</div> </td> </tr> </table> </div>
</div>
<div class="q" id="p_20Ap1_5806"> <div class="divNumber">26.</div> <div class="p"> <table class="singleColumn"> <tr> <td> <div class="pN">5806</div> <div class="G">Mama nijjhāyamānassa,</div> </td> </tr> <tr> <td> <div class="G">paribhuñji tadā jino;</div> </td> </tr> <tr> <td> <div class="G">Tattha cittaṁ pasādetvā,</div> </td> </tr> <tr> <td> <div class="G">abhivandiṁ tadā jinaṁ.</div> </td> </tr> </table> </div>
</div>
<div class="q" id="p_20Ap1_5807"> <div class="divNumber">27.</div> <div class="p"> <table class="singleColumn"> <tr> <td> <div class="pN">5807</div> <div class="G">Aṭṭhārase kappasate,</div> </td> </tr> <tr> <td> <div class="G">yaṁ phalamadadiṁ tadā;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">phaladānassidaṁ phalaṁ.</div> </td> </tr> </table> </div>
</div>
<div class="q" id="p_20Ap1_5808"> <div class="divNumber">28.</div> <div class="p"> <table class="singleColumn"> <tr> <td> <div class="pN">5808</div> <div class="G">Kilesā jhāpitā mayhaṁ,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">viharāmi anāsavo.</div> </td> </tr> </table> </div>
</div>
<div class="q" id="p_20Ap1_5809"> <div class="divNumber">29.</div> <div class="p"> <table class="singleColumn"> <tr> <td> <div class="pN">5809</div> <div class="G">Svāgataṁ vata me āsi,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṁ buddhassa sāsanaṁ.</div> </td> </tr> </table> </div>
</div>
<div class="q" id="p_20Ap1_5810"> <div class="divNumber">30.</div> <div class="p"> <table class="singleColumn"> <tr> <td> <div class="pN">5810</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_5811"> <div class="p">
<span class="pN">5811</span>Itthaṁ sudaṁ āyasmā bhallātadāyako thero imā gāthāyo abhāsitthāti. </div>
</div>
<div class="CENTER" id="p_20Ap1_5812">
<span class="pN">5812</span>Bhallātadāyakattherassāpadānaṁ catutthaṁ.</div>
</html>

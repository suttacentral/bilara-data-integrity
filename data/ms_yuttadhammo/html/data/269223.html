<html>
<div class="i">4.3.10 Sīlavīmaṁsajātaka</div>
<div class="h">Catukkanipāta</div>
<div class="h">Kuṭidūsakavagga</div>
<div class="h">Sīlavīmaṁsajātaka</div>
<div class="q" id="p_22J_1032"> <div class="divNumber">117.</div> <div class="p"> <table class="singleColumn"> <tr> <td> <div class="pN">1032</div> <div class="G">“Sīlaṁ kireva kalyāṇaṁ,</div> </td> </tr> <tr> <td> <div class="G">sīlaṁ loke anuttaraṁ;</div> </td> </tr> <tr> <td> <div class="G">Passa ghoraviso nāgo,</div> </td> </tr> <tr> <td> <div class="G">sīlavāti na haññati”.</div> </td> </tr> </table> </div>
</div>
<div class="q" id="p_22J_1033"> <div class="divNumber">118.</div> <div class="p"> <table class="singleColumn"> <tr> <td> <div class="pN">1033</div> <div class="G">“Yāvadevassahū kiñci,</div> </td> </tr> <tr> <td> <div class="G">tāvadeva akhādisuṁ;</div> </td> </tr> <tr> <td> <div class="G">Saṅgamma kulalā loke,</div> </td> </tr> <tr> <td> <div class="G">na hiṁsanti akiñcanaṁ.</div> </td> </tr> </table> </div>
</div>
<div class="q" id="p_22J_1034"> <div class="divNumber">119.</div> <div class="p"> <table class="singleColumn"> <tr> <td> <div class="pN">1034</div> <div class="G">Sukhaṁ nirāsā supati,</div> </td> </tr> <tr> <td> <div class="G">āsā phalavatī sukhā;</div> </td> </tr> <tr> <td> <div class="G">Āsaṁ nirāsaṁ katvāna,</div> </td> </tr> <tr> <td> <div class="G">sukhaṁ supati piṅgalā.</div> </td> </tr> </table> </div>
</div>
<div class="q" id="p_22J_1035"> <div class="divNumber">120.</div> <div class="p"> <table class="singleColumn"> <tr> <td> <div class="pN">1035</div> <div class="G">Na samādhiparo atthi,</div> </td> </tr> <tr> <td> <div class="G">asmiṁ loke paramhi ca;</div> </td> </tr> <tr> <td> <div class="G">Na paraṁ nāpi attānaṁ,</div> </td> </tr> <tr> <td> <div class="G">vihiṁsati samāhito”ti.</div> </td> </tr> </table> </div>
</div>
<div class="CENTER" id="p_22J_1036">
<span class="pN">1036</span>Sīlavīmaṁsajātakaṁ dasamaṁ.<br> Kuṭidūsakavaggo tatiyo.</div>
<div class="SUMMARY" id="p_22J_1037">
<span class="pN">1037</span><span class="firstLetter">T</span>assuddānaṁ</div>
<div class="q" id="p_22J_1038"> <div class="p"> <table class="singleColumn"> <tr> <td> <div class="pN">1038</div> <div class="G">Samanussa saduddubha yācanako,</div> </td> </tr> <tr> <td> <div class="G">Atha meṇḍavaruttama godhavaro;</div> </td> </tr> <tr> <td> <div class="G">Atha kāyasakepuka bhotīvaro,</div> </td> </tr> <tr> <td> <div class="G">Atha rādhasusīlavarena dasāti.</div> </td> </tr> </table> </div>
</div>
</html>

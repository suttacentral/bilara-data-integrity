<html>
<div class="i">30.5 Gosīsanikkhepakattheraapadāna</div>
<div class="h">Citakapūjakavagga</div>
<div class="h">Gosīsanikkhepakattheraapadāna</div>
<div class="q" id="p_20Ap1_3386"> <div class="divNumber">21.</div> <div class="p"> <table class="singleColumn"> <tr> <td> <div class="pN">3386</div> <div class="G">“Ārāmadvārā nikkhamma,</div> </td> </tr> <tr> <td> <div class="G">gosīsaṁ santhataṁ mayā;</div> </td> </tr> <tr> <td> <div class="G">Anubhomi sakaṁ kammaṁ,</div> </td> </tr> <tr> <td> <div class="G">pubbakammassidaṁ phalaṁ.</div> </td> </tr> </table> </div>
</div>
<div class="q" id="p_20Ap1_3387"> <div class="divNumber">22.</div> <div class="p"> <table class="singleColumn"> <tr> <td> <div class="pN">3387</div> <div class="G">Ājāniyā vātajavā,</div> </td> </tr> <tr> <td> <div class="G">sindhavā sīghavāhanā;</div> </td> </tr> <tr> <td> <div class="G">Anubhomi sabbametaṁ,</div> </td> </tr> <tr> <td> <div class="G">gosīsassa idaṁ phalaṁ.</div> </td> </tr> </table> </div>
</div>
<div class="q" id="p_20Ap1_3388"> <div class="divNumber">23.</div> <div class="p"> <table class="singleColumn"> <tr> <td> <div class="pN">3388</div> <div class="G">Aho kāraṁ paramakāraṁ,</div> </td> </tr> <tr> <td> <div class="G">sukhette sukataṁ mayā;</div> </td> </tr> <tr> <td> <div class="G">Saṁghe katassa kārassa,</div> </td> </tr> <tr> <td> <div class="G">na aññaṁ kalamagghati.</div> </td> </tr> </table> </div>
</div>
<div class="q" id="p_20Ap1_3389"> <div class="divNumber">24.</div> <div class="p"> <table class="singleColumn"> <tr> <td> <div class="pN">3389</div> <div class="G">Catunnavutito kappe,</div> </td> </tr> <tr> <td> <div class="G">yaṁ sīsaṁ santhariṁ ahaṁ;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">santharassa idaṁ phalaṁ.</div> </td> </tr> </table> </div>
</div>
<div class="q" id="p_20Ap1_3390"> <div class="divNumber">25.</div> <div class="p"> <table class="singleColumn"> <tr> <td> <div class="pN">3390</div> <div class="G">Pañcasattatikappamhi,</div> </td> </tr> <tr> <td> <div class="G">suppatiṭṭhitanāmako;</div> </td> </tr> <tr> <td> <div class="G">Eko āsiṁ mahātejo,</div> </td> </tr> <tr> <td> <div class="G">cakkavattī mahabbalo.</div> </td> </tr> </table> </div>
</div>
<div class="q" id="p_20Ap1_3391"> <div class="divNumber">26.</div> <div class="p"> <table class="singleColumn"> <tr> <td> <div class="pN">3391</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_3392"> <div class="p">
<span class="pN">3392</span>Itthaṁ sudaṁ āyasmā gosīsanikkhepako thero imā gāthāyo abhāsitthāti. </div>
</div>
<div class="CENTER" id="p_20Ap1_3393">
<span class="pN">3393</span>Gosīsanikkhepakattherassāpadānaṁ pañcamaṁ.</div>
</html>

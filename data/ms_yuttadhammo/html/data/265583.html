<html>
<div class="i"> Ārammaṇa</div>
<div class="h">Piṭṭhiduka</div>
<div class="h">Bhāvanāyapahātabbaduka</div>
<div class="h">Pañhāvāra</div>
<div class="h">Paccayānulomādi</div>
<div class="h">Vibhaṅgavāra</div>
<div class="h">Ārammaṇa</div>
<div class="q" id="p_38P2_4146"> <div class="divNumber">37.</div> <div class="p">
<span class="pN">4146</span>Bhāvanāya pahātabbo dhammo bhāvanāya pahātabbassa dhammassa ārammaṇapaccayena paccayo— bhāvanāya pahātabbaṁ rāgaṁ assādeti abhinandati, taṁ ārabbha bhāvanāya pahātabbo rāgo uppajjati, uddhaccaṁ uppajjati; bhāvanāya pahātabbaṁ domanassaṁ uppajjati; uddhaccaṁ ārabbha uddhaccaṁ uppajjati, bhāvanāya pahātabbaṁ domanassaṁ uppajjati; bhāvanāya pahātabbaṁ domanassaṁ ārabbha bhāvanāya pahātabbaṁ domanassaṁ uppajjati, uddhaccaṁ uppajjati. (1) </div>
</div>
<div class="q" id="p_38P2_4147"> <div class="p">
<span class="pN">4147</span>Bhāvanāya pahātabbo dhammo nabhāvanāya pahātabbassa dhammassa ārammaṇapaccayena paccayo— ariyā bhāvanāya pahātabbe pahīne kilese…pe… vikkhambhite kilese…pe… pubbe samudāciṇṇe…pe… bhāvanāya pahātabbe khandhe aniccato…pe… vipassati assādeti abhinandati, taṁ ārabbha nabhāvanāya pahātabbo rāgo uppajjati, diṭṭhi…pe… vicikicchā…pe… nabhāvanāya pahātabbaṁ domanassaṁ uppajjati; cetopariyañāṇena bhāvanāya pahātabbacittasamaṅgissa cittaṁ jānāti, bhāvanāya pahātabbā khandhā cetopariyañāṇassa, pubbenivāsānussatiñāṇassa, yathākammūpagañāṇassa, anāgataṁsañāṇassa, āvajjanāya ārammaṇapaccayena paccayo. (2) </div>
</div>
<div class="q" id="p_38P2_4148"> <div class="divNumber">38.</div> <div class="p">
<span class="pN">4148</span>Nabhāvanāya pahātabbo dhammo nabhāvanāya pahātabbassa dhammassa ārammaṇapaccayena paccayo— dānaṁ…pe… sīlaṁ…pe… uposathakammaṁ katvā taṁ paccavekkhati assādeti abhinandati, taṁ ārabbha nabhāvanāya pahātabbo rāgo uppajjati, diṭṭhi…pe… vicikicchā…pe… nabhāvanāya pahātabbaṁ domanassaṁ uppajjati, pubbe…pe… jhānā…pe… ariyā maggā vuṭṭhahitvā…pe… phalassa, āvajjanāya ārammaṇapaccayena paccayo; ariyā nabhāvanāya pahātabbe pahīne kilese…pe… cakkhuṁ…pe… vatthuṁ nabhāvanāya pahātabbe khandhe aniccato…pe… vipassati assādeti abhinandati, taṁ ārabbha nabhāvanāya pahātabbo rāgo uppajjati, diṭṭhi…pe… vicikicchā…pe… nabhāvanāya pahātabbaṁ domanassaṁ uppajjati; dibbena cakkhunā rūpaṁ passati…pe… yathākammūpagañāṇassa, anāgataṁsañāṇassa, āvajjanāya ārammaṇapaccayena paccayo. (1) </div>
</div>
<div class="q" id="p_38P2_4149"> <div class="p">
<span class="pN">4149</span>Nabhāvanāya pahātabbo dhammo bhāvanāya pahātabbassa dhammassa ārammaṇapaccayena paccayo— dānaṁ…pe… sīlaṁ…pe… jhānaṁ…pe… cakkhuṁ…pe… vatthuṁ nabhāvanāya pahātabbe khandhe assādeti abhinandati, taṁ ārabbha bhāvanāya pahātabbo rāgo uppajjati, uddhaccaṁ uppajjati, bhāvanāya pahātabbaṁ domanassaṁ uppajjati. (2) </div>
</div>
</html>

<html>
<div class="i">1.11.3--7 Kūṭādisutta</div>
<div class="h">Maggasaṁyutta</div>
<div class="h">Appamādapeyyālavagga</div>
<div class="h">Kūṭādisutta</div>
<div class="q" id="p_14S5_259"> <div class="divNumber">141.</div> <div class="p">
<span class="pN">259</span>“Seyyathāpi, bhikkhave, kūṭāgārassa yā kāci gopānasiyo sabbā tā kūṭaṅgamā kūṭaninnā kūṭasamosaraṇā; kūṭaṁ tāsaṁ aggamakkhāyati; evameva kho, bhikkhave…pe…  (yathā heṭṭhimasuttantaṁ, evaṁ vitthāretabbaṁ.) </div>
</div>
<div class="CENTER" id="p_14S5_260">
<span class="pN">260</span>Tatiyaṁ.</div>
<div class="q" id="p_14S5_261"> <div class="divNumber">142.</div> <div class="p">
<span class="pN">261</span>“Seyyathāpi, bhikkhave, ye keci mūlagandhā, kāḷānusāriyaṁ tesaṁ aggamakkhāyati; evameva kho, bhikkhave…pe…  catutthaṁ. </div>
</div>
<div class="q" id="p_14S5_262"> <div class="divNumber">143.</div> <div class="p">
<span class="pN">262</span>“Seyyathāpi, bhikkhave, ye keci sāragandhā, lohitacandanaṁ tesaṁ aggamakkhāyati; evameva kho, bhikkhave…pe…  pañcamaṁ. </div>
</div>
<div class="q" id="p_14S5_263"> <div class="divNumber">144.</div> <div class="p">
<span class="pN">263</span>“Seyyathāpi, bhikkhave, ye keci pupphagandhā, vassikaṁ tesaṁ aggamakkhāyati; evameva kho, bhikkhave…pe…  chaṭṭhaṁ. </div>
</div>
<div class="q" id="p_14S5_264"> <div class="divNumber">145.</div> <div class="p">
<span class="pN">264</span>“Seyyathāpi, bhikkhave, ye keci kuṭṭarājāno, sabbe te rañño cakkavattissa anuyantā bhavanti, rājā tesaṁ cakkavatti aggamakkhāyati; evameva kho, bhikkhave…pe…  sattamaṁ. </div>
</div>
</html>

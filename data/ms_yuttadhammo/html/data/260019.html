<html>
<div class="i">2.1.1.6 Paccanīkapuggalokāsa</div>
<div class="h">Pavattivāra</div>
<div class="h">Uppādavāra</div>
<div class="h">Paccuppannavāra</div>
<div class="h">Paccanīkapuggalokāsa</div>
<div class="q" id="p_33Y5_258"> <div class="divNumber">36.</div> <div class="p">
<span class="pN">258</span>» Yassa yattha dukkhasaccaṁ nuppajjati tassa tattha samudayasaccaṁ nuppajjatīti? Āmantā. </div>
</div>
<div class="q" id="p_33Y5_259"> <div class="p">
<span class="pN">259</span>« Yassa vā pana yattha samudayasaccaṁ nuppajjati tassa tattha dukkhasaccaṁ nuppajjatīti? </div>
</div>
<div class="q" id="p_33Y5_260"> <div class="p">
<span class="pN">260</span>Sabbesaṁ upapajjantānaṁ pavatte taṇhāvippayuttacittassa uppādakkhaṇe tesaṁ tattha samudayasaccaṁ nuppajjati, no ca tesaṁ tattha dukkhasaccaṁ nuppajjati. Sabbesaṁ cavantānaṁ pavatte cittassa bhaṅgakkhaṇe arūpe maggassa ca phalassa ca uppādakkhaṇe tesaṁ tattha samudayasaccañca nuppajjati dukkhasaccañca nuppajjati. </div>
</div>
<div class="q" id="p_33Y5_261"> <div class="p">
<span class="pN">261</span>» Yassa yattha dukkhasaccaṁ nuppajjati tassa tattha maggasaccaṁ nuppajjatīti? </div>
</div>
<div class="q" id="p_33Y5_262"> <div class="p">
<span class="pN">262</span>Arūpe maggassa uppādakkhaṇe tesaṁ tattha dukkhasaccaṁ nuppajjati, no ca tesaṁ tattha maggasaccaṁ nuppajjati. Sabbesaṁ cavantānaṁ pavatte cittassa bhaṅgakkhaṇe arūpe phalassa uppādakkhaṇe tesaṁ tattha dukkhasaccañca nuppajjati maggasaccañca nuppajjati. </div>
</div>
<div class="q" id="p_33Y5_263"> <div class="p">
<span class="pN">263</span>« Yassa vā pana yattha maggasaccaṁ nuppajjati tassa tattha dukkhasaccaṁ nuppajjatīti? </div>
</div>
<div class="q" id="p_33Y5_264"> <div class="p">
<span class="pN">264</span>Sabbesaṁ upapajjantānaṁ pavatte maggavippayuttacittassa uppādakkhaṇe tesaṁ tattha maggasaccaṁ nuppajjati, no ca tesaṁ tattha dukkhasaccaṁ nuppajjati. Sabbesaṁ cavantānaṁ pavatte cittassa bhaṅgakkhaṇe arūpe phalassa uppādakkhaṇe tesaṁ tattha maggasaccañca nuppajjati dukkhasaccañca nuppajjati. </div>
</div>
<div class="q" id="p_33Y5_265"> <div class="divNumber">37.</div> <div class="p">
<span class="pN">265</span>» Yassa yattha samudayasaccaṁ nuppajjati tassa tattha maggasaccaṁ nuppajjatīti? </div>
</div>
<div class="q" id="p_33Y5_266"> <div class="p">
<span class="pN">266</span>Maggassa uppādakkhaṇe tesaṁ tattha samudayasaccaṁ nuppajjati, no ca tesaṁ tattha maggasaccaṁ nuppajjati. Sabbesaṁ cittassa bhaṅgakkhaṇe taṇhāvippayuttamaggavippayuttacittassa uppādakkhaṇe asaññasattānaṁ tesaṁ tattha samudayasaccañca nuppajjati maggasaccañca nuppajjati. </div>
</div>
<div class="q" id="p_33Y5_267"> <div class="p">
<span class="pN">267</span>« Yassa vā pana yattha maggasaccaṁ nuppajjati tassa tattha samudayasaccaṁ nuppajjatīti? </div>
</div>
<div class="q" id="p_33Y5_268"> <div class="p">
<span class="pN">268</span>Taṇhāya uppādakkhaṇe tesaṁ tattha maggasaccaṁ nuppajjati, no ca tesaṁ tattha samudayasaccaṁ nuppajjati. Sabbesaṁ cittassa bhaṅgakkhaṇe maggavippayuttataṇhāvippayuttacittassa uppādakkhaṇe asaññasattānaṁ tesaṁ tattha maggasaccañca nuppajjati samudayasaccañca nuppajjati. </div>
</div>
</html>

<html>
<div class="i">4.5.9 Sandhibhedajātaka</div>
<div class="h">Catukkanipāta</div>
<div class="h">Cūḷakuṇālavagga</div>
<div class="h">Sandhibhedajātaka</div>
<div class="q" id="p_22J_1131"> <div class="divNumber">193.</div> <div class="p"> <table class="singleColumn"> <tr> <td> <div class="pN">1131</div> <div class="G">“Neva itthīsu sāmaññaṁ,</div> </td> </tr> <tr> <td> <div class="G">nāpi bhakkhesu sārathi;</div> </td> </tr> <tr> <td> <div class="G">Athassa sandhibhedassa,</div> </td> </tr> <tr> <td> <div class="G">passa yāva sucintitaṁ.</div> </td> </tr> </table> </div>
</div>
<div class="q" id="p_22J_1132"> <div class="divNumber">194.</div> <div class="p"> <table class="singleColumn"> <tr> <td> <div class="pN">1132</div> <div class="G">Asi tikkhova maṁsamhi,</div> </td> </tr> <tr> <td> <div class="G">pesuññaṁ parivattati;</div> </td> </tr> <tr> <td> <div class="G">Yatthūsabhañca sīhañca,</div> </td> </tr> <tr> <td> <div class="G">bhakkhayanti migādhamā.</div> </td> </tr> </table> </div>
</div>
<div class="q" id="p_22J_1133"> <div class="divNumber">195.</div> <div class="p"> <table class="singleColumn"> <tr> <td> <div class="pN">1133</div> <div class="G">Imaṁ so sayanaṁ seti,</div> </td> </tr> <tr> <td> <div class="G">yamimaṁ passasi sārathi;</div> </td> </tr> <tr> <td> <div class="G">Yo vācaṁ sandhibhedassa,</div> </td> </tr> <tr> <td> <div class="G">pisuṇassa nibodhati.</div> </td> </tr> </table> </div>
</div>
<div class="q" id="p_22J_1134"> <div class="divNumber">196.</div> <div class="p"> <table class="singleColumn"> <tr> <td> <div class="pN">1134</div> <div class="G">Te janā sukhamedhanti,</div> </td> </tr> <tr> <td> <div class="G">narā saggagatāriva;</div> </td> </tr> <tr> <td> <div class="G">Ye vācaṁ sandhibhedassa,</div> </td> </tr> <tr> <td> <div class="G">nāvabodhanti sārathī”ti.</div> </td> </tr> </table> </div>
</div>
<div class="CENTER" id="p_22J_1135">
<span class="pN">1135</span>Sandhibhedajātakaṁ navamaṁ.</div>
</html>

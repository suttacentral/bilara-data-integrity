<html>
<div class="i">1.1.3 Kururājacariya</div>
<div class="h">Akittivagga</div>
<div class="h">Dānapāramī</div>
<div class="h">Kururājacariya</div>
<div class="q" id="p_21Cp_23"> <div class="divNumber">20.</div> <div class="p"> <table class="singleColumn"> <tr> <td> <div class="pN">23</div> <div class="G">“Punāparaṁ yadā homi,</div> </td> </tr> <tr> <td> <div class="G">indapatthe puruttame;</div> </td> </tr> <tr> <td> <div class="G">Rājā dhanañcayo nāma,</div> </td> </tr> <tr> <td> <div class="G">kusale dasahupāgato.</div> </td> </tr> </table> </div>
</div>
<div class="q" id="p_21Cp_24"> <div class="divNumber">21.</div> <div class="p"> <table class="singleColumn"> <tr> <td> <div class="pN">24</div> <div class="G">Kaliṅgaraṭṭhavisayā,</div> </td> </tr> <tr> <td> <div class="G">brāhmaṇā upagañchu maṁ;</div> </td> </tr> <tr> <td> <div class="G">Āyācuṁ maṁ hatthināgaṁ,</div> </td> </tr> <tr> <td> <div class="G">dhaññaṁ maṅgalasammataṁ.</div> </td> </tr> </table> </div>
</div>
<div class="q" id="p_21Cp_25"> <div class="divNumber">22.</div> <div class="p"> <table class="singleColumn"> <tr> <td> <div class="pN">25</div> <div class="G">‘Avuṭṭhiko janapado,</div> </td> </tr> <tr> <td> <div class="G">dubbhikkho chātako mahā;</div> </td> </tr> <tr> <td> <div class="G">Dadāhi pavaraṁ nāgaṁ,</div> </td> </tr> <tr> <td> <div class="G">nīlaṁ añjanasavhayaṁ’.</div> </td> </tr> </table> </div>
</div>
<div class="q" id="p_21Cp_26"> <div class="divNumber">23.</div> <div class="p"> <table class="singleColumn"> <tr> <td> <div class="pN">26</div> <div class="G">‘Na me yācakamanuppatte,</div> </td> </tr> <tr> <td> <div class="G">paṭikkhepo anucchavo;</div> </td> </tr> <tr> <td> <div class="G">Mā me bhijji samādānaṁ,</div> </td> </tr> <tr> <td> <div class="G">dassāmi vipulaṁ gajaṁ’.</div> </td> </tr> </table> </div>
</div>
<div class="q" id="p_21Cp_27"> <div class="divNumber">24.</div> <div class="p"> <table class="singleColumn"> <tr> <td> <div class="pN">27</div> <div class="G">Nāgaṁ gahetvā soṇḍāya,</div> </td> </tr> <tr> <td> <div class="G">bhiṅgāre ratanāmaye;</div> </td> </tr> <tr> <td> <div class="G">Jalaṁ hatthe ākiritvā,</div> </td> </tr> <tr> <td> <div class="G">brāhmaṇānaṁ adaṁ gajaṁ.</div> </td> </tr> </table> </div>
</div>
<div class="q" id="p_21Cp_28"> <div class="divNumber">25.</div> <div class="p"> <table class="singleColumn"> <tr> <td> <div class="pN">28</div> <div class="G">Tassa nāge padinnamhi,</div> </td> </tr> <tr> <td> <div class="G">amaccā etadabravuṁ;</div> </td> </tr> <tr> <td> <div class="G">‘Kiṁ nu tuyhaṁ varaṁ nāgaṁ,</div> </td> </tr> <tr> <td> <div class="G">yācakānaṁ padassasi.</div> </td> </tr> </table> </div>
</div>
<div class="q" id="p_21Cp_29"> <div class="divNumber">26.</div> <div class="p"> <table class="singleColumn"> <tr> <td> <div class="pN">29</div> <div class="G">Dhaññaṁ maṅgalasampannaṁ,</div> </td> </tr> <tr> <td> <div class="G">saṅgāmavijayuttamaṁ;</div> </td> </tr> <tr> <td> <div class="G">Tasmiṁ nāge padinnamhi,</div> </td> </tr> <tr> <td> <div class="G">kiṁ te rajjaṁ karissati’.</div> </td> </tr> </table> </div>
</div>
<div class="q" id="p_21Cp_30"> <div class="divNumber">27.</div> <div class="p"> <table class="singleColumn"> <tr> <td> <div class="pN">30</div> <div class="G">‘Rajjampi me dade sabbaṁ,</div> </td> </tr> <tr> <td> <div class="G">sarīraṁ dajjamattano;</div> </td> </tr> <tr> <td> <div class="G">Sabbaññutaṁ piyaṁ mayhaṁ,</div> </td> </tr> <tr> <td> <div class="G">tasmā nāgaṁ adāsahan’”ti.</div> </td> </tr> </table> </div>
</div>
<div class="CENTER" id="p_21Cp_31">
<span class="pN">31</span>Kururājacariyaṁ tatiyaṁ.</div>
</html>

<html>
<div class="i"> Anantara</div>
<div class="h">Saññojanagocchaka</div>
<div class="h">Saññojanaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Anantara</div>
<div class="q" id="p_38P2_1369"> <div class="divNumber">20.</div> <div class="p">
<span class="pN">1369</span>Saññojano dhammo saññojanassa dhammassa anantarapaccayena paccayo— purimā purimā saññojanā pacchimānaṁ pacchimānaṁ saññojanānaṁ anantarapaccayena paccayo… tīṇi. </div>
</div>
<div class="q" id="p_38P2_1370"> <div class="p">
<span class="pN">1370</span>Nosaññojano dhammo nosaññojanassa dhammassa anantarapaccayena paccayo— purimā purimā nosaññojanā khandhā pacchimānaṁ…pe… phalasamāpattiyā anantarapaccayena paccayo. (1) </div>
</div>
<div class="q" id="p_38P2_1371"> <div class="p">
<span class="pN">1371</span>Nosaññojano dhammo saññojanassa dhammassa anantarapaccayena paccayo— purimā purimā nosaññojanā khandhā pacchimānaṁ pacchimānaṁ saññojanānaṁ anantarapaccayena paccayo; āvajjanā saññojanānaṁ anantarapaccayena paccayo. (Evaṁ dvepi kātabbā.) (3) </div>
</div>
<div class="q" id="p_38P2_1372"> <div class="p">
<span class="pN">1372</span>Saññojano ca nosaññojano ca dhammā saññojanassa dhammassa anantarapaccayena paccayo… tīṇi. </div>
</div>
</html>

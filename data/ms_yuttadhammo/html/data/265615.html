<html>
<div class="i"> Hetu</div>
<div class="h">Piṭṭhiduka</div>
<div class="h">Savitakkaduka</div>
<div class="h">Paṭiccavāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Hetu</div>
<div class="q" id="p_38P2_4287"> <div class="divNumber">102.</div> <div class="p">
<span class="pN">4287</span>Savitakkaṁ dhammaṁ paṭicca savitakko dhammo uppajjati hetupaccayā— savitakkaṁ ekaṁ khandhaṁ paṭicca tayo khandhā…pe… dve khandhe…pe… paṭisandhikkhaṇe…pe…. Savitakkaṁ dhammaṁ paṭicca avitakko dhammo uppajjati hetupaccayā— savitakke khandhe paṭicca vitakko cittasamuṭṭhānañca rūpaṁ; paṭisandhikkhaṇe…pe…. Savitakkaṁ dhammaṁ paṭicca savitakko ca avitakko ca dhammā uppajjanti hetupaccayā— savitakkaṁ ekaṁ khandhaṁ paṭicca tayo khandhā vitakko ca cittasamuṭṭhānañca rūpaṁ…pe… dve khandhe…pe… paṭisandhikkhaṇe…pe…. (3) </div>
</div>
<div class="q" id="p_38P2_4288"> <div class="divNumber">103.</div> <div class="p">
<span class="pN">4288</span>Avitakkaṁ dhammaṁ paṭicca avitakko dhammo uppajjati hetupaccayā— avitakkaṁ ekaṁ khandhaṁ paṭicca tayo khandhā cittasamuṭṭhānañca rūpaṁ…pe… dve khandhe…pe… vitakkaṁ paṭicca cittasamuṭṭhānaṁ rūpaṁ; paṭisandhikkhaṇe avitakkaṁ ekaṁ khandhaṁ paṭicca tayo khandhā kaṭattā ca rūpaṁ…pe… dve khandhe…pe… vitakkaṁ paṭicca kaṭattārūpaṁ, khandhe paṭicca vatthu, vatthuṁ paṭicca khandhā, vitakkaṁ paṭicca vatthu, vatthuṁ paṭicca vitakko, ekaṁ mahābhūtaṁ…pe…. (1) </div>
</div>
<div class="q" id="p_38P2_4289"> <div class="p">
<span class="pN">4289</span>Avitakkaṁ dhammaṁ paṭicca savitakko dhammo uppajjati hetupaccayā— vitakkaṁ paṭicca sampayuttakā khandhā; paṭisandhikkhaṇe vitakkaṁ paṭicca sampayuttakā khandhā, paṭisandhikkhaṇe vatthuṁ paṭicca savitakkā khandhā. (2) </div>
</div>
<div class="q" id="p_38P2_4290"> <div class="p">
<span class="pN">4290</span>Avitakkaṁ dhammaṁ paṭicca savitakko ca avitakko ca dhammā uppajjanti hetupaccayā— vitakkaṁ paṭicca sampayuttakā khandhā cittasamuṭṭhānañca rūpaṁ, vitakkaṁ paṭicca savitakkā khandhā, mahābhūte paṭicca cittasamuṭṭhānaṁ rūpaṁ; paṭisandhikkhaṇe vitakkaṁ paṭicca sampayuttakā khandhā kaṭattā ca rūpaṁ, paṭisandhikkhaṇe vitakkaṁ paṭicca savitakkā khandhā, mahābhūte paṭicca kaṭattārūpaṁ, paṭisandhikkhaṇe vatthuṁ paṭicca savitakkā khandhā, mahābhūte paṭicca kaṭattārūpaṁ, paṭisandhikkhaṇe vatthuṁ paṭicca vitakko sampayuttakā ca khandhā. (3) </div>
</div>
<div class="q" id="p_38P2_4291"> <div class="divNumber">104.</div> <div class="p">
<span class="pN">4291</span>Savitakkañca avitakkañca dhammaṁ paṭicca savitakko dhammo uppajjati hetupaccayā— savitakkaṁ ekaṁ khandhañca vitakkañca paṭicca tayo khandhā…pe… dve khandhe …pe… paṭisandhikkhaṇe savitakkaṁ ekaṁ khandhañca vitakkañca paṭicca tayo khandhā…pe… dve khandhe…pe… paṭisandhikkhaṇe savitakkaṁ ekaṁ khandhañca vatthuñca paṭicca tayo khandhā…pe… dve khandhe…pe…. (1) </div>
</div>
<div class="q" id="p_38P2_4292"> <div class="p">
<span class="pN">4292</span>Savitakkañca avitakkañca dhammaṁ paṭicca avitakko dhammo uppajjati hetupaccayā— savitakke khandhe ca vitakkañca mahābhūte ca paṭicca cittasamuṭṭhānaṁ rūpaṁ; paṭisandhikkhaṇe savitakke khandhe ca vitakkañca mahābhūte ca paṭicca kaṭattārūpaṁ, paṭisandhikkhaṇe savitakke khandhe ca vatthuñca paṭicca vitakko. (2) </div>
</div>
<div class="q" id="p_38P2_4293"> <div class="p">
<span class="pN">4293</span>Savitakkañca avitakkañca dhammaṁ paṭicca savitakko ca avitakko ca dhammā uppajjanti hetupaccayā— savitakkaṁ ekaṁ khandhañca vitakkañca paṭicca tayo khandhā cittasamuṭṭhānañca rūpaṁ…pe… dve khandhe…pe… savitakkaṁ ekaṁ khandhañca vitakkañca paṭicca tayo khandhā…pe… dve khandhe…pe… savitakke khandhe ca vitakkañca mahābhūte ca paṭicca cittasamuṭṭhānaṁ rūpaṁ; paṭisandhikkhaṇe savitakkaṁ ekaṁ khandhañca vitakkañca paṭicca tayo khandhā kaṭattā ca rūpaṁ…pe… dve khandhe…pe… paṭisandhikkhaṇe savitakkaṁ ekaṁ khandhañca vitakkañca paṭicca tayo khandhā…pe… dve khandhe…pe… savitakke khandhe ca vitakkañca mahābhūte ca paṭicca kaṭattārūpaṁ, paṭisandhikkhaṇe savitakkaṁ ekaṁ khandhañca vatthuñca paṭicca tayo khandhā vitakko ca…pe… dve khandhe…pe…. (3) (Saṁkhittaṁ.) </div>
</div>
</html>

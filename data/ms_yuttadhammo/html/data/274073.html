<html>
<div class="i">6.4.8--13 Pitusuttādichakka</div>
<div class="h">Lābhasakkārasaṁyutta</div>
<div class="h">Catutthavagga</div>
<div class="h">Pitusuttādichakka</div>
<div class="q" id="p_12S2_1105"> <div class="divNumber">187.</div> <div class="p">
<span class="pN">1105</span>Sāvatthiyaṁ viharati. “Dāruṇo, bhikkhave, lābhasakkārasiloko kaṭuko pharuso antarāyiko anuttarassa yogakkhemassa adhigamāya. Idhāhaṁ, bhikkhave, ekaccaṁ puggalaṁ evaṁ cetasā ceto paricca pajānāmi—  ‘na cāyamāyasmā pitupi hetu…pe…  (vitthāretabbaṁ)…  bhātupi hetu…  bhaginiyāpi hetu…  puttassapi hetu…  dhītuyāpi hetu…  pajāpatiyāpi hetu sampajānamusā bhāseyyā’ti. Tamenaṁ passāmi aparena samayena lābhasakkārasilokena abhibhūtaṁ pariyādiṇṇacittaṁ sampajānamusā bhāsantaṁ. Evaṁ dāruṇo kho, bhikkhave, lābhasakkārasiloko kaṭuko pharuso antarāyiko anuttarassa yogakkhemassa adhigamāya. Tasmātiha, bhikkhave, evaṁ sikkhitabbaṁ—  ‘uppannaṁ lābhasakkārasilokaṁ pajahissāma, na ca no uppanno lābhasakkārasiloko cittaṁ pariyādāya ṭhassatī’ti. Evañhi vo, bhikkhave, sikkhitabban”ti. </div>
</div>
<div class="CENTER" id="p_12S2_1106">
<span class="pN">1106</span>Terasamaṁ.</div>
<div class="CENTER" id="p_12S2_1107">
<span class="pN">1107</span>Catuttho vaggo.</div>
<div class="SUMMARY" id="p_12S2_1108">
<span class="pN">1108</span><span class="firstLetter">T</span>assuddānaṁ</div>
<div class="q" id="p_12S2_1109"> <div class="p"> <table class="singleColumn"> <tr> <td> <div class="pN">1109</div> <div class="G">Bhindi mūlaṁ duve dhammā,</div> </td> </tr> <tr> <td> <div class="G">pakkantaṁ ratha mātari;</div> </td> </tr> <tr> <td> <div class="G">Pitā bhātā ca bhaginī,</div> </td> </tr> <tr> <td> <div class="G">putto dhītā pajāpatīti.</div> </td> </tr> </table> </div>
</div>
<div class="ENDH3" id="p_12S2_1110">
<span class="pN">1110</span>Lābhasakkārasaṁyuttaṁ samattaṁ.</div>
</html>

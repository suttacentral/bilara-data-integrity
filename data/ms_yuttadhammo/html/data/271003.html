<html>
<div class="i">2.1.8.11--12 Upādānagocchakādi</div>
<div class="h">Niddesa</div>
<div class="h">Paṭhamanaya saṅgahāsaṅgahapadaniddesa</div>
<div class="h">Duka</div>
<div class="h">Upādānagocchakādi</div>
<div class="q" id="p_31Dht_199"> <div class="divNumber">153.</div> <div class="p">
<span class="pN">199</span>Upādānā dhammā… kilesā dhammā… kilesā ceva saṁkilesikā ca dhammā… kilesā ceva saṁkiliṭṭhā ca dhammā… kilesā ceva kilesasampayuttā ca dhammā ekena khandhena ekenāyatanena ekāya dhātuyā saṅgahitā. Katihi asaṅgahitā? Catūhi khandhehi ekādasahāyatanehi sattarasahi dhātūhi asaṅgahitā. </div>
</div>
<div class="q" id="p_31Dht_200"> <div class="divNumber">154.</div> <div class="p">
<span class="pN">200</span>No kilesā dhammā… asaṁkiliṭṭhā dhammā… kilesavippayuttā dhammā asaṅkhataṁ khandhato ṭhapetvā pañcahi khandhehi dvādasahāyatanehi aṭṭhārasahi dhātūhi saṅgahitā. Katihi asaṅgahitā? Na kehici khandhehi na kehici āyatanehi na kāhici dhātūhi asaṅgahitā. </div>
</div>
<div class="q" id="p_31Dht_201"> <div class="divNumber">155.</div> <div class="p">
<span class="pN">201</span>Saṁkilesikā dhammā… saṁkilesikā ceva no ca kilesā dhammā… kilesavippayuttā saṁkilesikā dhammā pañcahi khandhehi dvādasahāyatanehi aṭṭhārasahi dhātūhi saṅgahitā. Katihi asaṅgahitā? Na kehici khandhehi na kehici āyatanehi na kāhici dhātūhi asaṅgahitā. </div>
</div>
<div class="q" id="p_31Dht_202"> <div class="divNumber">156.</div> <div class="p">
<span class="pN">202</span>Asaṁkilesikā dhammā… kilesavippayuttā asaṁkilesikā dhammā asaṅkhataṁ khandhato ṭhapetvā catūhi khandhehi dvīhāyatanehi dvīhi dhātūhi saṅgahitā. Katihi asaṅgahitā? Ekena khandhena dasahāyatanehi soḷasahi dhātūhi asaṅgahitā. </div>
</div>
<div class="q" id="p_31Dht_203"> <div class="divNumber">157.</div> <div class="p">
<span class="pN">203</span>Saṁkiliṭṭhā dhammā… kilesasampayuttā dhammā… saṁkiliṭṭhā ceva no ca kilesā dhammā… kilesasampayuttā ceva no ca kilesā dhammā catūhi khandhehi dvīhāyatanehi dvīhi dhātūhi saṅgahitā. Katihi asaṅgahitā? Ekena khandhena dasahāyatanehi soḷasahi dhātūhi asaṅgahitā. </div>
</div>
</html>

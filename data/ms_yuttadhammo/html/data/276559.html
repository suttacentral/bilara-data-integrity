<html>
<div class="i">1.7.3.8 Pattasaññīpaṭiggahaṇasikkhāpada</div>
<div class="h">
Mahāvibhaṅga
</div>
<div class="h">
Sekhiyakaṇḍa
</div>
<div class="h">
Khambhakatavagga
</div>
<div class="h">
Pattasaññīpaṭiggahaṇasikkhāpada
</div>
<div class="q" id="p_2V_1820">
<div class="divNumber">
603.
</div>
<div class="p">
<span class="pN">1820</span>Tena samayena buddho bhagavā sāvatthiyaṁ viharati jetavane anāthapiṇḍikassa ārāme. Tena kho pana samayena chabbaggiyā bhikkhū tahaṁ tahaṁ olokentā piṇḍapātaṁ paṭiggaṇhanti, ākirantepi atikkantepi na jānanti…pe… .
</div>
</div>
<div class="q" id="p_2V_1821">
<div class="p">
<span class="pN">1821</span><span class="bold">“Pattasaññī piṇḍapātaṁ paṭiggahessāmīti sikkhā karaṇīyā”</span>ti. (<span class="italic">28</span>:<span class="bold">173</span>)
</div>
</div>
<div class="q" id="p_2V_1822">
<div class="p">
<span class="pN">1822</span>Pattasaññinā piṇḍapāto paṭiggahetabbo. Yo anādariyaṁ paṭicca tahaṁ tahaṁ olokento piṇḍapātaṁ paṭiggaṇhāti, āpatti dukkaṭassa.
</div>
</div>
<div class="q" id="p_2V_1823">
<div class="p">
<span class="pN">1823</span>Anāpatti— asañcicca…pe… ādikammikassāti.
</div>
</div>
<div class="CENTER" id="p_2V_1824">
<span class="pN">1824</span>Aṭṭhamasikkhāpadaṁ niṭṭhitaṁ.
</div>
</html>

<html>
<div class="i">2.2.1.4 Paccanīkapuggala</div>
<div class="h">Pavattivāra</div>
<div class="h">Nirodhavāra</div>
<div class="h">Paccuppannavāra</div>
<div class="h">Paccanīkapuggala</div>
<div class="q" id="p_35Y9_467"> <div class="divNumber">105.</div> <div class="p">
<span class="pN">467</span>»  Yassa kusalā dhammā na nirujjhanti tassa akusalā dhammā na nirujjhantīti? </div>
</div>
<div class="q" id="p_35Y9_468"> <div class="p">
<span class="pN">468</span>Akusalānaṁ bhaṅgakkhaṇe tesaṁ kusalā dhammā na nirujjhanti, no ca tesaṁ akusalā dhammā na nirujjhanti. Sabbesaṁ cittassa uppādakkhaṇe kusalavippayuttaakusalavippayuttacittassa bhaṅgakkhaṇe nirodhasamāpannānaṁ asaññasattānaṁ tesaṁ kusalā ca dhammā na nirujjhanti akusalā ca dhammā na nirujjhanti. </div>
</div>
<div class="q" id="p_35Y9_469"> <div class="p">
<span class="pN">469</span>«  Yassa vā pana akusalā dhammā na nirujjhanti tassa kusalā dhammā na nirujjhantīti? </div>
</div>
<div class="q" id="p_35Y9_470"> <div class="p">
<span class="pN">470</span>Kusalānaṁ bhaṅgakkhaṇe tesaṁ akusalā dhammā na nirujjhanti, no ca tesaṁ kusalā dhammā na nirujjhanti. Sabbesaṁ cittassa uppādakkhaṇe akusalavippayuttakusalavippayuttacittassa bhaṅgakkhaṇe nirodhasamāpannānaṁ asaññasattānaṁ tesaṁ akusalā ca dhammā na nirujjhanti kusalā ca dhammā na nirujjhanti. </div>
</div>
<div class="q" id="p_35Y9_471"> <div class="p">
<span class="pN">471</span>»  Yassa kusalā dhammā na nirujjhanti tassa abyākatā dhammā na nirujjhantīti? </div>
</div>
<div class="q" id="p_35Y9_472"> <div class="p">
<span class="pN">472</span>Sabbesaṁ cavantānaṁ pavatte kusalavippayuttacittassa bhaṅgakkhaṇe tesaṁ kusalā dhammā na nirujjhanti, no ca tesaṁ abyākatā dhammā na nirujjhanti. Sabbesaṁ upapajjantānaṁ pavatte cittassa uppādakkhaṇe arūpe akusalānaṁ bhaṅgakkhaṇe tesaṁ kusalā ca dhammā na nirujjhanti abyākatā ca dhammā na nirujjhanti. </div>
</div>
<div class="q" id="p_35Y9_473"> <div class="p">
<span class="pN">473</span>«  Yassa vā pana abyākatā dhammā na nirujjhanti tassa kusalā dhammā na nirujjhantīti? </div>
</div>
<div class="q" id="p_35Y9_474"> <div class="p">
<span class="pN">474</span>Arūpe kusalānaṁ bhaṅgakkhaṇe tesaṁ abyākatā dhammā na nirujjhanti, no ca tesaṁ kusalā dhammā na nirujjhanti. Sabbesaṁ upapajjantānaṁ pavatte cittassa uppādakkhaṇe arūpe akusalānaṁ bhaṅgakkhaṇe tesaṁ abyākatā ca dhammā na nirujjhanti kusalā ca dhammā na nirujjhanti. </div>
</div>
<div class="q" id="p_35Y9_475"> <div class="divNumber">106.</div> <div class="p">
<span class="pN">475</span>»  Yassa akusalā dhammā na nirujjhanti tassa abyākatā dhammā na nirujjhantīti? </div>
</div>
<div class="q" id="p_35Y9_476"> <div class="p">
<span class="pN">476</span>Sabbesaṁ cavantānaṁ pavatte akusalavippayuttacittassa bhaṅgakkhaṇe tesaṁ akusalā dhammā na nirujjhanti, no ca tesaṁ abyākatā dhammā na nirujjhanti. Sabbesaṁ upapajjantānaṁ pavatte cittassa uppādakkhaṇe arūpe kusalānaṁ bhaṅgakkhaṇe tesaṁ akusalā ca dhammā na nirujjhanti abyākatā ca dhammā na nirujjhanti. </div>
</div>
<div class="q" id="p_35Y9_477"> <div class="p">
<span class="pN">477</span>«  Yassa vā pana abyākatā dhammā na nirujjhanti tassa akusalā dhammā na nirujjhantīti? </div>
</div>
<div class="q" id="p_35Y9_478"> <div class="p">
<span class="pN">478</span>Arūpe akusalānaṁ bhaṅgakkhaṇe tesaṁ abyākatā dhammā na nirujjhanti, no ca tesaṁ akusalā dhammā na nirujjhanti. Sabbesaṁ upapajjantānaṁ pavatte cittassa uppādakkhaṇe arūpe kusalānaṁ bhaṅgakkhaṇe tesaṁ abyākatā ca dhammā na nirujjhanti akusalā ca dhammā na nirujjhanti. </div>
</div>
</html>

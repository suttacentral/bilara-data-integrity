<html>
<div class="i">1.3.7 Pesavatīvimānavatthu</div>
<div class="h">Itthivimāna</div>
<div class="h">Pāricchattakavagga</div>
<div class="h">Pesavatīvimānavatthu</div>
<div class="q" id="p_19Vv_485"> <div class="divNumber">646.</div> <div class="p"> <table class="singleColumn"> <tr> <td> <div class="pN">485</div> <div class="G">“Phalikarajatahemajālachannaṁ,</div> </td> </tr> <tr> <td> <div class="G">Vividhacitratalamaddasaṁ surammaṁ;</div> </td> </tr> <tr> <td> <div class="G">Byamhaṁ sunimmitaṁ toraṇūpapannaṁ,</div> </td> </tr> <tr> <td> <div class="G">Rucakupakiṇṇamidaṁ subhaṁ vimānaṁ.</div> </td> </tr> </table> </div>
</div>
<div class="q" id="p_19Vv_486"> <div class="divNumber">647.</div> <div class="p"> <table class="singleColumn"> <tr> <td> <div class="pN">486</div> <div class="G">Bhāti ca dasa disā nabheva suriyo,</div> </td> </tr> <tr> <td> <div class="G">Sarade tamonudo sahassaraṁsī;</div> </td> </tr> <tr> <td> <div class="G">Tathā tapati midaṁ tava vimānaṁ,</div> </td> </tr> <tr> <td> <div class="G">Jalamiva dhūmasikho nise nabhagge.</div> </td> </tr> </table> </div>
</div>
<div class="q" id="p_19Vv_487"> <div class="divNumber">648.</div> <div class="p"> <table class="singleColumn"> <tr> <td> <div class="pN">487</div> <div class="G">Musatīva nayanaṁ sateratāva,</div> </td> </tr> <tr> <td> <div class="G">Ākāse ṭhapitamidaṁ manuññaṁ;</div> </td> </tr> <tr> <td> <div class="G">Vīṇāmurajasammatāḷaghuṭṭhaṁ,</div> </td> </tr> <tr> <td> <div class="G">Iddhaṁ indapuraṁ yathā tavedaṁ.</div> </td> </tr> </table> </div>
</div>
<div class="q" id="p_19Vv_488"> <div class="divNumber">649.</div> <div class="p"> <table class="singleColumn"> <tr> <td> <div class="pN">488</div> <div class="G">Padumakumuduppalakuvalayaṁ,</div> </td> </tr> <tr> <td> <div class="G">Yodhika bandhukanojakā ca santi;</div> </td> </tr> <tr> <td> <div class="G">Sālakusumitapupphitā asokā,</div> </td> </tr> <tr> <td> <div class="G">Vividhadumaggasugandhasevitamidaṁ.</div> </td> </tr> </table> </div>
</div>
<div class="q" id="p_19Vv_489"> <div class="divNumber">650.</div> <div class="p"> <table class="singleColumn"> <tr> <td> <div class="pN">489</div> <div class="G">Saḷalalabujabhujaka saṁyuttā,</div> </td> </tr> <tr> <td> <div class="G">Kusakasuphullitalatāvalambinīhi;</div> </td> </tr> <tr> <td> <div class="G">Maṇijālasadisā yasassinī,</div> </td> </tr> <tr> <td> <div class="G">Rammā pokkharaṇī upaṭṭhitā te.</div> </td> </tr> </table> </div>
</div>
<div class="q" id="p_19Vv_490"> <div class="divNumber">651.</div> <div class="p"> <table class="singleColumn"> <tr> <td> <div class="pN">490</div> <div class="G">Udakaruhā ca yetthi pupphajātā,</div> </td> </tr> <tr> <td> <div class="G">Thalajā ye ca santi rukkhajātā;</div> </td> </tr> <tr> <td> <div class="G">Mānusakāmānussakā ca dibbā,</div> </td> </tr> <tr> <td> <div class="G">Sabbe tuyhaṁ nivesanamhi jātā.</div> </td> </tr> </table> </div>
</div>
<div class="q" id="p_19Vv_491"> <div class="divNumber">652.</div> <div class="p"> <table class="singleColumn"> <tr> <td> <div class="pN">491</div> <div class="G">Kissa saṁyamadamassayaṁ vipāko,</div> </td> </tr> <tr> <td> <div class="G">Kenāsi kammaphalenidhūpapannā;</div> </td> </tr> <tr> <td> <div class="G">Yathā ca te adhigatamidaṁ vimānaṁ,</div> </td> </tr> <tr> <td> <div class="G">Tadanupadaṁ avacāsiḷārapamhe”ti.</div> </td> </tr> </table> </div>
</div>
<div class="q" id="p_19Vv_492"> <div class="divNumber">653.</div> <div class="p"> <table class="singleColumn"> <tr> <td> <div class="pN">492</div> <div class="G">“Yathā ca me adhigatamidaṁ vimānaṁ,</div> </td> </tr> <tr> <td> <div class="G">Koñcamayūracakorasaṅghacaritaṁ;</div> </td> </tr> <tr> <td> <div class="G">Dibyapilavahaṁsarājaciṇṇaṁ,</div> </td> </tr> <tr> <td> <div class="G">Dijakāraṇḍavakokilābhinaditaṁ.</div> </td> </tr> </table> </div>
</div>
<div class="q" id="p_19Vv_493"> <div class="divNumber">654.</div> <div class="p"> <table class="singleColumn"> <tr> <td> <div class="pN">493</div> <div class="G">Nānāsantānakapuppharukkhavividhā,</div> </td> </tr> <tr> <td> <div class="G">Pāṭalijambuasokarukkhavantaṁ;</div> </td> </tr> <tr> <td> <div class="G">Yathā ca me adhigatamidaṁ vimānaṁ,</div> </td> </tr> <tr> <td> <div class="G">Taṁ te pavedayāmi suṇohi bhante.</div> </td> </tr> </table> </div>
</div>
<div class="q" id="p_19Vv_494"> <div class="divNumber">655.</div> <div class="p"> <table class="singleColumn"> <tr> <td> <div class="pN">494</div> <div class="G">Magadhavarapuratthimena,</div> </td> </tr> <tr> <td> <div class="G">Nāḷakagāmo nāma atthi bhante;</div> </td> </tr> <tr> <td> <div class="G">Tattha ahosiṁ pure suṇisā,</div> </td> </tr> <tr> <td> <div class="G">Pesavatīti tattha jāniṁsu mamaṁ.</div> </td> </tr> </table> </div>
</div>
<div class="q" id="p_19Vv_495"> <div class="divNumber">656.</div> <div class="p"> <table class="singleColumn"> <tr> <td> <div class="pN">495</div> <div class="G">Sāhamapacitatthadhammakusalaṁ,</div> </td> </tr> <tr> <td> <div class="G">Devamanussapūjitaṁ mahantaṁ;</div> </td> </tr> <tr> <td> <div class="G">Upatissaṁ nibbutamappameyyaṁ,</div> </td> </tr> <tr> <td> <div class="G">Muditamanā kusumehi abbhukiriṁ.</div> </td> </tr> </table> </div>
</div>
<div class="q" id="p_19Vv_496"> <div class="divNumber">657.</div> <div class="p"> <table class="singleColumn"> <tr> <td> <div class="pN">496</div> <div class="G">Paramagatigatañca pūjayitvā,</div> </td> </tr> <tr> <td> <div class="G">Antimadehadharaṁ isiṁ uḷāraṁ;</div> </td> </tr> <tr> <td> <div class="G">Pahāya mānusakaṁ samussayaṁ,</div> </td> </tr> <tr> <td> <div class="G">Tidasagatā idha māvasāmi ṭhānan”ti.</div> </td> </tr> </table> </div>
</div>
<div class="CENTER" id="p_19Vv_497">
<span class="pN">497</span>Pesavatīvimānaṁ sattamaṁ.</div>
</html>

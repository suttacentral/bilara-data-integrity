<html>
<div class="i">4.1 Bhaddākāpilānītherīgāthā</div>
<div class="h">Catukkanipāta</div>
<div class="h">Bhaddākāpilānītherīgāthā</div>
<div class="q" id="p_19Th2_103"> <div class="divNumber">63.</div> <div class="p"> <table class="singleColumn"> <tr> <td> <div class="pN">103</div> <div class="G">“Putto buddhassa dāyādo,</div> </td> </tr> <tr> <td> <div class="G">kassapo susamāhito;</div> </td> </tr> <tr> <td> <div class="G">Pubbenivāsaṁ yovedi,</div> </td> </tr> <tr> <td> <div class="G">saggāpāyañca passati.</div> </td> </tr> </table> </div>
</div>
<div class="q" id="p_19Th2_104"> <div class="divNumber">64.</div> <div class="p"> <table class="singleColumn"> <tr> <td> <div class="pN">104</div> <div class="G">Atho jātikkhayaṁ patto,</div> </td> </tr> <tr> <td> <div class="G">abhiññāvosito muni;</div> </td> </tr> <tr> <td> <div class="G">Etāhi tīhi vijjāhi,</div> </td> </tr> <tr> <td> <div class="G">tevijjo hoti brāhmaṇo.</div> </td> </tr> </table> </div>
</div>
<div class="q" id="p_19Th2_105"> <div class="divNumber">65.</div> <div class="p"> <table class="singleColumn"> <tr> <td> <div class="pN">105</div> <div class="G">Tatheva bhaddā kāpilānī,</div> </td> </tr> <tr> <td> <div class="G">tevijjā maccuhāyinī;</div> </td> </tr> <tr> <td> <div class="G">Dhāreti antimaṁ dehaṁ,</div> </td> </tr> <tr> <td> <div class="G">jetvā māraṁ savāhiniṁ.</div> </td> </tr> </table> </div>
</div>
<div class="q" id="p_19Th2_106"> <div class="divNumber">66.</div> <div class="p"> <table class="singleColumn"> <tr> <td> <div class="pN">106</div> <div class="G">Disvā ādīnavaṁ loke,</div> </td> </tr> <tr> <td> <div class="G">ubho pabbajitā mayaṁ;</div> </td> </tr> <tr> <td> <div class="G">Tyamha khīṇāsavā dantā,</div> </td> </tr> <tr> <td> <div class="G">sītibhūtamha nibbutā”ti.</div> </td> </tr> </table> </div>
</div>
<div class="CENTER" id="p_19Th2_107">
<span class="pN">107</span>…  Bhaddā kāpilānī therī… .</div>
<div class="ENDH3" id="p_19Th2_108">
<span class="pN">108</span>Catukkanipāto niṭṭhito.</div>
</html>

<html>
<div class="i">5 Kusalattika, Cūḷantaraduka</div>
<div class="h">Kusalattika, Cūḷantaraduka</div>
<div class="q" id="p_40P22_31"> <div class="divNumber">10.</div> <div class="p">
<span class="pN">31</span>Nakusalo nasappaccayo dhammo kusalassa sappaccayassa dhammassa ārammaṇapaccayena paccayo… . Ārammaṇe cha, adhipatiyā upanissaye cha. (Saṅkhataṁ sappaccayasadisaṁ.) </div>
</div>
<div class="q" id="p_40P22_32"> <div class="divNumber">11.</div> <div class="p">
<span class="pN">32</span>Nakusalaṁ nasanidassanaṁ dhammaṁ paṭicca abyākato sanidassano dhammo uppajjati hetupaccayā. (Saṁkhittaṁ.) Hetuyā cha, adhipatiyā cha…pe…  vipāke tīṇi…pe…  avigate cha. </div>
</div>
<div class="q" id="p_40P22_33"> <div class="p">
<span class="pN">33</span>Nakusalo naanidassano dhammo kusalassa anidassanassa dhammassa ārammaṇapaccayena paccayo. (Nava pañhā kātabbā.) Ārammaṇe nava, adhipatiyā tīṇi, upanissaye purejāte atthiyā avigate nava. </div>
</div>
<div class="q" id="p_40P22_34"> <div class="divNumber">12.</div> <div class="p">
<span class="pN">34</span>Nakusalaṁ nasappaṭighaṁ dhammaṁ paṭicca abyākato sappaṭigho dhammo uppajjati hetupaccayā. (Saṁkhittaṁ.) Hetuyā cha, adhipatiyā cha…pe…  aññamaññe tīṇi…pe…  vipāke tīṇi…pe…  avigate cha. </div>
</div>
<div class="q" id="p_40P22_35"> <div class="p">
<span class="pN">35</span>Nakusalaṁ naappaṭighaṁ dhammaṁ paṭicca abyākato appaṭigho dhammo uppajjati hetupaccayā. (Saṁkhittaṁ.) Hetuyā tīṇi, adhipatiyā tīṇi…pe…  avigate tīṇi. </div>
</div>
<div class="q" id="p_40P22_36"> <div class="divNumber">13.</div> <div class="p">
<span class="pN">36</span>Nakusalaṁ narūpiṁ dhammaṁ paṭicca abyākato rūpī dhammo uppajjati hetupaccayā. (Saṁkhittaṁ.) Hetuyā cha, adhipatiyā cha…pe…  aññamaññe tīṇi…pe…  vipāke tīṇi…pe…  avigate cha. </div>
</div>
<div class="q" id="p_40P22_37"> <div class="p">
<span class="pN">37</span>Nakusalaṁ naarūpiṁ dhammaṁ paṭicca abyākato arūpī dhammo uppajjati hetupaccayā. (Saṁkhittaṁ.) Hetuyā tīṇi…pe…  avigate tīṇi. </div>
</div>
<div class="q" id="p_40P22_38"> <div class="divNumber">14.</div> <div class="p">
<span class="pN">38</span>Nakusalaṁ nalokiyaṁ dhammaṁ paṭicca abyākato lokiyo dhammo uppajjati hetupaccayā. (Saṁkhittaṁ.) Hetuyā pañca, adhipatiyā pañca…pe…  vipāke tīṇi…pe…  avigate pañca. </div>
</div>
<div class="q" id="p_40P22_39"> <div class="p">
<span class="pN">39</span>Nakusalaṁ nalokuttaraṁ dhammaṁ paccayā kusalo lokuttaro dhammo uppajjati hetupaccayā. Nakusalaṁ nalokuttaraṁ dhammaṁ paccayā abyākato lokuttaro dhammo uppajjati hetupaccayā. (Cha pañhā kātabbā.) Hetuyā cha, adhipatiyā cha…pe…  vipāke tīṇi…pe…  avigate cha. </div>
</div>
<div class="q" id="p_40P22_40"> <div class="divNumber">15.</div> <div class="p">
<span class="pN">40</span>Nakusalaṁ nakenaci viññeyyaṁ dhammaṁ paṭicca akusalo kenaci viññeyyo dhammo uppajjati hetupaccayā. (Saṁkhittaṁ.) Hetuyā aṭṭhārasa, ārammaṇe nava…pe…  vipāke tīṇi…pe…  avigate aṭṭhārasa. </div>
</div>
<div class="q" id="p_40P22_41"> <div class="p">
<span class="pN">41</span>Nakusalaṁ nakenaci naviññeyyaṁ dhammaṁ paṭicca akusalo kenaci viññeyyo dhammo uppajjati hetupaccayā. (Saṁkhittaṁ.) Hetuyā aṭṭhārasa, ārammaṇe nava…pe…  vipāke tīṇi…pe…  avigate aṭṭhārasa. </div>
</div>
</html>

<html>
<div class="i"> Purejāta</div>
<div class="h">Piṭṭhiduka</div>
<div class="h">Savitakkaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Purejāta</div>
<div class="q" id="p_38P2_4353"> <div class="divNumber">128.</div> <div class="p">
<span class="pN">4353</span>Avitakko dhammo avitakkassa dhammassa purejātapaccayena paccayo—  ārammaṇapurejātaṁ, vatthupurejātaṁ. <span class="bold">Ārammaṇapurejātaṁ</span>—  cakkhuṁ…pe…  vatthuṁ aniccato…pe…  vipassati assādeti abhinandati, taṁ ārabbha vitakko uppajjati, dibbena cakkhunā rūpaṁ passati…pe…  phoṭṭhabbāyatanaṁ kāyaviññāṇassa…pe… . <span class="bold">Vatthupurejātaṁ</span>—  cakkhāyatanaṁ cakkhuviññāṇassa…pe…  kāyāyatanaṁ kāyaviññāṇassa…pe…  vatthu avitakkānaṁ khandhānaṁ vitakkassa ca purejātapaccayena paccayo. </div>
</div>
<div class="q" id="p_38P2_4354"> <div class="p">
<span class="pN">4354</span>Avitakko dhammo savitakkassa dhammassa purejātapaccayena paccayo—  ārammaṇapurejātaṁ, vatthupurejātaṁ. <span class="bold">Ārammaṇapurejātaṁ</span>—  cakkhuṁ…pe…  vatthuṁ aniccato…pe…  vipassati assādeti abhinandati, taṁ ārabbha savitakkā khandhā uppajjanti. <span class="bold">Vatthupurejātaṁ</span>—  vatthu savitakkānaṁ khandhānaṁ purejātapaccayena paccayo. </div>
</div>
<div class="q" id="p_38P2_4355"> <div class="p">
<span class="pN">4355</span>Avitakko dhammo savitakkassa ca avitakkassa ca dhammassa purejātapaccayena paccayo—  ārammaṇapurejātaṁ, vatthupurejātaṁ. <span class="bold">Ārammaṇapurejātaṁ</span>—  cakkhuṁ…pe…  vatthuṁ aniccato…pe…  vipassati, assādeti abhinandati, taṁ ārabbha savitakkā khandhā ca vitakko ca uppajjanti. <span class="bold">Vatthupurejātaṁ</span>—  vatthu savitakkānaṁ khandhānaṁ vitakkassa ca purejātapaccayena paccayo. (3) </div>
</div>
</html>

<html>
<div class="i">2.1.10 Kāyakammaṁsanidassanantikathā</div>
<div class="h">Niyāmapaṇṇāsaka</div>
<div class="h">Chaṭṭhavagga</div>
<div class="h">Kāyakammaṁsanidassanantikathā</div>
<div class="q" id="p_32Kv_1605"> <div class="divNumber">469.</div> <div class="p">
<span class="pN">1605</span>๐ Kāyakammaṁ sanidassananti? Āmantā. Rūpaṁ rūpāyatanaṁ rūpadhātu nīlaṁ pītakaṁ lohitakaṁ odātaṁ cakkhuviññeyyaṁ cakkhusmiṁ paṭihaññati cakkhussa āpāthaṁ āgacchatīti? Na hevaṁ vattabbe…pe… . </div>
</div>
<div class="q" id="p_32Kv_1606"> <div class="p">
<span class="pN">1606</span>๐ Kāyakammaṁ sanidassananti? Āmantā. Cakkhuñca paṭicca kāyakammañca uppajjati cakkhuviññāṇanti? Na hevaṁ vattabbe…pe… . </div>
</div>
<div class="q" id="p_32Kv_1607"> <div class="p">
<span class="pN">1607</span>๐ Cakkhuñca paṭicca kāyakammañca uppajjati cakkhuviññāṇanti? Āmantā. “Cakkhuñca paṭicca kāyakammañca uppajjati cakkhuviññāṇan”ti—  attheva suttantoti? Natthi. “Cakkhuñca paṭicca rūpe ca uppajjati cakkhuviññāṇan”ti—  attheva suttantoti? Āmantā. Hañci “cakkhuñca paṭicca rūpe ca uppajjati cakkhuviññāṇan”ti—  attheva suttanto, no ca vata re vattabbe—  “cakkhuñca paṭicca kāyakammañca uppajjati cakkhuviññāṇan”ti. </div>
</div>
<div class="q" id="p_32Kv_1608"> <div class="divNumber">470.</div> <div class="p">
<span class="pN">1608</span>× Na vattabbaṁ—  “kāyakammaṁ sanidassanan”ti? Āmantā. Nanu passati abhikkamantaṁ paṭikkamantaṁ ālokentaṁ vilokentaṁ samiñjentaṁ pasārentanti? Āmantā. Hañci passati abhikkamantaṁ paṭikkamantaṁ ālokentaṁ vilokentaṁ samiñjentaṁ pasārentaṁ, tena vata re vattabbe—  “kāyakammaṁ sanidassanan”ti. </div>
</div>
<div class="CENTER" id="p_32Kv_1609">
<span class="pN">1609</span>Kāyakammaṁ sanidassanantikathā niṭṭhitā.<br> Chaṭṭho vaggo.</div>
<div class="SUMMARY" id="p_32Kv_1610">
<span class="pN">1610</span><span class="firstLetter">T</span>assuddānaṁ</div>
<div class="q" id="p_32Kv_1611"> <div class="p">
<span class="pN">1611</span>Niyamo asaṅkhato, paṭiccasamuppādo asaṅkhato, cattāri saccāni asaṅkhatāni, cattāro āruppā asaṅkhatā, nirodhasamāpatti asaṅkhatā, ākāso asaṅkhato, ākāso sanidassano, cattāro mahābhūtā, pañcindriyāni, tatheva kāyakammanti. </div>
</div>
</html>

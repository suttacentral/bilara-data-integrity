<html>
<div class="i">1.7.6.8 Daṇḍapāṇisikkhāpada</div>
<div class="h">
Mahāvibhaṅga
</div>
<div class="h">
Sekhiyakaṇḍa
</div>
<div class="h">
Surusuruvagga
</div>
<div class="h">
Daṇḍapāṇisikkhāpada
</div>
<div class="q" id="p_2V_1984">
<div class="divNumber">
635.
</div>
<div class="p">
<span class="pN">1984</span>Tena samayena buddho bhagavā sāvatthiyaṁ viharati jetavane anāthapiṇḍikassa ārāme. Tena kho pana samayena chabbaggiyā bhikkhū daṇḍapāṇissa dhammaṁ desenti…pe….
</div>
</div>
<div class="q" id="p_2V_1985">
<div class="p">
<span class="pN">1985</span><span class="bold">“Na daṇḍapāṇissa agilānassa dhammaṁ desessāmīti sikkhā karaṇīyā”</span>ti. (<span class="italic">58</span>:<span class="bold">203</span>)
</div>
</div>
<div class="q" id="p_2V_1986">
<div class="p">
<span class="pN">1986</span><span class="bold">Daṇḍo</span> nāma majjhimassa purisassa catuhattho daṇḍo. Tato ukkaṭṭho adaṇḍo, omako adaṇḍo.
</div>
</div>
<div class="q" id="p_2V_1987">
<div class="p">
<span class="pN">1987</span>Na daṇḍapāṇissa agilānassa dhammo desetabbo. Yo anādariyaṁ paṭicca daṇḍapāṇissa agilānassa dhammaṁ deseti, āpatti dukkaṭassa.
</div>
</div>
<div class="q" id="p_2V_1988">
<div class="p">
<span class="pN">1988</span>Anāpatti— asañcicca…pe… ādikammikassāti.
</div>
</div>
<div class="CENTER" id="p_2V_1989">
<span class="pN">1989</span>Aṭṭhamasikkhāpadaṁ niṭṭhitaṁ.
</div>
</html>

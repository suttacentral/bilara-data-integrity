<html>
<div class="i">2.3.2.6 Paccanīkapuggalokāsa</div>
<div class="h">Pavattivāra</div>
<div class="h">Uppādanirodhavāra</div>
<div class="h">Atītavāra</div>
<div class="h">Paccanīkapuggalokāsa</div>
<div class="q" id="p_33Y2_867"> <div class="divNumber">173.</div> <div class="p">
<span class="pN">867</span>» Yassa yattha rūpakkhandho nuppajjittha tassa tattha vedanākkhandho na nirujjhitthāti? </div>
</div>
<div class="q" id="p_33Y2_868"> <div class="p">
<span class="pN">868</span>Arūpānaṁ tesaṁ tattha rūpakkhandho nuppajjittha, no ca tesaṁ tattha vedanākkhandho na nirujjhittha. Suddhāvāsānaṁ tesaṁ tattha rūpakkhandho ca nuppajjittha vedanākkhandho ca na nirujjhittha. </div>
</div>
<div class="q" id="p_33Y2_869"> <div class="p">
<span class="pN">869</span>« Yassa vā pana yattha vedanākkhandho na nirujjhittha tassa tattha rūpakkhandho nuppajjitthāti? </div>
</div>
<div class="q" id="p_33Y2_870"> <div class="p">
<span class="pN">870</span>Asaññasattānaṁ tesaṁ tattha vedanākkhandho na nirujjhittha, no ca tesaṁ tattha rūpakkhandho nuppajjittha. Suddhāvāsānaṁ tesaṁ tattha vedanākkhandho ca na nirujjhittha rūpakkhandho ca nuppajjittha. </div>
</div>
<div class="q" id="p_33Y2_871"> <div class="divNumber">174.</div> <div class="p">
<span class="pN">871</span>» Yassa yattha vedanākkhandho nuppajjittha tassa tattha saññākkhandho na nirujjhitthāti? Āmantā. </div>
</div>
<div class="q" id="p_33Y2_872"> <div class="p">
<span class="pN">872</span>« Yassa vā pana yattha saññākkhandho na nirujjhittha tassa tattha vedanākkhandho nuppajjitthāti? Āmantā. </div>
</div>
</html>

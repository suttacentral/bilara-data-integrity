<html>
<div class="i"> Hetu</div>
<div class="h">Kilesagocchaka</div>
<div class="h">Kilesasaṁkilesikaduka</div>
<div class="h">Paṭiccādivāra</div>
<div class="h">Hetu</div>
<div class="q" id="p_38P2_4004"> <div class="divNumber">74.</div> <div class="p">
<span class="pN">4004</span>Kilesañceva saṁkilesikañca dhammaṁ paṭicca kileso ceva saṁkilesiko ca dhammo uppajjati hetupaccayā— lobhaṁ paṭicca moho diṭṭhi thinaṁ uddhaccaṁ ahirikaṁ anottappaṁ. (Cakkaṁ.) (1) </div>
</div>
<div class="q" id="p_38P2_4005"> <div class="p">
<span class="pN">4005</span>Kilesañceva saṁkilesikañca dhammaṁ paṭicca saṁkilesiko ceva no ca kileso dhammo uppajjati hetupaccayā— kilese paṭicca sampayuttakā khandhā cittasamuṭṭhānañca rūpaṁ. (2) </div>
</div>
<div class="q" id="p_38P2_4006"> <div class="p">
<span class="pN">4006</span>Kilesañceva saṁkilesikañca dhammaṁ paṭicca kileso ceva saṁkilesiko ca saṁkilesiko ceva no ca kileso ca dhammā uppajjanti hetupaccayā— lobhaṁ paṭicca moho diṭṭhi thinaṁ uddhaccaṁ ahirikaṁ anottappaṁ sampayuttakā ca khandhā cittasamuṭṭhānañca rūpaṁ. (3) </div>
</div>
</html>

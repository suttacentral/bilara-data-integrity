<html>
<div class="i"> Vippayutta</div>
<div class="h">Cūḷantaraduka</div>
<div class="h">Rūpīduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Vippayutta</div>
<div class="q" id="p_38P2_827"> <div class="divNumber">124.</div> <div class="p">
<span class="pN">827</span>Rūpī dhammo arūpissa dhammassa vippayuttapaccayena paccayo—  sahajātaṁ, purejātaṁ. <span class="bold">Sahajātaṁ</span>—  paṭisandhikkhaṇe vatthu arūpīnaṁ khandhānaṁ vippayuttapaccayena paccayo. <span class="bold">Purejātaṁ</span>—  cakkhāyatanaṁ cakkhuviññāṇassa…pe…  kāyāyatanaṁ kāyaviññāṇassa…pe…  vatthu arūpīnaṁ khandhānaṁ vippayuttapaccayena paccayo. (1) </div>
</div>
<div class="q" id="p_38P2_828"> <div class="p">
<span class="pN">828</span>Arūpī dhammo rūpissa dhammassa vippayuttapaccayena paccayo—  sahajātaṁ, pacchājātaṁ. <span class="bold">Sahajātā</span>—  arūpino khandhā cittasamuṭṭhānānaṁ rūpānaṁ vippayuttapaccayena paccayo; paṭisandhikkhaṇe arūpino khandhā kaṭattārūpānaṁ vippayuttapaccayena paccayo; arūpino khandhā vatthussa vippayuttapaccayena paccayo. <span class="bold">Pacchājātā</span>—  arūpino khandhā purejātassa imassa kāyassa vippayuttapaccayena paccayo. (1) </div>
</div>
</html>

<html>
<div class="i"> Purejāta</div>
<div class="h">Cūḷantaraduka</div>
<div class="h">Lokiyaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Purejāta</div>
<div class="q" id="p_38P2_906"> <div class="divNumber">158.</div> <div class="p">
<span class="pN">906</span>Lokiyo dhammo lokiyassa dhammassa purejātapaccayena paccayo—  ārammaṇapurejātaṁ, vatthupurejātaṁ. <span class="bold">Ārammaṇapurejātaṁ</span>—  cakkhuṁ…pe…  vatthuṁ aniccato dukkhato anattato…pe…  domanassaṁ uppajjati; dibbena cakkhunā rūpaṁ passati, dibbāya sotadhātuyā saddaṁ suṇāti. Rūpāyatanaṁ cakkhuviññāṇassa…pe…  phoṭṭhabbāyatanaṁ kāyaviññāṇassa purejātapaccayena paccayo. <span class="bold">Vatthupurejātaṁ</span>—  cakkhāyatanaṁ cakkhuviññāṇassa…pe…  kāyāyatanaṁ kāyaviññāṇassa…pe…  vatthu lokiyānaṁ khandhānaṁ purejātapaccayena paccayo. (1) </div>
</div>
<div class="q" id="p_38P2_907"> <div class="p">
<span class="pN">907</span>Lokiyo dhammo lokuttarassa dhammassa purejātapaccayena paccayo. <span class="bold">Vatthupurejātaṁ</span>—  vatthu lokuttarānaṁ khandhānaṁ purejātapaccayena paccayo. (2) </div>
</div>
</html>

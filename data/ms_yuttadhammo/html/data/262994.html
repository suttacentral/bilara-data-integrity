<html>
<div class="i"> Hetu</div>
<div class="h">Ācayagāmittika</div>
<div class="h">Paṭiccavāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Hetu</div>
<div class="q" id="p_37P1_1423"> <div class="divNumber">1.</div> <div class="p">
<span class="pN">1423</span>Ācayagāmiṁ dhammaṁ paṭicca ācayagāmī dhammo uppajjati hetupaccayā—  ācayagāmiṁ ekaṁ khandhaṁ paṭicca tayo khandhā…pe…  dve khandhe paṭicca dve khandhā. (1) </div>
</div>
<div class="q" id="p_37P1_1424"> <div class="p">
<span class="pN">1424</span>Ācayagāmiṁ dhammaṁ paṭicca nevācayagāmināpacayagāmī dhammo uppajjati hetupaccayā—  ācayagāmī khandhe paṭicca cittasamuṭṭhānaṁ rūpaṁ. (2) </div>
</div>
<div class="q" id="p_37P1_1425"> <div class="p">
<span class="pN">1425</span>Ācayagāmiṁ dhammaṁ paṭicca ācayagāmī ca nevācayagāmināpacayagāmī ca dhammā uppajjanti hetupaccayā—  ācayagāmiṁ ekaṁ khandhaṁ paṭicca tayo khandhā cittasamuṭṭhānañca rūpaṁ…pe…  dve khandhe paṭicca dve khandhā cittasamuṭṭhānañca rūpaṁ. (3) </div>
</div>
<div class="q" id="p_37P1_1426"> <div class="divNumber">2.</div> <div class="p">
<span class="pN">1426</span>Apacayagāmiṁ dhammaṁ paṭicca apacayagāmī dhammo uppajjati hetupaccayā—  apacayagāmiṁ ekaṁ khandhaṁ paṭicca tayo khandhā…pe…  dve khandhe paṭicca dve khandhā. (1) </div>
</div>
<div class="q" id="p_37P1_1427"> <div class="p">
<span class="pN">1427</span>Apacayagāmiṁ dhammaṁ paṭicca nevācayagāmināpacayagāmī dhammo uppajjati hetupaccayā—  apacayagāmī khandhe paṭicca cittasamuṭṭhānaṁ rūpaṁ. (2) </div>
</div>
<div class="q" id="p_37P1_1428"> <div class="p">
<span class="pN">1428</span>Apacayagāmiṁ dhammaṁ paṭicca apacayagāmī ca nevācayagāmināpacayagāmī ca dhammā uppajjanti hetupaccayā—  apacayagāmiṁ ekaṁ khandhaṁ paṭicca tayo khandhā cittasamuṭṭhānañca rūpaṁ…pe…  dve khandhe paṭicca dve khandhā cittasamuṭṭhānañca rūpaṁ. (3) </div>
</div>
<div class="q" id="p_37P1_1429"> <div class="divNumber">3.</div> <div class="p">
<span class="pN">1429</span>Nevācayagāmināpacayagāmiṁ dhammaṁ paṭicca nevācayagāmināpacayagāmī dhammo uppajjati hetupaccayā—  nevācayagāmināpacayagāmiṁ ekaṁ khandhaṁ paṭicca tayo khandhā cittasamuṭṭhānañca rūpaṁ…pe…  dve khandhe…pe…  paṭisandhikkhaṇe nevācayagāmināpacayagāmiṁ ekaṁ khandhaṁ paṭicca tayo khandhā kaṭattā ca rūpaṁ…pe…  dve khandhe…pe…  khandhe paṭicca vatthu, vatthuṁ paṭicca khandhā; ekaṁ mahābhūtaṁ paṭicca tayo mahābhūtā…pe…  dve mahābhūte paṭicca dve mahābhūtā; mahābhūte paṭicca cittasamuṭṭhānaṁ rūpaṁ kaṭattārūpaṁ upādārūpaṁ. (1) </div>
</div>
<div class="q" id="p_37P1_1430"> <div class="p">
<span class="pN">1430</span>Ācayagāmiñca nevācayagāmināpacayagāmiñca dhammaṁ paṭicca nevācayagāmināpacayagāmī dhammo uppajjati hetupaccayā—  ācayagāmī khandhe ca mahābhūte ca paṭicca cittasamuṭṭhānaṁ rūpaṁ. (1) </div>
</div>
<div class="q" id="p_37P1_1431"> <div class="p">
<span class="pN">1431</span>Apacayagāmiñca nevācayagāmināpacayagāmiñca dhammaṁ paṭicca nevācayagāmināpacayagāmī dhammo uppajjati hetupaccayā—  apacayagāmī khandhe ca mahābhūte ca paṭicca cittasamuṭṭhānaṁ rūpaṁ. (1) </div>
</div>
</html>

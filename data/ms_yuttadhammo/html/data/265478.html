<html>
<div class="i"> Upanissaya</div>
<div class="h">Upādānagocchaka</div>
<div class="h">Upādānasampayuttaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Upanissaya</div>
<div class="q" id="p_38P2_3712"> <div class="divNumber">76.</div> <div class="p">
<span class="pN">3712</span>Upādānasampayutto dhammo upādānasampayuttassa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo…pe… . <span class="bold">Pakatūpanissayo</span>—  upādānasampayuttā khandhā upādānasampayuttakānaṁ khandhānaṁ upanissayapaccayena paccayo. (Mūlaṁ kātabbaṁ.) Upādānasampayuttā khandhā upādānavippayuttakānaṁ khandhānaṁ lobhassa ca upanissayapaccayena paccayo. (Mūlaṁ kātabbaṁ.) Upādānasampayuttā khandhā diṭṭhigatavippayuttalobhasahagatānaṁ khandhānaṁ lobhassa ca upanissayapaccayena paccayo. (3) </div>
</div>
<div class="q" id="p_38P2_3713"> <div class="divNumber">77.</div> <div class="p">
<span class="pN">3713</span>Upādānavippayutto dhammo upādānavippayuttassa dhammassa upanissayapaccayena paccayo—  ārammaṇūpanissayo, anantarūpanissayo pakatūpanissayo…pe… . <span class="bold">Pakatūpanissayo</span>—  saddhaṁ upanissāya dānaṁ deti…pe…  samāpattiṁ uppādeti, mānaṁ jappeti, sīlaṁ…pe…  paññaṁ…  upādānavippayuttaṁ rāgaṁ…  mānaṁ…  patthanaṁ…pe…  senāsanaṁ upanissāya dānaṁ deti…pe…  saṁghaṁ bhindati; saddhā…pe…  senāsanaṁ saddhāya…pe…  paññāya upādānavippayuttassa rāgassa…  mānassa…  patthanāya…  kāyikassa sukhassa…pe…  phalasamāpattiyā upanissayapaccayena paccayo. (1) </div>
</div>
<div class="q" id="p_38P2_3714"> <div class="p">
<span class="pN">3714</span>Upādānavippayutto dhammo upādānasampayuttassa dhammassa upanissayapaccayena paccayo—  (tīṇi upanissayā) saddhaṁ upanissāya mānaṁ jappeti, diṭṭhiṁ gaṇhāti, sīlaṁ…pe…  paññaṁ…  upādānavippayuttaṁ rāgaṁ…  mānaṁ…  patthanaṁ…  senāsanaṁ upanissāya adinnaṁ…pe…  musā…pe…  pisuṇaṁ…pe…  samphaṁ…pe…  sandhiṁ…pe…  nillopaṁ…pe…  ekāgārikaṁ…pe…  paripanthe…pe…  paradāraṁ…pe…  gāmaghātaṁ…pe…  nigamaghātaṁ karoti. Saddhā…pe…  senāsanaṁ upādānasampayuttassa rāgassa…  mohassa…  mānassa…  diṭṭhiyā…  patthanāya upanissayapaccayena paccayo. (2) </div>
</div>
<div class="q" id="p_38P2_3715"> <div class="p">
<span class="pN">3715</span>Upādānavippayutto dhammo upādānasampayuttassa ca upādānavippayuttassa ca dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo…pe… . <span class="bold">Pakatūpanissayo</span>—  saddhaṁ upanissāya mānaṁ jappeti, sīlaṁ…pe…  paññaṁ…  upādānavippayuttaṁ rāgaṁ…pe…  senāsanaṁ upanissāya adinnaṁ ādiyati…pe…  gāmaghātaṁ karoti…  nigamaghātaṁ karoti… . Saddhā…pe…  senāsanaṁ diṭṭhigatavippayuttalobhasahagatānaṁ khandhānaṁ lobhassa ca upanissayapaccayena paccayo. (3) </div>
</div>
<div class="q" id="p_38P2_3716"> <div class="divNumber">78.</div> <div class="p">
<span class="pN">3716</span>Upādānasampayutto ca upādānavippayutto ca dhammā upādānasampayuttassa dhammassa upanissayapaccayena paccayo—  diṭṭhigatavippayuttalobhasahagatā khandhā ca lobho ca upādānasampayuttakānaṁ khandhānaṁ upanissayapaccayena paccayo. (Mūlaṁ kātabbaṁ.) Diṭṭhigatavippayuttalobhasahagatā khandhā ca lobho ca upādānavippayuttānaṁ khandhānaṁ lobhassa ca upanissayapaccayena paccayo. (Mūlaṁ kātabbaṁ.) Diṭṭhigatavippayuttalobhasahagatā khandhā ca lobho ca diṭṭhigatavippayuttalobhasahagatānaṁ khandhānaṁ lobhassa ca upanissayapaccayena paccayo. (3) </div>
</div>
</html>

<html>
<div class="i">5.1.9 Suvaṇṇamigajātaka</div>
<div class="h">Pañcakanipāta</div>
<div class="h">Maṇikuṇḍalavagga</div>
<div class="h">Suvaṇṇamigajātaka</div>
<div class="q" id="p_22J_1203"> <div class="divNumber">50.</div> <div class="p"> <table class="singleColumn"> <tr> <td> <div class="pN">1203</div> <div class="G">“Vikkama re haripāda,</div> </td> </tr> <tr> <td> <div class="G">vikkama re mahāmiga;</div> </td> </tr> <tr> <td> <div class="G">Chinda vārattikaṁ pāsaṁ,</div> </td> </tr> <tr> <td> <div class="G">nāhaṁ ekā vane rame”.</div> </td> </tr> </table> </div>
</div>
<div class="q" id="p_22J_1204"> <div class="divNumber">51.</div> <div class="p"> <table class="singleColumn"> <tr> <td> <div class="pN">1204</div> <div class="G">“Vikkamāmi na pāremi,</div> </td> </tr> <tr> <td> <div class="G">bhūmiṁ sumbhāmi vegasā;</div> </td> </tr> <tr> <td> <div class="G">Daḷho vārattiko pāso,</div> </td> </tr> <tr> <td> <div class="G">pādaṁ me parikantati”.</div> </td> </tr> </table> </div>
</div>
<div class="q" id="p_22J_1205"> <div class="divNumber">52.</div> <div class="p"> <table class="singleColumn"> <tr> <td> <div class="pN">1205</div> <div class="G">“Attharassu palāsāni,</div> </td> </tr> <tr> <td> <div class="G">asiṁ nibbāha luddaka;</div> </td> </tr> <tr> <td> <div class="G">Paṭhamaṁ maṁ vadhitvāna,</div> </td> </tr> <tr> <td> <div class="G">hana pacchā mahāmigaṁ”.</div> </td> </tr> </table> </div>
</div>
<div class="q" id="p_22J_1206"> <div class="divNumber">53.</div> <div class="p"> <table class="singleColumn"> <tr> <td> <div class="pN">1206</div> <div class="G">“Na me sutaṁ vā diṭṭhaṁ vā,</div> </td> </tr> <tr> <td> <div class="G">Bhāsantiṁ mānusiṁ migiṁ;</div> </td> </tr> <tr> <td> <div class="G">Tvañca bhadde sukhī hohi,</div> </td> </tr> <tr> <td> <div class="G">Eso cāpi mahāmigo”.</div> </td> </tr> </table> </div>
</div>
<div class="q" id="p_22J_1207"> <div class="divNumber">54.</div> <div class="p"> <table class="singleColumn"> <tr> <td> <div class="pN">1207</div> <div class="G">“Evaṁ luddaka nandassu,</div> </td> </tr> <tr> <td> <div class="G">saha sabbehi ñātibhi;</div> </td> </tr> <tr> <td> <div class="G">Yathāhamajja nandāmi,</div> </td> </tr> <tr> <td> <div class="G">muttaṁ disvā mahāmigan”ti.</div> </td> </tr> </table> </div>
</div>
<div class="CENTER" id="p_22J_1208">
<span class="pN">1208</span>Suvaṇṇamigajātakaṁ navamaṁ.</div>
</html>

<html>
<div class="i">14.2 Sudassanattheraapadāna</div>
<div class="h">Sobhitavagga</div>
<div class="h">Sudassanattheraapadāna</div>
<div class="q" id="p_20Ap1_2193"> <div class="divNumber">10.</div> <div class="p"> <table class="singleColumn"> <tr> <td> <div class="pN">2193</div> <div class="G">“Vinatā nadiyā tīre,</div> </td> </tr> <tr> <td> <div class="G">pilakkhu phalito ahu;</div> </td> </tr> <tr> <td> <div class="G">Tāhaṁ rukkhaṁ gavesanto,</div> </td> </tr> <tr> <td> <div class="G">addasaṁ lokanāyakaṁ.</div> </td> </tr> </table> </div>
</div>
<div class="q" id="p_20Ap1_2194"> <div class="divNumber">11.</div> <div class="p"> <table class="singleColumn"> <tr> <td> <div class="pN">2194</div> <div class="G">Ketakaṁ pupphitaṁ disvā,</div> </td> </tr> <tr> <td> <div class="G">vaṇṭe chetvānahaṁ tadā;</div> </td> </tr> <tr> <td> <div class="G">Buddhassa abhiropesiṁ,</div> </td> </tr> <tr> <td> <div class="G">sikhino lokabandhuno.</div> </td> </tr> </table> </div>
</div>
<div class="q" id="p_20Ap1_2195"> <div class="divNumber">12.</div> <div class="p"> <table class="singleColumn"> <tr> <td> <div class="pN">2195</div> <div class="G">Yena ñāṇena pattosi,</div> </td> </tr> <tr> <td> <div class="G">accutaṁ amataṁ padaṁ;</div> </td> </tr> <tr> <td> <div class="G">Taṁ ñāṇaṁ abhipūjemi,</div> </td> </tr> <tr> <td> <div class="G">buddhaseṭṭha mahāmuni.</div> </td> </tr> </table> </div>
</div>
<div class="q" id="p_20Ap1_2196"> <div class="divNumber">13.</div> <div class="p"> <table class="singleColumn"> <tr> <td> <div class="pN">2196</div> <div class="G">Ñāṇamhi pūjaṁ katvāna,</div> </td> </tr> <tr> <td> <div class="G">pilakkhumaddasaṁ ahaṁ;</div> </td> </tr> <tr> <td> <div class="G">Paṭiladdhomhi taṁ paññaṁ,</div> </td> </tr> <tr> <td> <div class="G">ñāṇapūjāyidaṁ phalaṁ.</div> </td> </tr> </table> </div>
</div>
<div class="q" id="p_20Ap1_2197"> <div class="divNumber">14.</div> <div class="p"> <table class="singleColumn"> <tr> <td> <div class="pN">2197</div> <div class="G">Ekattiṁse ito kappe,</div> </td> </tr> <tr> <td> <div class="G">yaṁ pupphamabhiropayiṁ;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">ñāṇapūjāyidaṁ phalaṁ.</div> </td> </tr> </table> </div>
</div>
<div class="q" id="p_20Ap1_2198"> <div class="divNumber">15.</div> <div class="p"> <table class="singleColumn"> <tr> <td> <div class="pN">2198</div> <div class="G">Ito terasakappamhi,</div> </td> </tr> <tr> <td> <div class="G">dvādasāsuṁ phaluggatā;</div> </td> </tr> <tr> <td> <div class="G">Sattaratanasampannā,</div> </td> </tr> <tr> <td> <div class="G">cakkavattī mahapphalā.</div> </td> </tr> </table> </div>
</div>
<div class="q" id="p_20Ap1_2199"> <div class="divNumber">16.</div> <div class="p"> <table class="singleColumn"> <tr> <td> <div class="pN">2199</div> <div class="G">Paṭisambhidā catasso,</div> </td> </tr> <tr> <td> <div class="G">…pe…</div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_2200"> <div class="p">
<span class="pN">2200</span>Itthaṁ sudaṁ āyasmā sudassano thero imā gāthāyo abhāsitthāti. </div>
</div>
<div class="CENTER" id="p_20Ap1_2201">
<span class="pN">2201</span>Sudassanattherassāpadānaṁ dutiyaṁ.</div>
</html>

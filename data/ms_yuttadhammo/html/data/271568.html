<html>
<div class="i">1.1.6.2.7 Padasodhanakathā</div>
<div class="h">Mahāpaṇṇāsaka</div>
<div class="h">Paṭhamavagga</div>
<div class="h">Sabbamatthītikathā</div>
<div class="h">Kālasaṁsandana</div>
<div class="h">Padasodhanakathā</div>
<div class="q" id="p_32Kv_700"> <div class="divNumber">295.</div> <div class="p">
<span class="pN">700</span>๐ Atītaṁ atthīti? Āmantā. Atthi atītanti? Atthi siyā atītaṁ, siyā nvātītanti. </div>
</div>
<div class="q" id="p_32Kv_701"> <div class="p">
<span class="pN">701</span>Ājānāhi niggahaṁ. Hañci atītaṁ atthi, atthi siyā atītaṁ, siyā nvātītaṁ, tenātītaṁ nvātītaṁ, nvātītaṁ atītanti. Yaṁ tattha vadesi—  “vattabbe kho—  ‘atītaṁ atthi atthi siyā atītaṁ, siyā nvātītaṁ, tenātītaṁ nvātītaṁ, nvātītaṁ atītan’”ti micchā. </div>
</div>
<div class="q" id="p_32Kv_702"> <div class="p">
<span class="pN">702</span>No ce pana atītaṁ nvātītaṁ nvātītaṁ atītanti, no ca vata re vattabbe—  “atītaṁ atthi atthi siyā atītaṁ, siyā nvātītan”ti. Yaṁ tattha vadesi—  “vattabbe kho—  ‘atītaṁ atthi atthi siyā atītaṁ, siyā nvātītaṁ, tenātītaṁ nvātītaṁ, nvātītaṁ atītan’”ti micchā. </div>
</div>
<div class="q" id="p_32Kv_703"> <div class="p">
<span class="pN">703</span>๐ Anāgataṁ atthīti? Āmantā. Atthi anāgatanti? Atthi siyā anāgataṁ, siyā nvānāgatanti. </div>
</div>
<div class="q" id="p_32Kv_704"> <div class="p">
<span class="pN">704</span>Ājānāhi niggahaṁ. Hañci anāgataṁ atthi atthi siyā anāgataṁ siyā nvānāgataṁ, tenānāgataṁ nvānāgataṁ, nvānāgataṁ anāgatanti. Yaṁ tattha vadesi—  “vattabbe kho—  ‘anāgataṁ atthi atthi siyā anāgataṁ, siyā nvānāgataṁ, tenānāgataṁ nvānāgataṁ, nvānāgataṁ anāgatan’”ti micchā. </div>
</div>
<div class="q" id="p_32Kv_705"> <div class="p">
<span class="pN">705</span>No ce panānāgataṁ nvānāgataṁ nvānāgataṁ anāgatanti, no ca vata re vattabbe—  “anāgataṁ atthi atthi siyā anāgataṁ, siyā nvānāgatan”ti. Yaṁ tattha vadesi—  “vattabbe kho—  ‘anāgataṁ atthi atthi siyā anāgataṁ, siyā nvānāgataṁ, tenānāgataṁ nvānāgataṁ, nvānāgataṁ anāgatan’”ti micchā. </div>
</div>
<div class="q" id="p_32Kv_706"> <div class="p">
<span class="pN">706</span>× Paccuppannaṁ atthīti? Āmantā. Atthi paccuppannanti? Atthi siyā paccuppannaṁ, siyā no paccuppannanti. </div>
</div>
<div class="q" id="p_32Kv_707"> <div class="p">
<span class="pN">707</span>Ājānāhi niggahaṁ. Hañci paccuppannaṁ atthi atthi siyā paccuppannaṁ, siyā no paccuppannaṁ, tena paccuppannaṁ, no paccuppannaṁ, no paccuppannaṁ paccuppannanti. Yaṁ tattha vadesi—  “vattabbe kho—  ‘paccuppannaṁ atthi atthi siyā paccuppannaṁ, siyā no paccuppannaṁ, tena paccuppannaṁ no paccuppannaṁ, no paccuppannaṁ paccuppannan’”ti micchā. </div>
</div>
<div class="q" id="p_32Kv_708"> <div class="p">
<span class="pN">708</span>No ce pana paccuppannaṁ no paccuppannaṁ, no paccuppannaṁ paccuppannanti, no ca vata re vattabbe—  “paccuppannaṁ atthi atthi siyā paccuppannaṁ, siyā no paccuppannan”ti. Yaṁ tattha vadesi—  “vattabbe kho—  ‘paccuppannaṁ atthi atthi siyā paccuppannaṁ, siyā no paccuppannaṁ, tena paccuppannaṁ no paccuppannaṁ, no paccuppannaṁ paccuppannan’”ti micchā. </div>
</div>
<div class="q" id="p_32Kv_709"> <div class="p">
<span class="pN">709</span>× Nibbānaṁ atthīti? Āmantā. Atthi nibbānanti? Atthi siyā nibbānaṁ siyā no nibbānanti. </div>
</div>
<div class="q" id="p_32Kv_710"> <div class="p">
<span class="pN">710</span>Ājānāhi niggahaṁ. Hañci nibbānaṁ atthi atthi siyā nibbānaṁ, siyā no nibbānaṁ, tena nibbānaṁ no nibbānaṁ, no nibbānaṁ nibbānanti. Yaṁ tattha vadesi—  “vattabbe kho—  ‘nibbānaṁ atthi atthi siyā nibbānaṁ, siyā no nibbānaṁ, tena nibbānaṁ no nibbānaṁ, no nibbānaṁ nibbānan’”ti micchā. </div>
</div>
<div class="q" id="p_32Kv_711"> <div class="p">
<span class="pN">711</span>No ce pana nibbānaṁ no nibbānaṁ, no nibbānaṁ nibbānanti, no ca vata re vattabbe—  “nibbānaṁ atthi atthi siyā nibbānaṁ, siyā no nibbānan”ti. Yaṁ tattha vadesi—  “vattabbe kho—  ‘nibbānaṁ atthi atthi siyā nibbānaṁ, siyā no nibbānaṁ, tena nibbānaṁ no nibbānaṁ, no nibbānaṁ nibbānan’”ti micchā. </div>
</div>
</html>

<html>
<div class="i">6.1.6 Sappadāsattheragāthā</div>
<div class="h">Chakkanipāta</div>
<div class="h">Paṭhamavagga</div>
<div class="h">Sappadāsattheragāthā</div>
<div class="q" id="p_19Th1_678"> <div class="divNumber">405.</div> <div class="p"> <table class="singleColumn"> <tr> <td> <div class="pN">678</div> <div class="G">“Paṇṇavīsativassāni,</div> </td> </tr> <tr> <td> <div class="G">yato pabbajito ahaṁ;</div> </td> </tr> <tr> <td> <div class="G">Accharāsaṅghātamattampi,</div> </td> </tr> <tr> <td> <div class="G">cetosantimanajjhagaṁ.</div> </td> </tr> </table> </div>
</div>
<div class="q" id="p_19Th1_679"> <div class="divNumber">406.</div> <div class="p"> <table class="singleColumn"> <tr> <td> <div class="pN">679</div> <div class="G">Aladdhā cittassekaggaṁ,</div> </td> </tr> <tr> <td> <div class="G">kāmarāgena aṭṭito;</div> </td> </tr> <tr> <td> <div class="G">Bāhā paggayha kandanto,</div> </td> </tr> <tr> <td> <div class="G">vihārā upanikkhamiṁ.</div> </td> </tr> </table> </div>
</div>
<div class="q" id="p_19Th1_680"> <div class="divNumber">407.</div> <div class="p"> <table class="singleColumn"> <tr> <td> <div class="pN">680</div> <div class="G">Satthaṁ vā āharissāmi,</div> </td> </tr> <tr> <td> <div class="G">Ko attho jīvitena me;</div> </td> </tr> <tr> <td> <div class="G">Kathaṁ hi sikkhaṁ paccakkhaṁ,</div> </td> </tr> <tr> <td> <div class="G">Kālaṁ kubbetha mādiso.</div> </td> </tr> </table> </div>
</div>
<div class="q" id="p_19Th1_681"> <div class="divNumber">408.</div> <div class="p"> <table class="singleColumn"> <tr> <td> <div class="pN">681</div> <div class="G">Tadāhaṁ khuramādāya,</div> </td> </tr> <tr> <td> <div class="G">mañcakamhi upāvisiṁ;</div> </td> </tr> <tr> <td> <div class="G">Parinīto khuro āsi,</div> </td> </tr> <tr> <td> <div class="G">dhamaniṁ chettumattano.</div> </td> </tr> </table> </div>
</div>
<div class="q" id="p_19Th1_682"> <div class="divNumber">409.</div> <div class="p"> <table class="singleColumn"> <tr> <td> <div class="pN">682</div> <div class="G">Tato me manasīkāro,</div> </td> </tr> <tr> <td> <div class="G">yoniso udapajjatha;</div> </td> </tr> <tr> <td> <div class="G">Ādīnavo pāturahu,</div> </td> </tr> <tr> <td> <div class="G">nibbidā samatiṭṭhatha.</div> </td> </tr> </table> </div>
</div>
<div class="q" id="p_19Th1_683"> <div class="divNumber">410.</div> <div class="p"> <table class="singleColumn"> <tr> <td> <div class="pN">683</div> <div class="G">Tato cittaṁ vimucci me,</div> </td> </tr> <tr> <td> <div class="G">passa dhammasudhammataṁ;</div> </td> </tr> <tr> <td> <div class="G">Tisso vijjā anuppattā,</div> </td> </tr> <tr> <td> <div class="G">kataṁ buddhassa sāsanan”ti.</div> </td> </tr> </table> </div>
</div>
<div class="CENTER" id="p_19Th1_684">
<span class="pN">684</span>…  Sappadāso thero… .</div>
</html>

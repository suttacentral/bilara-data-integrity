<html>
<div class="i">2.3.1.2 Anulomaokāsa</div>
<div class="h">Pavattivāra</div>
<div class="h">Uppādanirodhavāra</div>
<div class="h">Paccuppannavāra</div>
<div class="h">Anulomaokāsa</div>
<div class="q" id="p_35Y9_700"> <div class="divNumber">165.</div> <div class="p">
<span class="pN">700</span>» Yattha kusalā dhammā uppajjanti tattha akusalā dhammā nirujjhantīti? Āmantā. </div>
</div>
<div class="q" id="p_35Y9_701"> <div class="p">
<span class="pN">701</span>« Yattha vā pana akusalā dhammā nirujjhanti tattha kusalā dhammā uppajjantīti? Āmantā. </div>
</div>
<div class="q" id="p_35Y9_702"> <div class="p">
<span class="pN">702</span>» Yattha kusalā dhammā uppajjanti tattha abyākatā dhammā nirujjhantīti? Āmantā. </div>
</div>
<div class="q" id="p_35Y9_703"> <div class="p">
<span class="pN">703</span>« Yattha vā pana abyākatā dhammā nirujjhanti tattha kusalā dhammā uppajjantīti? </div>
</div>
<div class="q" id="p_35Y9_704"> <div class="p">
<span class="pN">704</span>Asaññasatte tattha abyākatā dhammā nirujjhanti, no ca tattha kusalā dhammā uppajjanti. Catuvokāre pañcavokāre tattha abyākatā ca dhammā nirujjhanti kusalā ca dhammā uppajjanti. </div>
</div>
<div class="q" id="p_35Y9_705"> <div class="divNumber">166.</div> <div class="p">
<span class="pN">705</span>» Yattha akusalā dhammā uppajjanti tattha abyākatā dhammā nirujjhantīti? Āmantā. </div>
</div>
<div class="q" id="p_35Y9_706"> <div class="p">
<span class="pN">706</span>« Yattha vā pana abyākatā dhammā nirujjhanti tattha akusalā dhammā uppajjantīti? </div>
</div>
<div class="q" id="p_35Y9_707"> <div class="p">
<span class="pN">707</span>Asaññasatte tattha abyākatā dhammā nirujjhanti, no ca tattha akusalā dhammā uppajjanti. Catuvokāre pañcavokāre tattha abyākatā ca dhammā nirujjhanti akusalā ca dhammā uppajjanti. </div>
</div>
</html>

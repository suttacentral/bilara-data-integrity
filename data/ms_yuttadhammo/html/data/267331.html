<html>
<div class="i">20.7 Tindukadāyakattheraapadāna</div>
<div class="h">Tamālapupphiyavagga</div>
<div class="h">Tindukadāyakattheraapadāna</div>
<div class="q" id="p_20Ap1_2712"> <div class="divNumber">35.</div> <div class="p"> <table class="singleColumn"> <tr> <td> <div class="pN">2712</div> <div class="G">“Giriduggacaro āsiṁ,</div> </td> </tr> <tr> <td> <div class="G">makkaṭo thāmavegiko;</div> </td> </tr> <tr> <td> <div class="G">Phalinaṁ tindukaṁ disvā,</div> </td> </tr> <tr> <td> <div class="G">buddhaseṭṭhaṁ anussariṁ.</div> </td> </tr> </table> </div>
</div>
<div class="q" id="p_20Ap1_2713"> <div class="divNumber">36.</div> <div class="p"> <table class="singleColumn"> <tr> <td> <div class="pN">2713</div> <div class="G">Nikkhamitvā katipāhaṁ,</div> </td> </tr> <tr> <td> <div class="G">viciniṁ lokanāyakaṁ;</div> </td> </tr> <tr> <td> <div class="G">Pasannacitto sumano,</div> </td> </tr> <tr> <td> <div class="G">siddhatthaṁ tibhavantaguṁ.</div> </td> </tr> </table> </div>
</div>
<div class="q" id="p_20Ap1_2714"> <div class="divNumber">37.</div> <div class="p"> <table class="singleColumn"> <tr> <td> <div class="pN">2714</div> <div class="G">Mama saṅkappamaññāya,</div> </td> </tr> <tr> <td> <div class="G">satthā loke anuttaro;</div> </td> </tr> <tr> <td> <div class="G">Khīṇāsavasahassehi,</div> </td> </tr> <tr> <td> <div class="G">āgacchi mama santikaṁ.</div> </td> </tr> </table> </div>
</div>
<div class="q" id="p_20Ap1_2715"> <div class="divNumber">38.</div> <div class="p"> <table class="singleColumn"> <tr> <td> <div class="pN">2715</div> <div class="G">Pāmojjaṁ janayitvāna,</div> </td> </tr> <tr> <td> <div class="G">phalahattho upāgamiṁ;</div> </td> </tr> <tr> <td> <div class="G">Paṭiggahesi bhagavā,</div> </td> </tr> <tr> <td> <div class="G">sabbaññū vadataṁ varo.</div> </td> </tr> </table> </div>
</div>
<div class="q" id="p_20Ap1_2716"> <div class="divNumber">39.</div> <div class="p"> <table class="singleColumn"> <tr> <td> <div class="pN">2716</div> <div class="G">Catunnavutito kappe,</div> </td> </tr> <tr> <td> <div class="G">yaṁ phalaṁ adadiṁ tadā;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">phaladānassidaṁ phalaṁ.</div> </td> </tr> </table> </div>
</div>
<div class="q" id="p_20Ap1_2717"> <div class="divNumber">40.</div> <div class="p"> <table class="singleColumn"> <tr> <td> <div class="pN">2717</div> <div class="G">Sattapaññāsakappamhi,</div> </td> </tr> <tr> <td> <div class="G">upanandasanāmako;</div> </td> </tr> <tr> <td> <div class="G">Sattaratanasampanno,</div> </td> </tr> <tr> <td> <div class="G">cakkavattī mahabbalo.</div> </td> </tr> </table> </div>
</div>
<div class="q" id="p_20Ap1_2718"> <div class="divNumber">41.</div> <div class="p"> <table class="singleColumn"> <tr> <td> <div class="pN">2718</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_2719"> <div class="p">
<span class="pN">2719</span>Itthaṁ sudaṁ āyasmā tindukadāyako thero imā gāthāyo abhāsitthāti. </div>
</div>
<div class="CENTER" id="p_20Ap1_2720">
<span class="pN">2720</span>Tindukadāyakattherassāpadānaṁ sattamaṁ.</div>
</html>

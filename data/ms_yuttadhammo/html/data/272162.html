<html>
<div class="i">4.3 Āpattisamuṭṭhānagāthā</div>
<div class="h">Antarapeyyāla</div>
<div class="h">Āpattisamuṭṭhānagāthā</div>
<div class="q" id="p_5V_1202"> <div class="divNumber">283.</div> <div class="p"> <table class="singleColumn"> <tr> <td> <div class="pN">1202</div> <div class="G">Samuṭṭhānā kāyikā anantadassinā,</div> </td> </tr> <tr> <td> <div class="G">Akkhātā lokahitena vivekadassinā;</div> </td> </tr> <tr> <td> <div class="G">Āpattiyo tena samuṭṭhitā kati,</div> </td> </tr> <tr> <td> <div class="G">Pucchāmi taṁ brūhi vibhaṅgakovida.</div> </td> </tr> </table> </div>
</div>
<div class="q" id="p_5V_1203"> <div class="p"> <table class="singleColumn"> <tr> <td> <div class="pN">1203</div> <div class="G">Samuṭṭhānā kāyikā anantadassinā,</div> </td> </tr> <tr> <td> <div class="G">Akkhātā lokahitena vivekadassinā;</div> </td> </tr> <tr> <td> <div class="G">Āpattiyo tena samuṭṭhitā pañca,</div> </td> </tr> <tr> <td> <div class="G">Etaṁ te akkhāmi vibhaṅgakovida.</div> </td> </tr> </table> </div>
</div>
<div class="q" id="p_5V_1204"> <div class="p"> <table class="singleColumn"> <tr> <td> <div class="pN">1204</div> <div class="G">Samuṭṭhānā vācasikā anantadassinā,</div> </td> </tr> <tr> <td> <div class="G">Akkhātā lokahitena vivekadassinā;</div> </td> </tr> <tr> <td> <div class="G">Āpattiyo tena samuṭṭhitā kati,</div> </td> </tr> <tr> <td> <div class="G">Pucchāmi taṁ brūhi vibhaṅgakovida.</div> </td> </tr> </table> </div>
</div>
<div class="q" id="p_5V_1205"> <div class="p"> <table class="singleColumn"> <tr> <td> <div class="pN">1205</div> <div class="G">Samuṭṭhānā vācasikā anantadassinā,</div> </td> </tr> <tr> <td> <div class="G">Akkhātā lokahitena vivekadassinā;</div> </td> </tr> <tr> <td> <div class="G">Āpattiyo tena samuṭṭhitā catasso,</div> </td> </tr> <tr> <td> <div class="G">Etaṁ te akkhāmi vibhaṅgakovida.</div> </td> </tr> </table> </div>
</div>
<div class="q" id="p_5V_1206"> <div class="p"> <table class="singleColumn"> <tr> <td> <div class="pN">1206</div> <div class="G">Samuṭṭhānā kāyikā vācasikā anantadassinā,</div> </td> </tr> <tr> <td> <div class="G">Akkhātā lokahitena vivekadassinā;</div> </td> </tr> <tr> <td> <div class="G">Āpattiyo tena samuṭṭhitā kati,</div> </td> </tr> <tr> <td> <div class="G">Pucchāmi taṁ brūhi vibhaṅgakovida.</div> </td> </tr> </table> </div>
</div>
<div class="q" id="p_5V_1207"> <div class="p"> <table class="singleColumn"> <tr> <td> <div class="pN">1207</div> <div class="G">Samuṭṭhānā kāyikā vācasikā anantadassinā,</div> </td> </tr> <tr> <td> <div class="G">Akkhātā lokahitena vivekadassinā;</div> </td> </tr> <tr> <td> <div class="G">Āpattiyo tena samuṭṭhitā pañca,</div> </td> </tr> <tr> <td> <div class="G">Etaṁ te akkhāmi vibhaṅgakovida.</div> </td> </tr> </table> </div>
</div>
<div class="q" id="p_5V_1208"> <div class="p"> <table class="singleColumn"> <tr> <td> <div class="pN">1208</div> <div class="G">Samuṭṭhānā kāyikā mānasikā anantadassinā,</div> </td> </tr> <tr> <td> <div class="G">Akkhātā lokahitena vivekadassinā;</div> </td> </tr> <tr> <td> <div class="G">Āpattiyo tena samuṭṭhitā kati,</div> </td> </tr> <tr> <td> <div class="G">Pucchāmi taṁ brūhi vibhaṅgakovida.</div> </td> </tr> </table> </div>
</div>
<div class="q" id="p_5V_1209"> <div class="p"> <table class="singleColumn"> <tr> <td> <div class="pN">1209</div> <div class="G">Samuṭṭhānā kāyikā mānasikā anantadassinā,</div> </td> </tr> <tr> <td> <div class="G">Akkhātā lokahitena vivekadassinā;</div> </td> </tr> <tr> <td> <div class="G">Āpattiyo tena samuṭṭhitā cha,</div> </td> </tr> <tr> <td> <div class="G">Etaṁ te akkhāmi vibhaṅgakovida.</div> </td> </tr> </table> </div>
</div>
<div class="q" id="p_5V_1210"> <div class="p"> <table class="singleColumn"> <tr> <td> <div class="pN">1210</div> <div class="G">Samuṭṭhānā vācasikā mānasikā anantadassinā,</div> </td> </tr> <tr> <td> <div class="G">Akkhātā lokahitena vivekadassinā;</div> </td> </tr> <tr> <td> <div class="G">Āpattiyo tena samuṭṭhitā kati,</div> </td> </tr> <tr> <td> <div class="G">Pucchāmi taṁ brūhi vibhaṅgakovida.</div> </td> </tr> </table> </div>
</div>
<div class="q" id="p_5V_1211"> <div class="p"> <table class="singleColumn"> <tr> <td> <div class="pN">1211</div> <div class="G">Samuṭṭhānā vācasikā mānasikā anantadassinā,</div> </td> </tr> <tr> <td> <div class="G">Akkhātā lokahitena vivekadassinā;</div> </td> </tr> <tr> <td> <div class="G">Āpattiyo tena samuṭṭhitā cha,</div> </td> </tr> <tr> <td> <div class="G">Etaṁ te akkhāmi vibhaṅgakovida.</div> </td> </tr> </table> </div>
</div>
<div class="q" id="p_5V_1212"> <div class="p"> <table class="singleColumn"> <tr> <td> <div class="pN">1212</div> <div class="G">Samuṭṭhānā kāyikā vācasikā mānasikā anantadassinā,</div> </td> </tr> <tr> <td> <div class="G">Akkhātā lokahitena vivekadassinā;</div> </td> </tr> <tr> <td> <div class="G">Āpattiyo tena samuṭṭhitā kati,</div> </td> </tr> <tr> <td> <div class="G">Pucchāmi taṁ brūhi vibhaṅgakovida.</div> </td> </tr> </table> </div>
</div>
<div class="q" id="p_5V_1213"> <div class="p"> <table class="singleColumn"> <tr> <td> <div class="pN">1213</div> <div class="G">Samuṭṭhānā kāyikā vācasikā mānasikā anantadassinā,</div> </td> </tr> <tr> <td> <div class="G">Akkhātā lokahitena vivekadassinā;</div> </td> </tr> <tr> <td> <div class="G">Āpattiyo tena samuṭṭhitā cha,</div> </td> </tr> <tr> <td> <div class="G">Etaṁ te akkhāmi vibhaṅgakovidāti.</div> </td> </tr> </table> </div>
</div>
<div class="CENTER" id="p_5V_1214">
<span class="pN">1214</span>Āpattisamuṭṭhānagāthā niṭṭhitā tatiyā.</div>
</html>

<html>
<div class="i">2.6.3 Vitakkasutta</div>
<div class="h">Dutiyapaṇṇāsaka</div>
<div class="h">Tikavagga</div>
<div class="h">Vitakkasutta</div>
<div class="q" id="p_16A6_746"> <div class="divNumber">109.</div> <div class="p">
<span class="pN">746</span>“Tayome, bhikkhave, dhammā. Katame tayo? Kāmavitakko, byāpādavitakko, vihiṁsāvitakko. Ime kho, bhikkhave, tayo dhammā. Imesaṁ kho, bhikkhave, tiṇṇaṁ dhammānaṁ pahānāya tayo dhammā bhāvetabbā. Katame tayo? Kāmavitakkassa pahānāya nekkhammavitakko bhāvetabbo, byāpādavitakkassa pahānāya abyāpādavitakko bhāvetabbo, vihiṁsāvitakkassa pahānāya avihiṁsāvitakko bhāvetabbo. Imesaṁ kho, bhikkhave, tiṇṇaṁ dhammānaṁ pahānāya ime tayo dhammā bhāvetabbā”ti. </div>
</div>
<div class="CENTER" id="p_16A6_747">
<span class="pN">747</span>Tatiyaṁ.</div>
</html>

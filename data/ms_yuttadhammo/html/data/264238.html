<html>
<div class="i"> Hetu</div>
<div class="h">Ganthagocchaka, Kusalattika</div>
<div class="h">Ganthavippayuttaganthaniyaduka, Kusalattika</div>
<div class="h">Paṭiccādivāra</div>
<div class="h">Paccayacatukka</div>
<div class="h">Hetu</div>
<div class="q" id="p_39P3_1875"> <div class="divNumber">38.</div> <div class="p">
<span class="pN">1875</span>Ganthavippayuttaṁ ganthaniyaṁ kusalaṁ dhammaṁ paṭicca ganthavippayutto ganthaniyo kusalo dhammo uppajjati hetupaccayā. (1) </div>
</div>
<div class="q" id="p_39P3_1876"> <div class="p">
<span class="pN">1876</span>Ganthavippayuttaṁ aganthaniyaṁ kusalaṁ dhammaṁ paṭicca ganthavippayutto aganthaniyo kusalo dhammo uppajjati hetupaccayā. (1) (Saṁkhittaṁ.) </div>
</div>
<div class="q" id="p_39P3_1877"> <div class="divNumber">39.</div> <div class="p">
<span class="pN">1877</span>Hetuyā dve, ārammaṇe dve…pe… avigate dve. (Saṁkhittaṁ.) </div>
</div>
<div class="q" id="p_39P3_1878"> <div class="p">
<span class="pN">1878</span>(Sahajātavāropi…pe… pañhāvāropi sabbattha vitthāretabbā.) </div>
</div>
<div class="q" id="p_39P3_1879"> <div class="divNumber">40.</div> <div class="p">
<span class="pN">1879</span>Ganthavippayuttaṁ ganthaniyaṁ akusalaṁ dhammaṁ paṭicca ganthavippayutto ganthaniyo akusalo dhammo uppajjati hetupaccayā. (Saṁkhittaṁ.) </div>
</div>
<div class="q" id="p_39P3_1880"> <div class="divNumber">41.</div> <div class="p">
<span class="pN">1880</span>Hetuyā ekaṁ…pe… avigate ekaṁ. (Saṁkhittaṁ.) </div>
</div>
<div class="q" id="p_39P3_1881"> <div class="p">
<span class="pN">1881</span>(Sahajātavārepi…pe… pañhāvārepi sabbattha ekaṁ.) </div>
</div>
<div class="q" id="p_39P3_1882"> <div class="divNumber">42.</div> <div class="p">
<span class="pN">1882</span>Ganthavippayuttaṁ ganthaniyaṁ abyākataṁ dhammaṁ paṭicca ganthavippayutto ganthaniyo abyākato dhammo uppajjati hetupaccayā. (1) </div>
</div>
<div class="q" id="p_39P3_1883"> <div class="p">
<span class="pN">1883</span>Ganthavippayuttaṁ aganthaniyaṁ abyākataṁ dhammaṁ paṭicca ganthavippayutto aganthaniyo abyākato dhammo uppajjati hetupaccayā… tīṇi. </div>
</div>
<div class="q" id="p_39P3_1884"> <div class="p">
<span class="pN">1884</span>Ganthavippayuttaṁ ganthaniyaṁ abyākatañca ganthavippayuttaṁ aganthaniyaṁ abyākatañca dhammaṁ paṭicca ganthavippayutto ganthaniyo abyākato dhammo uppajjati hetupaccayā. (1) (Saṁkhittaṁ.) </div>
</div>
<div class="q" id="p_39P3_1885"> <div class="divNumber">43.</div> <div class="p">
<span class="pN">1885</span>Hetuyā pañca, ārammaṇe dve…pe… vipāke pañca…pe… avigate pañca. (Saṁkhittaṁ.) </div>
</div>
<div class="q" id="p_39P3_1886"> <div class="p">
<span class="pN">1886</span>(Sahajātavārampi…pe… sampayuttavārampi paṭiccavārasadisaṁ.) </div>
</div>
<div class="q" id="p_39P3_1887"> <div class="divNumber">44.</div> <div class="p">
<span class="pN">1887</span>Ganthavippayutto ganthaniyo abyākato dhammo ganthavippayuttassa ganthaniyassa abyākatassa dhammassa hetupaccayena paccayo. (1) </div>
</div>
<div class="q" id="p_39P3_1888"> <div class="p">
<span class="pN">1888</span>Ganthavippayutto aganthaniyo abyākato dhammo ganthavippayuttassa aganthaniyassa abyākatassa dhammassa hetupaccayena paccayo… tīṇi. (Saṁkhittaṁ.) </div>
</div>
<div class="q" id="p_39P3_1889"> <div class="divNumber">45.</div> <div class="p">
<span class="pN">1889</span>Hetuyā cattāri, ārammaṇe tīṇi, adhipatiyā cattāri, anantare samanantare cattāri, sahajāte pañca, aññamaññe dve, nissaye satta, upanissaye cattāri, purejāte pacchājāte dve, āsevane ekaṁ, kamme…pe… magge cattāri, sampayutte dve, vippayutte tīṇi…pe… avigate satta. (Saṁkhittaṁ.) </div>
</div>
<div class="q" id="p_39P3_1890"> <div class="divNumber">46.</div> <div class="p">
<span class="pN">1890</span>Nahetuyā satta, naārammaṇe satta. (Saṁkhittaṁ.) </div>
</div>
<div class="q" id="p_39P3_1891"> <div class="p">
<span class="pN">1891</span>Hetupaccayā naārammaṇe cattāri. (Saṁkhittaṁ.) </div>
</div>
<div class="q" id="p_39P3_1892"> <div class="p">
<span class="pN">1892</span>Nahetupaccayā ārammaṇe tīṇi. (Saṁkhittaṁ.) </div>
</div>
<div class="q" id="p_39P3_1893"> <div class="p">
<span class="pN">1893</span>(Yathā kusalattike pañhāvārassa anulomampi paccanīyampi anulomapaccanīyampi paccanīyānulomampi gaṇitaṁ, evaṁ gaṇetabbaṁ.) </div>
</div>
<div class="ENDH3" id="p_39P3_1894">
<span class="pN">1894</span>Ganthagocchakakusalattikaṁ niṭṭhitaṁ.</div>
</html>

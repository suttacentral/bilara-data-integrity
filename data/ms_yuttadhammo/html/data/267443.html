<html>
<div class="i">31.9 Buddhasaññakattheraapadāna</div>
<div class="h">Padumakesaravagga</div>
<div class="h">Buddhasaññakattheraapadāna</div>
<div class="q" id="p_20Ap1_3490"> <div class="divNumber">43.</div> <div class="p"> <table class="singleColumn"> <tr> <td> <div class="pN">3490</div> <div class="G">“Udentaṁ sataraṁsiṁva,</div> </td> </tr> <tr> <td> <div class="G">pītaraṁsiṁva bhāṇumaṁ;</div> </td> </tr> <tr> <td> <div class="G">Vanantaragataṁ santaṁ,</div> </td> </tr> <tr> <td> <div class="G">lokajeṭṭhaṁ narāsabhaṁ.</div> </td> </tr> </table> </div>
</div>
<div class="q" id="p_20Ap1_3491"> <div class="divNumber">44.</div> <div class="p"> <table class="singleColumn"> <tr> <td> <div class="pN">3491</div> <div class="G">Addasaṁ supinantena,</div> </td> </tr> <tr> <td> <div class="G">siddhatthaṁ lokanāyakaṁ;</div> </td> </tr> <tr> <td> <div class="G">Tattha cittaṁ pasādetvā,</div> </td> </tr> <tr> <td> <div class="G">sugatiṁ upapajjahaṁ.</div> </td> </tr> </table> </div>
</div>
<div class="q" id="p_20Ap1_3492"> <div class="divNumber">45.</div> <div class="p"> <table class="singleColumn"> <tr> <td> <div class="pN">3492</div> <div class="G">Catunnavutito kappe,</div> </td> </tr> <tr> <td> <div class="G">yaṁ saññamalabhiṁ tadā;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">buddhasaññāyidaṁ phalaṁ.</div> </td> </tr> </table> </div>
</div>
<div class="q" id="p_20Ap1_3493"> <div class="divNumber">46.</div> <div class="p"> <table class="singleColumn"> <tr> <td> <div class="pN">3493</div> <div class="G">Paṭisambhidā catasso,</div> </td> </tr> <tr> <td> <div class="G">…pe…</div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_3494"> <div class="p">
<span class="pN">3494</span>Itthaṁ sudaṁ āyasmā buddhasaññako thero imā gāthāyo abhāsitthāti. </div>
</div>
<div class="CENTER" id="p_20Ap1_3495">
<span class="pN">3495</span>Buddhasaññakattherassāpadānaṁ navamaṁ.</div>
</html>

<html>
<div class="i"> Āhāra</div>
<div class="h">Mahantaraduka</div>
<div class="h">Upādāduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Āhāra</div>
<div class="q" id="p_38P2_3340"> <div class="divNumber">403.</div> <div class="p">
<span class="pN">3340</span>Upādā dhammo upādā dhammassa āhārapaccayena paccayo—  kabaḷīkāro āhāro imassa upādā kāyassa āhārapaccayena paccayo. (Mūlaṁ pucchitabbaṁ.) Kabaḷīkāro āhāro imassa noupādā kāyassa āhārapaccayena paccayo. (Mūlaṁ pucchitabbaṁ.) Kabaḷīkāro āhāro imassa upādā kāyassa ca noupādā kāyassa ca āhārapaccayena paccayo. (3) </div>
</div>
<div class="q" id="p_38P2_3341"> <div class="p">
<span class="pN">3341</span>Noupādā dhammo noupādā dhammassa āhārapaccayena paccayo—  noupādā āhārā sampayuttakānaṁ khandhānaṁ noupādā ca cittasamuṭṭhānānaṁ rūpānaṁ āhārapaccayena paccayo; paṭisandhikkhaṇe…pe… . (Noupādāmūlake tīṇi, paṭisandhikkhaṇe tīṇipi kātabbā.) (3) </div>
</div>
</html>

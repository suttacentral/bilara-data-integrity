<html>
<div class="i">2.3.1.18 Atītattika</div>
<div class="h">Niddesa</div>
<div class="h">Nikkhepakaṇḍa</div>
<div class="h">Tikanikkhepa</div>
<div class="h">Atītattika</div>
<div class="q" id="p_29Dhs_1709"> <div class="divNumber">1044.</div> <div class="p">
<span class="pN">1709</span>Katame dhammā atītā? Ye dhammā atītā niruddhā vigatā vipariṇatā atthaṅgatā abbhatthaṅgatā uppajjitvā vigatā atītā atītaṁsena saṅgahitā, rūpaṁ, vedanā, saññā, saṅkhārā, viññāṇaṁ— ime dhammā atītā. </div>
</div>
<div class="q" id="p_29Dhs_1710"> <div class="divNumber">1045.</div> <div class="p">
<span class="pN">1710</span>Katame dhammā anāgatā? Ye dhammā ajātā abhūtā asañjātā anibbattā anabhinibbattā apātubhūtā anuppannā asamuppannā anuṭṭhitā asamuṭṭhitā anāgatā anāgataṁsena saṅgahitā, rūpaṁ, vedanā, saññā, saṅkhārā, viññāṇaṁ— ime dhammā anāgatā. </div>
</div>
<div class="q" id="p_29Dhs_1711"> <div class="divNumber">1046.</div> <div class="p">
<span class="pN">1711</span>Katame dhammā paccuppannā? Ye dhammā jātā bhūtā sañjātā nibbattā abhinibbattā pātubhūtā uppannā samuppannā uṭṭhitā samuṭṭhitā paccuppannā paccuppannaṁsena saṅgahitā, rūpaṁ, vedanā, saññā, saṅkhārā, viññāṇaṁ— ime dhammā paccuppannā. </div>
</div>
</html>

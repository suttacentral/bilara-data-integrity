<html>
<div class="i"> Nahetu</div>
<div class="h">Nīvaraṇagocchaka</div>
<div class="h">Nīvaraṇanīvaraṇasampayuttaduka</div>
<div class="h">Paṭiccavāra</div>
<div class="h">Paccayapaccanīya</div>
<div class="h">Vibhaṅgavāra</div>
<div class="h">Nahetu</div>
<div class="q" id="p_38P2_2100"> <div class="divNumber">96.</div> <div class="p">
<span class="pN">2100</span>Nīvaraṇañceva nīvaraṇasampayuttañca dhammaṁ paṭicca nīvaraṇo ceva nīvaraṇasampayutto ca dhammo uppajjati nahetupaccayā— vicikicchānīvaraṇaṁ paṭicca avijjānīvaraṇaṁ, uddhaccanīvaraṇaṁ paṭicca avijjānīvaraṇaṁ. (1) </div>
</div>
<div class="q" id="p_38P2_2101"> <div class="p">
<span class="pN">2101</span>Nīvaraṇasampayuttañceva no ca nīvaraṇaṁ dhammaṁ paṭicca nīvaraṇo ceva nīvaraṇasampayutto ca dhammo uppajjati nahetupaccayā— vicikicchāsahagate uddhaccasahagate khandhe paṭicca avijjānīvaraṇaṁ. (1) </div>
</div>
<div class="q" id="p_38P2_2102"> <div class="p">
<span class="pN">2102</span>Nīvaraṇañceva nīvaraṇasampayuttañca nīvaraṇasampayuttañceva no ca nīvaraṇañca dhammaṁ paṭicca nīvaraṇo ceva nīvaraṇasampayutto ca dhammo uppajjati nahetupaccayā— vicikicchānīvaraṇañca sampayuttake ca khandhe paṭicca avijjānīvaraṇaṁ, uddhaccanīvaraṇañca sampayuttake ca khandhe paṭicca avijjānīvaraṇaṁ. (Saṁkhittaṁ.) (1) </div>
</div>
</html>

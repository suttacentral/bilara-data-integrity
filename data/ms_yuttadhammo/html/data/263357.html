<html>
<div class="i"> Adhipati</div>
<div class="h">Sanidassanasappaṭighattika</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Adhipati</div>
<div class="q" id="p_37P1_3007"> <div class="divNumber">32.</div> <div class="p">
<span class="pN">3007</span>Sanidassanasappaṭigho dhammo anidassanaappaṭighassa dhammassa adhipatipaccayena paccayo. <span class="bold">Ārammaṇādhipati</span>—  rūpaṁ garuṁ katvā assādeti abhinandati, taṁ garuṁ katvā rāgo uppajjati, diṭṭhi uppajjati. (1) </div>
</div>
<div class="q" id="p_37P1_3008"> <div class="p">
<span class="pN">3008</span>Anidassanasappaṭigho dhammo anidassanaappaṭighassa dhammassa adhipatipaccayena paccayo. <span class="bold">Ārammaṇādhipati</span>—  cakkhuṁ…pe…  kāyaṁ…  sadde…  gandhe…  rase…  phoṭṭhabbe…  garuṁ katvā assādeti abhinandati, taṁ garuṁ katvā rāgo uppajjati, diṭṭhi uppajjati. (1) </div>
</div>
<div class="q" id="p_37P1_3009"> <div class="divNumber">33.</div> <div class="p">
<span class="pN">3009</span>Anidassanaappaṭigho dhammo anidassanaappaṭighassa dhammassa adhipatipaccayena paccayo—  ārammaṇādhipati, sahajātādhipati. <span class="bold">Ārammaṇādhipati</span>—  dānaṁ datvā sīlaṁ samādiyitvā uposathakammaṁ katvā taṁ garuṁ katvā…pe…  jhānā vuṭṭhahitvā…pe…  ariyā maggā vuṭṭhahitvā…pe…  phalā vuṭṭhahitvā…pe…  phalaṁ garuṁ katvā…pe…  nibbānaṁ garuṁ katvā…  nibbānaṁ gotrabhussa, vodānassa, maggassa, phalassa adhipatipaccayena paccayo. Vatthuṁ…  itthindriyaṁ…  purisindriyaṁ…  jīvitindriyaṁ…  āpodhātuṁ…  kabaḷīkāraṁ āhāraṁ…  anidassanaappaṭighe khandhe garuṁ katvā assādeti abhinandati, taṁ garuṁ katvā rāgo uppajjati, diṭṭhi uppajjati. <span class="bold">Sahajātādhipati</span>—  anidassanaappaṭighādhipati sampayuttakānaṁ khandhānaṁ anidassanaappaṭighānañca cittasamuṭṭhānānaṁ rūpānaṁ adhipatipaccayena paccayo. (1) </div>
</div>
<div class="q" id="p_37P1_3010"> <div class="p">
<span class="pN">3010</span>Anidassanaappaṭigho dhammo sanidassanasappaṭighassa dhammassa adhipatipaccayena paccayo. <span class="bold">Sahajātādhipati</span>—  anidassanaappaṭighādhipati sanidassanasappaṭighānaṁ cittasamuṭṭhānānaṁ rūpānaṁ adhipatipaccayena paccayo. (2) </div>
</div>
<div class="q" id="p_37P1_3011"> <div class="p">
<span class="pN">3011</span>(Anidassanaappaṭighamūlake sattapi pañhā vibhajitabbā, adhipati tividharūpasaṅgahena.) </div>
</div>
</html>

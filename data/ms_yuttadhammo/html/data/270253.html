<html>
<div class="i">3.2.10 Sattamabhavikakathā</div>
<div class="h">Anusayapaṇṇāsaka</div>
<div class="h">Dvādasamavagga</div>
<div class="h">Sattamabhavikakathā</div>
<div class="q" id="p_32Kv_2135"> <div class="divNumber">653.</div> <div class="p">
<span class="pN">2135</span>× Na vattabbaṁ—  “sattamabhavikassa puggalassa pahīnā duggatī”ti? Āmantā. Sattamabhaviko puggalo nirayaṁ upapajjeyya, tiracchānayoniṁ upapajjeyya, pettivisayaṁ upapajjeyyāti? Na hevaṁ vattabbe. Tena hi sattamabhavikassa puggalassa pahīnā duggatīti. </div>
</div>
<div class="CENTER" id="p_32Kv_2136">
<span class="pN">2136</span>Sattamabhavikakathā niṭṭhitā.<br> Bārasamo vaggo.</div>
<div class="SUMMARY" id="p_32Kv_2137">
<span class="pN">2137</span><span class="firstLetter">T</span>assuddānaṁ</div>
<div class="q" id="p_32Kv_2138"> <div class="p">
<span class="pN">2138</span>Saṁvaro kammaṁ tatheva asaṁvaro, sabbakammaṁ savipākaṁ, saddo vipāko, saḷāyatanaṁ vipāko, sattakkhattuparamo puggalo sattakkhattuparamatāniyato, kolaṁkolapuggalo kolaṁkolatāniyato, ekabījī puggalo ekabījitāniyato, diṭṭhisampanno puggalo sañcicca pāṇaṁ jīvitā voropeyya, diṭṭhisampannassa puggalassa pahīnā duggati, tatheva sattamabhavikassāti. </div>
</div>
</html>

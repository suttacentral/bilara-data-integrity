<html>
<div class="i">2.3.7 Kaṇḍakavimānavatthu</div>
<div class="h">Purisavimāna</div>
<div class="h">Sunikkhittavagga</div>
<div class="h">Kaṇḍakavimānavatthu</div>
<div class="q" id="p_19Vv_1021"> <div class="divNumber">1171.</div> <div class="p"> <table class="singleColumn"> <tr> <td> <div class="pN">1021</div> <div class="G">“Puṇṇamāse yathā cando,</div> </td> </tr> <tr> <td> <div class="G">nakkhattaparivārito;</div> </td> </tr> <tr> <td> <div class="G">Samantā anupariyāti,</div> </td> </tr> <tr> <td> <div class="G">tārakādhipatī sasī.</div> </td> </tr> </table> </div>
</div>
<div class="q" id="p_19Vv_1022"> <div class="divNumber">1172.</div> <div class="p"> <table class="singleColumn"> <tr> <td> <div class="pN">1022</div> <div class="G">Tathūpamaṁ idaṁ byamhaṁ,</div> </td> </tr> <tr> <td> <div class="G">dibbaṁ devapuramhi ca;</div> </td> </tr> <tr> <td> <div class="G">Atirocati vaṇṇena,</div> </td> </tr> <tr> <td> <div class="G">udayantova raṁsimā.</div> </td> </tr> </table> </div>
</div>
<div class="q" id="p_19Vv_1023"> <div class="divNumber">1173.</div> <div class="p"> <table class="singleColumn"> <tr> <td> <div class="pN">1023</div> <div class="G">Veḷuriyasuvaṇṇassa,</div> </td> </tr> <tr> <td> <div class="G">phalikā rūpiyassa ca;</div> </td> </tr> <tr> <td> <div class="G">Masāragallamuttāhi,</div> </td> </tr> <tr> <td> <div class="G">lohitaṅgamaṇīhi ca.</div> </td> </tr> </table> </div>
</div>
<div class="q" id="p_19Vv_1024"> <div class="divNumber">1174.</div> <div class="p"> <table class="singleColumn"> <tr> <td> <div class="pN">1024</div> <div class="G">Citrā manoramā bhūmi,</div> </td> </tr> <tr> <td> <div class="G">veḷūriyassa santhatā;</div> </td> </tr> <tr> <td> <div class="G">Kūṭāgārā subhā rammā,</div> </td> </tr> <tr> <td> <div class="G">pāsādo te sumāpito.</div> </td> </tr> </table> </div>
</div>
<div class="q" id="p_19Vv_1025"> <div class="divNumber">1175.</div> <div class="p"> <table class="singleColumn"> <tr> <td> <div class="pN">1025</div> <div class="G">Rammā ca te pokkharaṇī,</div> </td> </tr> <tr> <td> <div class="G">puthulomanisevitā;</div> </td> </tr> <tr> <td> <div class="G">Acchodakā vippasannā,</div> </td> </tr> <tr> <td> <div class="G">sovaṇṇavālukasanthatā.</div> </td> </tr> </table> </div>
</div>
<div class="q" id="p_19Vv_1026"> <div class="divNumber">1176.</div> <div class="p"> <table class="singleColumn"> <tr> <td> <div class="pN">1026</div> <div class="G">Nānāpadumasañchannā,</div> </td> </tr> <tr> <td> <div class="G">puṇḍarīkasamotatā;</div> </td> </tr> <tr> <td> <div class="G">Surabhiṁ sampavāyanti,</div> </td> </tr> <tr> <td> <div class="G">manuññā māluteritā.</div> </td> </tr> </table> </div>
</div>
<div class="q" id="p_19Vv_1027"> <div class="divNumber">1177.</div> <div class="p"> <table class="singleColumn"> <tr> <td> <div class="pN">1027</div> <div class="G">Tassā te ubhato passe,</div> </td> </tr> <tr> <td> <div class="G">vanagumbā sumāpitā;</div> </td> </tr> <tr> <td> <div class="G">Upetā puppharukkhehi,</div> </td> </tr> <tr> <td> <div class="G">phalarukkhehi cūbhayaṁ.</div> </td> </tr> </table> </div>
</div>
<div class="q" id="p_19Vv_1028"> <div class="divNumber">1178.</div> <div class="p"> <table class="singleColumn"> <tr> <td> <div class="pN">1028</div> <div class="G">Sovaṇṇapāde pallaṅke,</div> </td> </tr> <tr> <td> <div class="G">muduke gonakatthate;</div> </td> </tr> <tr> <td> <div class="G">Nisinnaṁ devarājaṁva,</div> </td> </tr> <tr> <td> <div class="G">upatiṭṭhanti accharā.</div> </td> </tr> </table> </div>
</div>
<div class="q" id="p_19Vv_1029"> <div class="divNumber">1179.</div> <div class="p"> <table class="singleColumn"> <tr> <td> <div class="pN">1029</div> <div class="G">Sabbābharaṇasañchannā,</div> </td> </tr> <tr> <td> <div class="G">nānāmālāvibhūsitā;</div> </td> </tr> <tr> <td> <div class="G">Ramenti taṁ mahiddhikaṁ,</div> </td> </tr> <tr> <td> <div class="G">vasavattīva modasi.</div> </td> </tr> </table> </div>
</div>
<div class="q" id="p_19Vv_1030"> <div class="divNumber">1180.</div> <div class="p"> <table class="singleColumn"> <tr> <td> <div class="pN">1030</div> <div class="G">Bherisaṅkhamudiṅgāhi,</div> </td> </tr> <tr> <td> <div class="G">vīṇāhi paṇavehi ca;</div> </td> </tr> <tr> <td> <div class="G">Ramasi ratisampanno,</div> </td> </tr> <tr> <td> <div class="G">naccagīte suvādite.</div> </td> </tr> </table> </div>
</div>
<div class="q" id="p_19Vv_1031"> <div class="divNumber">1181.</div> <div class="p"> <table class="singleColumn"> <tr> <td> <div class="pN">1031</div> <div class="G">Dibbā te vividhā rūpā,</div> </td> </tr> <tr> <td> <div class="G">dibbā saddā atho rasā;</div> </td> </tr> <tr> <td> <div class="G">Gandhā ca te adhippetā,</div> </td> </tr> <tr> <td> <div class="G">phoṭṭhabbā ca manoramā.</div> </td> </tr> </table> </div>
</div>
<div class="q" id="p_19Vv_1032"> <div class="divNumber">1182.</div> <div class="p"> <table class="singleColumn"> <tr> <td> <div class="pN">1032</div> <div class="G">Tasmiṁ vimāne pavare,</div> </td> </tr> <tr> <td> <div class="G">devaputta mahappabho;</div> </td> </tr> <tr> <td> <div class="G">Atirocasi vaṇṇena,</div> </td> </tr> <tr> <td> <div class="G">udayantova bhāṇumā.</div> </td> </tr> </table> </div>
</div>
<div class="q" id="p_19Vv_1033"> <div class="divNumber">1183.</div> <div class="p"> <table class="singleColumn"> <tr> <td> <div class="pN">1033</div> <div class="G">Dānassa te idaṁ phalaṁ,</div> </td> </tr> <tr> <td> <div class="G">atho sīlassa vā pana;</div> </td> </tr> <tr> <td> <div class="G">Atho añjalikammassa,</div> </td> </tr> <tr> <td> <div class="G">taṁ me akkhāhi pucchito”.</div> </td> </tr> </table> </div>
</div>
<div class="q" id="p_19Vv_1034"> <div class="divNumber">1184.</div> <div class="p"> <table class="singleColumn"> <tr> <td> <div class="pN">1034</div> <div class="G">So devaputto attamano,</div> </td> </tr> <tr> <td> <div class="G">…pe…</div> </td> </tr> <tr> <td> <div class="G">yassa kammassidaṁ phalaṁ.</div> </td> </tr> </table> </div>
</div>
<div class="q" id="p_19Vv_1035"> <div class="divNumber">1185.</div> <div class="p"> <table class="singleColumn"> <tr> <td> <div class="pN">1035</div> <div class="G">“Ahaṁ kapilavatthusmiṁ,</div> </td> </tr> <tr> <td> <div class="G">sākiyānaṁ puruttame;</div> </td> </tr> <tr> <td> <div class="G">Suddhodanassa puttassa,</div> </td> </tr> <tr> <td> <div class="G">kaṇḍako sahajo ahaṁ.</div> </td> </tr> </table> </div>
</div>
<div class="q" id="p_19Vv_1036"> <div class="divNumber">1186.</div> <div class="p"> <table class="singleColumn"> <tr> <td> <div class="pN">1036</div> <div class="G">Yadā so aḍḍharattāyaṁ,</div> </td> </tr> <tr> <td> <div class="G">bodhāya mabhinikkhami;</div> </td> </tr> <tr> <td> <div class="G">So maṁ mudūhi pāṇīhi,</div> </td> </tr> <tr> <td> <div class="G">jāli tambanakhehi ca.</div> </td> </tr> </table> </div>
</div>
<div class="q" id="p_19Vv_1037"> <div class="divNumber">1187.</div> <div class="p"> <table class="singleColumn"> <tr> <td> <div class="pN">1037</div> <div class="G">Satthiṁ ākoṭayitvāna,</div> </td> </tr> <tr> <td> <div class="G">vaha sammāti cabravi;</div> </td> </tr> <tr> <td> <div class="G">Ahaṁ lokaṁ tārayissaṁ,</div> </td> </tr> <tr> <td> <div class="G">patto sambodhimuttamaṁ.</div> </td> </tr> </table> </div>
</div>
<div class="q" id="p_19Vv_1038"> <div class="divNumber">1188.</div> <div class="p"> <table class="singleColumn"> <tr> <td> <div class="pN">1038</div> <div class="G">Taṁ me giraṁ suṇantassa,</div> </td> </tr> <tr> <td> <div class="G">hāso me vipulo ahu;</div> </td> </tr> <tr> <td> <div class="G">Udaggacitto sumano,</div> </td> </tr> <tr> <td> <div class="G">abhisīsiṁ tadā ahaṁ.</div> </td> </tr> </table> </div>
</div>
<div class="q" id="p_19Vv_1039"> <div class="divNumber">1189.</div> <div class="p"> <table class="singleColumn"> <tr> <td> <div class="pN">1039</div> <div class="G">Abhirūḷhañca maṁ ñatvā,</div> </td> </tr> <tr> <td> <div class="G">sakyaputtaṁ mahāyasaṁ;</div> </td> </tr> <tr> <td> <div class="G">Udaggacitto mudito,</div> </td> </tr> <tr> <td> <div class="G">vahissaṁ purisuttamaṁ.</div> </td> </tr> </table> </div>
</div>
<div class="q" id="p_19Vv_1040"> <div class="divNumber">1190.</div> <div class="p"> <table class="singleColumn"> <tr> <td> <div class="pN">1040</div> <div class="G">Paresaṁ vijitaṁ gantvā,</div> </td> </tr> <tr> <td> <div class="G">uggatasmiṁ divākare;</div> </td> </tr> <tr> <td> <div class="G">Mamaṁ channañca ohāya,</div> </td> </tr> <tr> <td> <div class="G">anapekkho so apakkami.</div> </td> </tr> </table> </div>
</div>
<div class="q" id="p_19Vv_1041"> <div class="divNumber">1191.</div> <div class="p"> <table class="singleColumn"> <tr> <td> <div class="pN">1041</div> <div class="G">Tassa tambanakhe pāde,</div> </td> </tr> <tr> <td> <div class="G">jivhāya parilehisaṁ;</div> </td> </tr> <tr> <td> <div class="G">Gacchantañca mahāvīraṁ,</div> </td> </tr> <tr> <td> <div class="G">rudamāno udikkhisaṁ.</div> </td> </tr> </table> </div>
</div>
<div class="q" id="p_19Vv_1042"> <div class="divNumber">1192.</div> <div class="p"> <table class="singleColumn"> <tr> <td> <div class="pN">1042</div> <div class="G">Adassanenahaṁ tassa,</div> </td> </tr> <tr> <td> <div class="G">sakyaputtassa sirīmato;</div> </td> </tr> <tr> <td> <div class="G">Alatthaṁ garukābādhaṁ,</div> </td> </tr> <tr> <td> <div class="G">khippaṁ me maraṇaṁ ahu.</div> </td> </tr> </table> </div>
</div>
<div class="q" id="p_19Vv_1043"> <div class="divNumber">1193.</div> <div class="p"> <table class="singleColumn"> <tr> <td> <div class="pN">1043</div> <div class="G">Tasseva ānubhāvena,</div> </td> </tr> <tr> <td> <div class="G">vimānaṁ āvasāmidaṁ;</div> </td> </tr> <tr> <td> <div class="G">Sabbakāmaguṇopetaṁ,</div> </td> </tr> <tr> <td> <div class="G">dibbaṁ devapuramhi ca.</div> </td> </tr> </table> </div>
</div>
<div class="q" id="p_19Vv_1044"> <div class="divNumber">1194.</div> <div class="p"> <table class="singleColumn"> <tr> <td> <div class="pN">1044</div> <div class="G">Yañca me ahuvā hāso,</div> </td> </tr> <tr> <td> <div class="G">saddaṁ sutvāna bodhiyā;</div> </td> </tr> <tr> <td> <div class="G">Teneva kusalamūlena,</div> </td> </tr> <tr> <td> <div class="G">phusissaṁ āsavakkhayaṁ.</div> </td> </tr> </table> </div>
</div>
<div class="q" id="p_19Vv_1045"> <div class="divNumber">1195.</div> <div class="p"> <table class="singleColumn"> <tr> <td> <div class="pN">1045</div> <div class="G">Sace hi bhante gaccheyyāsi,</div> </td> </tr> <tr> <td> <div class="G">satthu buddhassa santike;</div> </td> </tr> <tr> <td> <div class="G">Mamāpi naṁ vacanena,</div> </td> </tr> <tr> <td> <div class="G">sirasā vajjāsi vandanaṁ.</div> </td> </tr> </table> </div>
</div>
<div class="q" id="p_19Vv_1046"> <div class="divNumber">1196.</div> <div class="p"> <table class="singleColumn"> <tr> <td> <div class="pN">1046</div> <div class="G">Ahampi daṭṭhuṁ gacchissaṁ,</div> </td> </tr> <tr> <td> <div class="G">jinaṁ appaṭipuggalaṁ;</div> </td> </tr> <tr> <td> <div class="G">Dullabhaṁ dassanaṁ hoti,</div> </td> </tr> <tr> <td> <div class="G">lokanāthāna tādinan”ti.</div> </td> </tr> </table> </div>
</div>
<div class="q" id="p_19Vv_1047"> <div class="divNumber">1197.</div> <div class="p"> <table class="singleColumn"> <tr> <td> <div class="pN">1047</div> <div class="G">So kataññū katavedī,</div> </td> </tr> <tr> <td> <div class="G">satthāraṁ upasaṅkami;</div> </td> </tr> <tr> <td> <div class="G">Sutvā giraṁ cakkhumato,</div> </td> </tr> <tr> <td> <div class="G">dhammacakkhuṁ visodhayi.</div> </td> </tr> </table> </div>
</div>
<div class="q" id="p_19Vv_1048"> <div class="divNumber">1198.</div> <div class="p"> <table class="singleColumn"> <tr> <td> <div class="pN">1048</div> <div class="G">Visodhetvā diṭṭhigataṁ,</div> </td> </tr> <tr> <td> <div class="G">vicikicchaṁ vatāni ca;</div> </td> </tr> <tr> <td> <div class="G">Vanditvā satthuno pāde,</div> </td> </tr> <tr> <td> <div class="G">tatthevantaradhāyathāti.</div> </td> </tr> </table> </div>
</div>
<div class="CENTER" id="p_19Vv_1049">
<span class="pN">1049</span>Kaṇḍakavimānaṁ sattamaṁ.</div>
</html>

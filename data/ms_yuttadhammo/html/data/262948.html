<html>
<div class="i"> Napurejāta</div>
<div class="h">Dassanenapahātabbahetukattika</div>
<div class="h">Paṭiccavāra</div>
<div class="h">Paccayapaccanīya</div>
<div class="h">Vibhaṅgavāra</div>
<div class="h">Napurejāta</div>
<div class="q" id="p_37P1_1108"> <div class="divNumber">21.</div> <div class="p">
<span class="pN">1108</span>Dassanena pahātabbahetukaṁ dhammaṁ paṭicca dassanena pahātabbahetuko dhammo uppajjati napurejātapaccayā—  arūpe dassanena pahātabbahetukaṁ ekaṁ khandhaṁ paṭicca…pe… . (1) </div>
</div>
<div class="q" id="p_37P1_1109"> <div class="p">
<span class="pN">1109</span>Dassanena pahātabbahetukaṁ dhammaṁ paṭicca nevadassanena nabhāvanāya pahātabbahetuko dhammo uppajjati napurejātapaccayā—  arūpe vicikicchāsahagate khandhe paṭicca vicikicchāsahagato moho; dassanena pahātabbahetuke khandhe paṭicca cittasamuṭṭhānaṁ rūpaṁ. (2) </div>
</div>
<div class="q" id="p_37P1_1110"> <div class="p">
<span class="pN">1110</span>Dassanena pahātabbahetukaṁ dhammaṁ paṭicca dassanena pahātabbahetuko ca nevadassanena nabhāvanāya pahātabbahetuko ca dhammā uppajjanti napurejātapaccayā—  arūpe vicikicchāsahagataṁ ekaṁ khandhaṁ paṭicca tayo khandhā moho ca…pe…  dve khandhe…pe… . (3) </div>
</div>
<div class="q" id="p_37P1_1111"> <div class="p">
<span class="pN">1111</span>Bhāvanāya pahātabbahetukaṁ dhammaṁ…  tīṇi. (Dassanena sadisaṁ.) </div>
</div>
<div class="q" id="p_37P1_1112"> <div class="divNumber">22.</div> <div class="p">
<span class="pN">1112</span>Nevadassanena nabhāvanāya pahātabbahetukaṁ dhammaṁ paṭicca nevadassanena nabhāvanāya pahātabbahetuko dhammo uppajjati napurejātapaccayā—  arūpe nevadassanena nabhāvanāya pahātabbahetukaṁ ekaṁ khandhaṁ paṭicca tayo khandhā…pe…  dve khandhā, nevadassanena nabhāvanāya pahātabbahetuke khandhe paṭicca cittasamuṭṭhānaṁ rūpaṁ; vicikicchāsahagataṁ uddhaccasahagataṁ mohaṁ paṭicca cittasamuṭṭhānaṁ rūpaṁ. Paṭisandhikkhaṇe…pe…  asaññasattānaṁ…pe… . (1) </div>
</div>
<div class="q" id="p_37P1_1113"> <div class="p">
<span class="pN">1113</span>Nevadassanena nabhāvanāya pahātabbahetukaṁ dhammaṁ paṭicca dassanena pahātabbahetuko dhammo uppajjati napurejātapaccayā—  arūpe vicikicchāsahagataṁ mohaṁ paṭicca sampayuttakā khandhā. (2) </div>
</div>
<div class="q" id="p_37P1_1114"> <div class="p">
<span class="pN">1114</span>Nevadassanena nabhāvanāya pahātabbahetukaṁ dhammaṁ paṭicca bhāvanāya pahātabbahetuko dhammo uppajjati napurejātapaccayā—  arūpe uddhaccasahagataṁ mohaṁ paṭicca sampayuttakā khandhā. (3) </div>
</div>
<div class="q" id="p_37P1_1115"> <div class="divNumber">23.</div> <div class="p">
<span class="pN">1115</span>Dassanena pahātabbahetukañca nevadassanena nabhāvanāya pahātabbahetukañca dhammaṁ paṭicca dassanena pahātabbahetuko dhammo uppajjati napurejātapaccayā—  arūpe vicikicchāsahagataṁ ekaṁ khandhañca mohañca paṭicca tayo khandhā…pe… . (1) </div>
</div>
<div class="q" id="p_37P1_1116"> <div class="p">
<span class="pN">1116</span>Dassanena pahātabbahetukañca nevadassanena nabhāvanāya pahātabbahetukañca dhammaṁ paṭicca nevadassanena nabhāvanāya pahātabbahetuko dhammo uppajjati napurejātapaccayā—  dassanena pahātabbahetuke khandhe ca mahābhūte ca paṭicca cittasamuṭṭhānaṁ rūpaṁ; vicikicchāsahagate khandhe ca mohañca paṭicca cittasamuṭṭhānaṁ rūpaṁ. (2) </div>
</div>
<div class="q" id="p_37P1_1117"> <div class="p">
<span class="pN">1117</span>Bhāvanāya pahātabbahetukañca nevadassanena nabhāvanāya pahātabbahetukañca dhammaṁ paṭicca bhāvanāya pahātabbahetuko dhammo uppajjati napurejātapaccayā. (Imepi dve kātabbā.) </div>
</div>
</html>

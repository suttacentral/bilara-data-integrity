<html>
<div class="i"> Ārammaṇa</div>
<div class="h">Mahantaraduka</div>
<div class="h">Cetasikaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Ārammaṇa</div>
<div class="q" id="p_38P2_2611"> <div class="divNumber">120.</div> <div class="p">
<span class="pN">2611</span>Cetasiko dhammo cetasikassa dhammassa ārammaṇapaccayena paccayo— cetasike khandhe ārabbha cetasikā khandhā uppajjanti. (Mūlaṁ pucchitabbaṁ.) Cetasike khandhe ārabbha cittaṁ uppajjati. (Mūlaṁ pucchitabbaṁ.) Cetasike khandhe ārabbha cetasikā khandhā ca cittañca uppajjanti. (3) </div>
</div>
<div class="q" id="p_38P2_2612"> <div class="divNumber">121.</div> <div class="p">
<span class="pN">2612</span>Acetasiko dhammo acetasikassa dhammassa ārammaṇapaccayena paccayo— ariyā maggā vuṭṭhahitvā…pe… phalaṁ paccavekkhanti, nibbānaṁ paccavekkhanti. Nibbānaṁ gotrabhussa, vodānassa, maggassa, phalassa, āvajjanāya ārammaṇapaccayena paccayo; cakkhuṁ…pe… vatthuṁ acetasike khandhe aniccato…pe… vipassati assādeti abhinandati, taṁ ārabbha cittaṁ uppajjati. Dibbena cakkhunā rūpaṁ passati, dibbāya sotadhātuyā saddaṁ suṇāti. Cetopariyañāṇena acetasikacittasamaṅgissa cittaṁ jānāti, ākāsānañcāyatanaṁ…pe… ākiñcaññāyatanaṁ…pe… rūpāyatanaṁ cakkhuviññāṇassa…pe… phoṭṭhabbāyatanaṁ kāyaviññāṇassa…pe… acetasikā khandhā iddhividhañāṇassa, cetopariyañāṇassa, pubbenivāsānussatiñāṇassa, anāgataṁsañāṇassa, āvajjanāya ārammaṇapaccayena paccayo. (1) </div>
</div>
<div class="q" id="p_38P2_2613"> <div class="p">
<span class="pN">2613</span>Acetasiko dhammo cetasikassa dhammassa ārammaṇapaccayena paccayo— ariyā maggā vuṭṭhahitvā…pe… nibbānaṁ paccavekkhanti (paṭhamagamanasadisaṁ); cakkhuṁ…pe… vatthuṁ acetasike khandhe aniccato…pe… domanassaṁ uppajjati; dibbena cakkhunā rūpaṁ passati, dibbāya sotadhātuyā saddaṁ suṇāti. Cetopariyañāṇena acetasikacittasamaṅgissa cittaṁ jānāti, ākāsānañcāyatanaṁ…pe… ākiñcaññāyatanaṁ nevasaññānāsaññāyatanassa…pe… rūpāyatanaṁ cakkhuviññāṇasahagatānaṁ khandhānaṁ…pe… phoṭṭhabbāyatanaṁ kāyaviññāṇasahagatānaṁ khandhānaṁ…pe… acetasikā khandhā iddhividhañāṇassa, cetopariyañāṇassa, pubbenivāsānussatiñāṇassa, anāgataṁsañāṇassa, āvajjanāya ārammaṇapaccayena paccayo. (2) </div>
</div>
<div class="q" id="p_38P2_2614"> <div class="p">
<span class="pN">2614</span>Acetasiko dhammo cetasikassa ca acetasikassa ca dhammassa ārammaṇapaccayena paccayo— ariyā maggā vuṭṭhahitvā…pe… nibbānaṁ paccavekkhanti (paṭhamagamanasadisaṁ); cakkhuṁ…pe… vatthuṁ acetasike khandhe aniccato…pe… vipassati assādeti abhinandati, taṁ ārabbha cittañca sampayuttakā ca khandhā uppajjanti. Dibbena cakkhunā rūpaṁ passati…pe… rūpāyatanaṁ cakkhuviññāṇassa sampayuttakānañca khandhānaṁ ārammaṇapaccayena paccayo…pe… phoṭṭhabbāyatanaṁ kāyaviññāṇassa sampayuttakānañca khandhānaṁ…pe… acetasikā khandhā iddhividhañāṇassa, cetopariyañāṇassa, pubbenivāsānussatiñāṇassa, anāgataṁsañāṇassa, āvajjanāya ārammaṇapaccayena paccayo. (3) </div>
</div>
<div class="q" id="p_38P2_2615"> <div class="divNumber">122.</div> <div class="p">
<span class="pN">2615</span>Cetasiko ca acetasiko ca dhammā cetasikassa dhammassa ārammaṇapaccayena paccayo— cetasike khandhe ca cittañca ārabbha cetasikā khandhā uppajjanti. (Mūlaṁ pucchitabbaṁ.) Cetasike khandhe ca cittañca ārabbha cittaṁ uppajjati. (Mūlaṁ pucchitabbaṁ.) Cetasike khandhe ca cittañca ārabbha cetasikā khandhā ca cittañca uppajjanti. (3) </div>
</div>
</html>

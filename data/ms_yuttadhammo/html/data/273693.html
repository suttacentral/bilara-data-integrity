<html>
<div class="i">1.8.9 Pātheyyasutta</div>
<div class="h">Devatāsaṁyutta</div>
<div class="h">Chetvāvagga</div>
<div class="h">Pātheyyasutta</div>
<div class="q" id="p_12S1_357"> <div class="divNumber">79.</div> <div class="p"> <table class="singleColumn"> <tr> <td> <div class="pN">357</div> <div class="G">“Kiṁsu bandhati pātheyyaṁ,</div> </td> </tr> <tr> <td> <div class="G">kiṁsu bhogānamāsayo;</div> </td> </tr> <tr> <td> <div class="G">Kiṁsu naraṁ parikassati,</div> </td> </tr> <tr> <td> <div class="G">kiṁsu lokasmi dujjahaṁ;</div> </td> </tr> <tr> <td> <div class="G">Kismiṁ baddhā puthū sattā,</div> </td> </tr> <tr> <td> <div class="G">pāsena sakuṇī yathā”ti.</div> </td> </tr> </table> </div>
</div>
<div class="q" id="p_12S1_358"> <div class="p"> <table class="singleColumn"> <tr> <td> <div class="pN">358</div> <div class="G">“Saddhā bandhati pātheyyaṁ,</div> </td> </tr> <tr> <td> <div class="G">sirī bhogānamāsayo;</div> </td> </tr> <tr> <td> <div class="G">Icchā naraṁ parikassati,</div> </td> </tr> <tr> <td> <div class="G">icchā lokasmi dujjahā;</div> </td> </tr> <tr> <td> <div class="G">Icchābaddhā puthū sattā,</div> </td> </tr> <tr> <td> <div class="G">pāsena sakuṇī yathā”ti.</div> </td> </tr> </table> </div>
</div>
</html>

<html>
<div class="i">11.1.1 Suddhikasutta</div>
<div class="h">Valāhakasaṁyutta</div>
<div class="h">Valāhakavagga</div>
<div class="h">Suddhikasutta</div>
<div class="q" id="p_13S3_1216"> <div class="divNumber">550.</div> <div class="p">
<span class="pN">1216</span>Sāvatthinidānaṁ. “Valāhakakāyike vo, bhikkhave, deve desessāmi. Taṁ suṇātha. Katame ca, bhikkhave, valāhakakāyikā devā? Santi, bhikkhave, sītavalāhakā devā; santi uṇhavalāhakā devā; santi abbhavalāhakā devā; santi vātavalāhakā devā; santi vassavalāhakā devā—  ime vuccanti, bhikkhave, ‘valāhakakāyikā devā’”ti. </div>
</div>
<div class="CENTER" id="p_13S3_1217">
<span class="pN">1217</span>Paṭhamaṁ.</div>
</html>

<html>
<div class="i">13.1.10 Sarabhamigajātaka</div>
<div class="h">Terasakanipāta</div>
<div class="h">Ambavagga</div>
<div class="h">Sarabhamigajātaka</div>
<div class="q" id="p_22J_2526"> <div class="divNumber">134.</div> <div class="p"> <table class="singleColumn"> <tr> <td> <div class="pN">2526</div> <div class="G">“Āsīsetheva puriso,</div> </td> </tr> <tr> <td> <div class="G">na nibbindeyya paṇḍito;</div> </td> </tr> <tr> <td> <div class="G">Passāmi vohaṁ attānaṁ,</div> </td> </tr> <tr> <td> <div class="G">yathā icchiṁ tathā ahu.</div> </td> </tr> </table> </div>
</div>
<div class="q" id="p_22J_2527"> <div class="divNumber">135.</div> <div class="p"> <table class="singleColumn"> <tr> <td> <div class="pN">2527</div> <div class="G">Āsīsetheva puriso,</div> </td> </tr> <tr> <td> <div class="G">na nibbindeyya paṇḍito;</div> </td> </tr> <tr> <td> <div class="G">Passāmi vohaṁ attānaṁ,</div> </td> </tr> <tr> <td> <div class="G">udakā thalamubbhataṁ.</div> </td> </tr> </table> </div>
</div>
<div class="q" id="p_22J_2528"> <div class="divNumber">136.</div> <div class="p"> <table class="singleColumn"> <tr> <td> <div class="pN">2528</div> <div class="G">Vāyametheva puriso,</div> </td> </tr> <tr> <td> <div class="G">na nibbindeyya paṇḍito;</div> </td> </tr> <tr> <td> <div class="G">Passāmi vohaṁ attānaṁ,</div> </td> </tr> <tr> <td> <div class="G">yathā icchiṁ tathā ahu.</div> </td> </tr> </table> </div>
</div>
<div class="q" id="p_22J_2529"> <div class="divNumber">137.</div> <div class="p"> <table class="singleColumn"> <tr> <td> <div class="pN">2529</div> <div class="G">Vāyametheva puriso,</div> </td> </tr> <tr> <td> <div class="G">na nibbindeyya paṇḍito;</div> </td> </tr> <tr> <td> <div class="G">Passāmi vohaṁ attānaṁ,</div> </td> </tr> <tr> <td> <div class="G">udakā thalamubbhataṁ.</div> </td> </tr> </table> </div>
</div>
<div class="q" id="p_22J_2530"> <div class="divNumber">138.</div> <div class="p"> <table class="singleColumn"> <tr> <td> <div class="pN">2530</div> <div class="G">Dukkhūpanītopi naro sapañño,</div> </td> </tr> <tr> <td> <div class="G">Āsaṁ na chindeyya sukhāgamāya;</div> </td> </tr> <tr> <td> <div class="G">Bahū hi phassā ahitā hitā ca,</div> </td> </tr> <tr> <td> <div class="G">Avitakkitā maccamupabbajanti.</div> </td> </tr> </table> </div>
</div>
<div class="q" id="p_22J_2531"> <div class="divNumber">139.</div> <div class="p"> <table class="singleColumn"> <tr> <td> <div class="pN">2531</div> <div class="G">Acintitampi bhavati,</div> </td> </tr> <tr> <td> <div class="G">cintitampi vinassati;</div> </td> </tr> <tr> <td> <div class="G">Na hi cintāmayā bhogā,</div> </td> </tr> <tr> <td> <div class="G">itthiyā purisassa vā”.</div> </td> </tr> </table> </div>
</div>
<div class="q" id="p_22J_2532"> <div class="divNumber">140.</div> <div class="p"> <table class="singleColumn"> <tr> <td> <div class="pN">2532</div> <div class="G">“Sarabhaṁ giriduggasmiṁ,</div> </td> </tr> <tr> <td> <div class="G">yaṁ tvaṁ anusarī pure;</div> </td> </tr> <tr> <td> <div class="G">Alīnacittassa tuvaṁ,</div> </td> </tr> <tr> <td> <div class="G">vikkantamanujīvasi.</div> </td> </tr> </table> </div>
</div>
<div class="q" id="p_22J_2533"> <div class="divNumber">141.</div> <div class="p"> <table class="singleColumn"> <tr> <td> <div class="pN">2533</div> <div class="G">Yo taṁ viduggā narakā samuddhari,</div> </td> </tr> <tr> <td> <div class="G">Silāya yoggaṁ sarabho karitvā;</div> </td> </tr> <tr> <td> <div class="G">Dukkhūpanītaṁ maccumukhā pamocayi,</div> </td> </tr> <tr> <td> <div class="G">Alīnacittaṁ ta migaṁ vadesi”.</div> </td> </tr> </table> </div>
</div>
<div class="q" id="p_22J_2534"> <div class="divNumber">142.</div> <div class="p"> <table class="singleColumn"> <tr> <td> <div class="pN">2534</div> <div class="G">“Kiṁ tvaṁ nu tattheva tadā ahosi,</div> </td> </tr> <tr> <td> <div class="G">Udāhu te koci naṁ etadakkhā;</div> </td> </tr> <tr> <td> <div class="G">Vivaṭṭacchaddo nusi sabbadassī,</div> </td> </tr> <tr> <td> <div class="G">Ñāṇaṁ nu te brāhmaṇa bhiṁsarūpaṁ”.</div> </td> </tr> </table> </div>
</div>
<div class="q" id="p_22J_2535"> <div class="divNumber">143.</div> <div class="p"> <table class="singleColumn"> <tr> <td> <div class="pN">2535</div> <div class="G">“Na cevahaṁ tattha tadā ahosiṁ,</div> </td> </tr> <tr> <td> <div class="G">Na cāpi me koci naṁ etadakkhā;</div> </td> </tr> <tr> <td> <div class="G">Gāthāpadānañca subhāsitānaṁ,</div> </td> </tr> <tr> <td> <div class="G">Atthaṁ tadānenti janinda dhīrā”.</div> </td> </tr> </table> </div>
</div>
<div class="q" id="p_22J_2536"> <div class="divNumber">144.</div> <div class="p"> <table class="singleColumn"> <tr> <td> <div class="pN">2536</div> <div class="G">“Ādāya pattiṁ paraviriyaghātiṁ,</div> </td> </tr> <tr> <td> <div class="G">Cāpe saraṁ kiṁ vicikicchase tuvaṁ;</div> </td> </tr> <tr> <td> <div class="G">Nunno saro sarabhaṁ hantu khippaṁ,</div> </td> </tr> <tr> <td> <div class="G">Annañhi etaṁ varapañña rañño”.</div> </td> </tr> </table> </div>
</div>
<div class="q" id="p_22J_2537"> <div class="divNumber">145.</div> <div class="p"> <table class="singleColumn"> <tr> <td> <div class="pN">2537</div> <div class="G">“Addhā pajānāmi ahampi etaṁ,</div> </td> </tr> <tr> <td> <div class="G">Annaṁ migo brāhmaṇa khattiyassa;</div> </td> </tr> <tr> <td> <div class="G">Pubbe katañca apacāyamāno,</div> </td> </tr> <tr> <td> <div class="G">Tasmā migaṁ sarabhaṁ no hanāmi”.</div> </td> </tr> </table> </div>
</div>
<div class="q" id="p_22J_2538"> <div class="divNumber">146.</div> <div class="p"> <table class="singleColumn"> <tr> <td> <div class="pN">2538</div> <div class="G">“Neso migo mahārāja,</div> </td> </tr> <tr> <td> <div class="G">asureso disampati;</div> </td> </tr> <tr> <td> <div class="G">Etaṁ hantvā manussinda,</div> </td> </tr> <tr> <td> <div class="G">bhavassu amarādhipo.</div> </td> </tr> </table> </div>
</div>
<div class="q" id="p_22J_2539"> <div class="divNumber">147.</div> <div class="p"> <table class="singleColumn"> <tr> <td> <div class="pN">2539</div> <div class="G">Sace ca rājā vicikicchase tuvaṁ,</div> </td> </tr> <tr> <td> <div class="G">Hantuṁ migaṁ sarabhaṁ sahāyakaṁ;</div> </td> </tr> <tr> <td> <div class="G">Saputtadāro naravīraseṭṭha,</div> </td> </tr> <tr> <td> <div class="G">Gantā tuvaṁ vetaraṇiṁ yamassa”.</div> </td> </tr> </table> </div>
</div>
<div class="q" id="p_22J_2540"> <div class="divNumber">148.</div> <div class="p"> <table class="singleColumn"> <tr> <td> <div class="pN">2540</div> <div class="G">“Kāmaṁ ahaṁ jānapadā ca sabbe,</div> </td> </tr> <tr> <td> <div class="G">Puttā ca dārā ca sahāyasaṅghā;</div> </td> </tr> <tr> <td> <div class="G">Gacchemu taṁ vetaraṇiṁ yamassa,</div> </td> </tr> <tr> <td> <div class="G">Na tveva hañño mama pāṇado yo.</div> </td> </tr> </table> </div>
</div>
<div class="q" id="p_22J_2541"> <div class="divNumber">149.</div> <div class="p"> <table class="singleColumn"> <tr> <td> <div class="pN">2541</div> <div class="G">Ayaṁ migo kicchagatassa mayhaṁ,</div> </td> </tr> <tr> <td> <div class="G">Ekassa kattā vivanasmi ghore;</div> </td> </tr> <tr> <td> <div class="G">Taṁ tādisaṁ pubbakiccaṁ saranto,</div> </td> </tr> <tr> <td> <div class="G">Jānaṁ mahābrahme kathaṁ haneyyaṁ”.</div> </td> </tr> </table> </div>
</div>
<div class="q" id="p_22J_2542"> <div class="divNumber">150.</div> <div class="p"> <table class="singleColumn"> <tr> <td> <div class="pN">2542</div> <div class="G">“Mittābhirādhī cirameva jīva,</div> </td> </tr> <tr> <td> <div class="G">Rajjaṁ imaṁ dhammaguṇe pasāsa;</div> </td> </tr> <tr> <td> <div class="G">Nārīgaṇehi paricāriyanto,</div> </td> </tr> <tr> <td> <div class="G">Modassu raṭṭhe tidiveva vāsavo.</div> </td> </tr> </table> </div>
</div>
<div class="q" id="p_22J_2543"> <div class="divNumber">151.</div> <div class="p"> <table class="singleColumn"> <tr> <td> <div class="pN">2543</div> <div class="G">Akkodhano niccapasannacitto,</div> </td> </tr> <tr> <td> <div class="G">Sabbātithī yācayogo bhavitvā;</div> </td> </tr> <tr> <td> <div class="G">Datvā ca bhutvā ca yathānubhāvaṁ,</div> </td> </tr> <tr> <td> <div class="G">Anindito saggamupehi ṭhānan”ti. (1930)</div> </td> </tr> </table> </div>
</div>
<div class="CENTER" id="p_22J_2544">
<span class="pN">2544</span>Sarabhamigajātakaṁ dasamaṁ.</div>
<div class="ENDH3" id="p_22J_2545">
<span class="pN">2545</span>Terasakanipātaṁ niṭṭhitaṁ.</div>
<div class="SUMMARY" id="p_22J_2546">
<span class="pN">2546</span><span class="firstLetter">T</span>assuddānaṁ</div>
<div class="q" id="p_22J_2547"> <div class="p"> <table class="singleColumn"> <tr> <td> <div class="pN">2547</div> <div class="G">Varaamba kuṭhāri sahaṁsavaro,</div> </td> </tr> <tr> <td> <div class="G">Atharaññasmiṁ dūtakapañcamako;</div> </td> </tr> <tr> <td> <div class="G">Atha bodhi akitti sutakkarinā,</div> </td> </tr> <tr> <td> <div class="G">Atha rurumigenaparo sarabhoti.</div> </td> </tr> </table> </div>
</div>
</html>

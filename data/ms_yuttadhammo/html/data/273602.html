<html>
<div class="i">1.2.6 Vinodanāpahātabbaāsava</div>
<div class="h">Mūlapariyāyavagga</div>
<div class="h">Sabbāsavasutta</div>
<div class="h">Vinodanāpahātabbaāsava</div>
<div class="q" id="p_9M_76"> <div class="divNumber">26.</div> <div class="p">
<span class="pN">76</span>Katame ca, bhikkhave, āsavā vinodanā pahātabbā? Idha, bhikkhave, bhikkhu paṭisaṅkhā yoniso uppannaṁ kāmavitakkaṁ nādhivāseti pajahati vinodeti byantīkaroti anabhāvaṁ gameti, uppannaṁ byāpādavitakkaṁ…pe… uppannaṁ vihiṁsāvitakkaṁ…pe… uppannuppanne pāpake akusale dhamme nādhivāseti pajahati vinodeti byantīkaroti anabhāvaṁ gameti. </div>
</div>
<div class="q" id="p_9M_77"> <div class="p">
<span class="pN">77</span>Yañhissa, bhikkhave, avinodayato uppajjeyyuṁ āsavā vighātapariḷāhā, vinodayato evaṁsa te āsavā vighātapariḷāhā na honti. Ime vuccanti, bhikkhave, āsavā vinodanā pahātabbā. </div>
</div>
</html>

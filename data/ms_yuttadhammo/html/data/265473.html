<html>
<div class="i"> Hetu</div>
<div class="h">Upādānagocchaka</div>
<div class="h">Upādānasampayuttaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Hetu</div>
<div class="q" id="p_38P2_3693"> <div class="divNumber">63.</div> <div class="p">
<span class="pN">3693</span>Upādānasampayutto dhammo upādānasampayuttassa dhammassa hetupaccayena paccayo—  upādānasampayuttā hetū sampayuttakānaṁ khandhānaṁ hetupaccayena paccayo. (1) </div>
</div>
<div class="q" id="p_38P2_3694"> <div class="p">
<span class="pN">3694</span>Upādānasampayutto dhammo upādānavippayuttassa dhammassa hetupaccayena paccayo—  upādānasampayuttā hetū cittasamuṭṭhānānaṁ rūpānaṁ hetupaccayena paccayo; diṭṭhigatavippayuttalobhasahagatā hetū diṭṭhigatavippayuttalobhassa cittasamuṭṭhānānañca rūpānaṁ hetupaccayena paccayo. (Mūlaṁ kātabbaṁ.) Upādānasampayuttā hetū sampayuttakānaṁ khandhānaṁ cittasamuṭṭhānānañca rūpānaṁ hetupaccayena paccayo; diṭṭhigatavippayuttalobhasahagatā hetū sampayuttakānaṁ khandhānaṁ lobhassa ca cittasamuṭṭhānānañca rūpānaṁ hetupaccayena paccayo. (3) </div>
</div>
<div class="q" id="p_38P2_3695"> <div class="divNumber">64.</div> <div class="p">
<span class="pN">3695</span>Upādānavippayutto dhammo upādānavippayuttassa dhammassa hetupaccayena paccayo—  upādānavippayuttā hetū sampayuttakānaṁ khandhānaṁ cittasamuṭṭhānānañca rūpānaṁ hetupaccayena paccayo; diṭṭhigatavippayutto lobho cittasamuṭṭhānānaṁ rūpānaṁ hetupaccayena paccayo; paṭisandhikkhaṇe…pe… . (Mūlaṁ kātabbaṁ.) Diṭṭhigatavippayutto lobho sampayuttakānaṁ khandhānaṁ hetupaccayena paccayo. (Mūlaṁ kātabbaṁ.) Diṭṭhigatavippayutto lobho sampayuttakānaṁ khandhānaṁ cittasamuṭṭhānānañca rūpānaṁ hetupaccayena paccayo. (3) </div>
</div>
<div class="q" id="p_38P2_3696"> <div class="divNumber">65.</div> <div class="p">
<span class="pN">3696</span>Upādānasampayutto ca upādānavippayutto ca dhammā upādānasampayuttassa dhammassa hetupaccayena paccayo—  diṭṭhigatavippayuttalobhasahagato moho ca lobho ca sampayuttakānaṁ khandhānaṁ hetupaccayena paccayo. (Mūlaṁ kātabbaṁ.) Diṭṭhigatavippayuttalobhasahagato moho ca lobho ca cittasamuṭṭhānānaṁ rūpānaṁ hetupaccayena paccayo. (2) </div>
</div>
<div class="q" id="p_38P2_3697"> <div class="p">
<span class="pN">3697</span>Upādānasampayutto ca upādānavippayutto ca dhammā upādānasampayuttassa ca upādānavippayuttassa ca dhammassa hetupaccayena paccayo—  diṭṭhigatavippayuttalobhasahagato moho ca lobho ca sampayuttakānaṁ khandhānaṁ cittasamuṭṭhānānañca rūpānaṁ hetupaccayena paccayo. (3) </div>
</div>
</html>

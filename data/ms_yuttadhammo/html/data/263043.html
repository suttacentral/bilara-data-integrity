<html>
<div class="i"> Hetu</div>
<div class="h">Sekkhattika</div>
<div class="h">Paṭiccavāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Hetu</div>
<div class="q" id="p_37P1_1655"> <div class="divNumber">1.</div> <div class="p">
<span class="pN">1655</span>Sekkhaṁ dhammaṁ paṭicca sekkho dhammo uppajjati hetupaccayā—  sekkhaṁ ekaṁ khandhaṁ paṭicca tayo khandhā…pe…  dve khandhe…pe… . (1) </div>
</div>
<div class="q" id="p_37P1_1656"> <div class="p">
<span class="pN">1656</span>Sekkhaṁ dhammaṁ paṭicca nevasekkhanāsekkho dhammo uppajjati hetupaccayā—  sekkhe khandhe paṭicca cittasamuṭṭhānaṁ rūpaṁ. (2) </div>
</div>
<div class="q" id="p_37P1_1657"> <div class="p">
<span class="pN">1657</span>Sekkhaṁ dhammaṁ paṭicca sekkho ca nevasekkhanāsekkho ca dhammā uppajjanti hetupaccayā—  sekkhaṁ ekaṁ khandhaṁ paṭicca tayo khandhā cittasamuṭṭhānañca rūpaṁ…pe…  dve khandhe…pe… . (3) </div>
</div>
<div class="q" id="p_37P1_1658"> <div class="divNumber">2.</div> <div class="p">
<span class="pN">1658</span>Asekkhaṁ dhammaṁ paṭicca asekkho dhammo uppajjati hetupaccayā—  asekkhaṁ ekaṁ khandhaṁ paṭicca tayo khandhā…pe… . (1) </div>
</div>
<div class="q" id="p_37P1_1659"> <div class="p">
<span class="pN">1659</span>Asekkhaṁ dhammaṁ paṭicca nevasekkhanāsekkho dhammo uppajjati hetupaccayā—  asekkhe khandhe paṭicca cittasamuṭṭhānaṁ rūpaṁ. (2) </div>
</div>
<div class="q" id="p_37P1_1660"> <div class="p">
<span class="pN">1660</span>Asekkhaṁ dhammaṁ paṭicca asekkho ca nevasekkhanāsekkho ca dhammā…pe…  asekkhaṁ ekaṁ khandhaṁ paṭicca tayo khandhā cittasamuṭṭhānañca rūpaṁ…pe…  dve khandhe…pe… . (3) </div>
</div>
<div class="q" id="p_37P1_1661"> <div class="divNumber">3.</div> <div class="p">
<span class="pN">1661</span>Nevasekkhanāsekkhaṁ dhammaṁ paṭicca nevasekkhanāsekkho dhammo uppajjati hetupaccayā—  nevasekkhanāsekkhaṁ ekaṁ khandhaṁ paṭicca tayo khandhā cittasamuṭṭhānañca rūpaṁ…pe…  dve khandhe…pe…  paṭisandhikkhaṇe…pe…  khandhe paṭicca vatthu, vatthuṁ paṭicca khandhā, ekaṁ mahābhūtaṁ paṭicca tayo mahābhūtā…pe…  dve mahābhūte paṭicca dve mahābhūtā, mahābhūte paṭicca cittasamuṭṭhānaṁ rūpaṁ kaṭattārūpaṁ upādārūpaṁ. (1) </div>
</div>
<div class="q" id="p_37P1_1662"> <div class="p">
<span class="pN">1662</span>Sekkhañca nevasekkhanāsekkhañca dhammaṁ paṭicca nevasekkhanāsekkho dhammo uppajjati hetupaccayā—  sekkhe khandhe ca mahābhūte ca paṭicca cittasamuṭṭhānaṁ rūpaṁ. (1) </div>
</div>
<div class="q" id="p_37P1_1663"> <div class="p">
<span class="pN">1663</span>Asekkhañca nevasekkhanāsekkhañca dhammaṁ paṭicca nevasekkhanāsekkho dhammo uppajjati hetupaccayā—  asekkhe khandhe ca mahābhūte ca paṭicca cittasamuṭṭhānaṁ rūpaṁ. (1) </div>
</div>
</html>

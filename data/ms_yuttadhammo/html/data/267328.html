<html>
<div class="i">20.4 Asokapūjakattheraapadāna</div>
<div class="h">Tamālapupphiyavagga</div>
<div class="h">Asokapūjakattheraapadāna</div>
<div class="q" id="p_20Ap1_2688"> <div class="divNumber">17.</div> <div class="p"> <table class="singleColumn"> <tr> <td> <div class="pN">2688</div> <div class="G">“Tivarāyaṁ pure ramme,</div> </td> </tr> <tr> <td> <div class="G">rājuyyānaṁ ahu tadā;</div> </td> </tr> <tr> <td> <div class="G">Uyyānapālo tatthāsiṁ,</div> </td> </tr> <tr> <td> <div class="G">rañño baddhacaro ahaṁ.</div> </td> </tr> </table> </div>
</div>
<div class="q" id="p_20Ap1_2689"> <div class="divNumber">18.</div> <div class="p"> <table class="singleColumn"> <tr> <td> <div class="pN">2689</div> <div class="G">Padumo nāma nāmena,</div> </td> </tr> <tr> <td> <div class="G">sayambhū sappabho ahu;</div> </td> </tr> <tr> <td> <div class="G">Nisinnaṁ puṇḍarīkamhi,</div> </td> </tr> <tr> <td> <div class="G">chāyā na jahi taṁ muniṁ.</div> </td> </tr> </table> </div>
</div>
<div class="q" id="p_20Ap1_2690"> <div class="divNumber">19.</div> <div class="p"> <table class="singleColumn"> <tr> <td> <div class="pN">2690</div> <div class="G">Asokaṁ pupphitaṁ disvā,</div> </td> </tr> <tr> <td> <div class="G">piṇḍibhāraṁ sudassanaṁ;</div> </td> </tr> <tr> <td> <div class="G">Buddhassa abhiropesiṁ,</div> </td> </tr> <tr> <td> <div class="G">jalajuttamanāmino.</div> </td> </tr> </table> </div>
</div>
<div class="q" id="p_20Ap1_2691"> <div class="divNumber">20.</div> <div class="p"> <table class="singleColumn"> <tr> <td> <div class="pN">2691</div> <div class="G">Catunnavutito kappe,</div> </td> </tr> <tr> <td> <div class="G">yaṁ pupphamabhiropayiṁ;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">buddhapūjāyidaṁ phalaṁ.</div> </td> </tr> </table> </div>
</div>
<div class="q" id="p_20Ap1_2692"> <div class="divNumber">21.</div> <div class="p"> <table class="singleColumn"> <tr> <td> <div class="pN">2692</div> <div class="G">Sattatiṁsamhito kappe,</div> </td> </tr> <tr> <td> <div class="G">soḷasa araṇañjahā;</div> </td> </tr> <tr> <td> <div class="G">Sattaratanasampannā,</div> </td> </tr> <tr> <td> <div class="G">cakkavattī mahabbalā.</div> </td> </tr> </table> </div>
</div>
<div class="q" id="p_20Ap1_2693"> <div class="divNumber">22.</div> <div class="p"> <table class="singleColumn"> <tr> <td> <div class="pN">2693</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_2694"> <div class="p">
<span class="pN">2694</span>Itthaṁ sudaṁ āyasmā asokapūjako thero imā gāthāyo abhāsitthāti. </div>
</div>
<div class="CENTER" id="p_20Ap1_2695">
<span class="pN">2695</span>Asokapūjakattherassāpadānaṁ catutthaṁ.</div>
</html>

<html>
<div class="i">5.1.1 Sāsanakathā</div>
<div class="h">Khuddakaaḍḍhapaṇṇāsaka</div>
<div class="h">Ekavīsatimavagga</div>
<div class="h">Sāsanakathā</div>
<div class="q" id="p_32Kv_2699"> <div class="divNumber">878.</div> <div class="p">
<span class="pN">2699</span>๐ Sāsanaṁ navaṁ katanti? Āmantā. Satipaṭṭhānā navaṁ katāti? Na hevaṁ vattabbe…pe…  sāsanaṁ navaṁ katanti? Āmantā. Sammappadhānā…pe…  iddhipādā…pe…  indriyā…pe…  balā…pe…  bojjhaṅgā navaṁ katāti? Na hevaṁ vattabbe…pe…  pubbe akusalaṁ pacchā kusalaṁ katanti? Na hevaṁ vattabbe…pe…  pubbe sāsavaṁ…pe…  saṁyojaniyaṁ ganthaniyaṁ oghaniyaṁ yoganiyaṁ nīvaraṇiyaṁ parāmaṭṭhaṁ upādāniyaṁ…pe…  saṁkilesiyaṁ pacchā asaṁkilesiyaṁ katanti? Na hevaṁ vattabbe…pe… . </div>
</div>
<div class="q" id="p_32Kv_2700"> <div class="p">
<span class="pN">2700</span>๐ Atthi koci tathāgatassa sāsanaṁ navaṁ karotīti? Āmantā. Atthi koci satipaṭṭhāne navaṁ karotīti? Na hevaṁ vattabbe…pe…  atthi koci sammappadhāne…pe…  iddhipāde…pe…  indriye…pe…  bale…pe…  bojjhaṅge navaṁ karotīti? Na hevaṁ vattabbe…pe…  atthi koci pubbe akusalaṁ pacchā kusalaṁ karotīti? Na hevaṁ vattabbe…pe…  atthi koci pubbe sāsavaṁ…pe…  saṁkilesiyaṁ pacchā asaṁkilesiyaṁ karotīti? Na hevaṁ vattabbe…pe… . </div>
</div>
<div class="q" id="p_32Kv_2701"> <div class="p">
<span class="pN">2701</span>๐ Labbhā tathāgatassa sāsanaṁ puna navaṁ kātunti? Āmantā. Labbhā satipaṭṭhānā puna navaṁ kātunti? Na hevaṁ vattabbe…pe…  labbhā sammappadhānā…pe…  iddhipādā…pe…  indriyā…pe…  balā…pe…  bojjhaṅgā puna navaṁ kātunti? Na hevaṁ vattabbe…pe…  labbhā pubbe akusalaṁ pacchā kusalaṁ kātunti? Na hevaṁ vattabbe…pe…  labbhā pubbe sāsavaṁ…pe…  saṁkilesiyaṁ pacchā asaṁkilesiyaṁ kātunti? Na hevaṁ vattabbe…pe… . </div>
</div>
<div class="CENTER" id="p_32Kv_2702">
<span class="pN">2702</span>Sāsanakathā niṭṭhitā.</div>
</html>

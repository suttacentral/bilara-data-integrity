<html>
<div class="i">2.1.3.3 Nirodhuppannavāra</div>
<div class="h">Niddesa</div>
<div class="h">Suddhacittasāmañña</div>
<div class="h">Puggaladhammavāra</div>
<div class="h">Nirodhuppannavāra</div>
<div class="q" id="p_34Y8_513"> <div class="divNumber">107.</div> <div class="p">
<span class="pN">513</span>» Yassa yaṁ cittaṁ nirujjhati tassa taṁ cittaṁ uppannanti? Āmantā. </div>
</div>
<div class="q" id="p_34Y8_514"> <div class="p">
<span class="pN">514</span>« Yassa vā pana yaṁ cittaṁ uppannaṁ tassa taṁ cittaṁ nirujjhatīti? </div>
</div>
<div class="q" id="p_34Y8_515"> <div class="p">
<span class="pN">515</span>Uppādakkhaṇe cittaṁ uppannaṁ, no ca tassa taṁ cittaṁ nirujjhati. Bhaṅgakkhaṇe cittaṁ uppannañceva nirujjhati ca. </div>
</div>
<div class="q" id="p_34Y8_516"> <div class="p">
<span class="pN">516</span>» Yassa yaṁ cittaṁ na nirujjhati tassa taṁ cittaṁ na uppannanti? </div>
</div>
<div class="q" id="p_34Y8_517"> <div class="p">
<span class="pN">517</span>Uppādakkhaṇe cittaṁ na nirujjhati, no ca tassa taṁ cittaṁ na uppannaṁ. Atītānāgataṁ cittaṁ na ceva nirujjhati na ca uppannaṁ. </div>
</div>
<div class="q" id="p_34Y8_518"> <div class="p">
<span class="pN">518</span>« Yassa vā pana yaṁ cittaṁ na uppannaṁ tassa taṁ cittaṁ na nirujjhatīti? Āmantā. </div>
</div>
</html>

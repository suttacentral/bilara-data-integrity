<html>
<div class="i">20.5 Aṅkolakattheraapadāna</div>
<div class="h">Tamālapupphiyavagga</div>
<div class="h">Aṅkolakattheraapadāna</div>
<div class="q" id="p_20Ap1_2696"> <div class="divNumber">23.</div> <div class="p"> <table class="singleColumn"> <tr> <td> <div class="pN">2696</div> <div class="G">“Aṅkolaṁ pupphitaṁ disvā,</div> </td> </tr> <tr> <td> <div class="G">mālāvaraṁ sakosakaṁ;</div> </td> </tr> <tr> <td> <div class="G">Ocinitvāna taṁ pupphaṁ,</div> </td> </tr> <tr> <td> <div class="G">agamaṁ buddhasantikaṁ.</div> </td> </tr> </table> </div>
</div>
<div class="q" id="p_20Ap1_2697"> <div class="divNumber">24.</div> <div class="p"> <table class="singleColumn"> <tr> <td> <div class="pN">2697</div> <div class="G">Siddhattho tamhi samaye,</div> </td> </tr> <tr> <td> <div class="G">patilīno mahāmuni;</div> </td> </tr> <tr> <td> <div class="G">Muhuttaṁ paṭimānetvā,</div> </td> </tr> <tr> <td> <div class="G">guhāyaṁ pupphamokiriṁ.</div> </td> </tr> </table> </div>
</div>
<div class="q" id="p_20Ap1_2698"> <div class="divNumber">25.</div> <div class="p"> <table class="singleColumn"> <tr> <td> <div class="pN">2698</div> <div class="G">Catunnavutito kappe,</div> </td> </tr> <tr> <td> <div class="G">Yaṁ pupphamabhipūjayiṁ;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">Pupphadānassidaṁ phalaṁ.</div> </td> </tr> </table> </div>
</div>
<div class="q" id="p_20Ap1_2699"> <div class="divNumber">26.</div> <div class="p"> <table class="singleColumn"> <tr> <td> <div class="pN">2699</div> <div class="G">Chattiṁsamhi ito kappe,</div> </td> </tr> <tr> <td> <div class="G">āseko devagajjito;</div> </td> </tr> <tr> <td> <div class="G">Sattaratanasampanno,</div> </td> </tr> <tr> <td> <div class="G">cakkavattī mahabbalo.</div> </td> </tr> </table> </div>
</div>
<div class="q" id="p_20Ap1_2700"> <div class="divNumber">27.</div> <div class="p"> <table class="singleColumn"> <tr> <td> <div class="pN">2700</div> <div class="G">Paṭisambhidā catasso,</div> </td> </tr> <tr> <td> <div class="G">…pe…</div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_2701"> <div class="p">
<span class="pN">2701</span>Itthaṁ sudaṁ āyasmā aṅkolako thero imā gāthāyo abhāsitthāti. </div>
</div>
<div class="CENTER" id="p_20Ap1_2702">
<span class="pN">2702</span>Aṅkolakattherassāpadānaṁ pañcamaṁ.</div>
</html>

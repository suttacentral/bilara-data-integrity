<html>
<div class="i"> Kamma</div>
<div class="h">Kilesagocchaka</div>
<div class="h">Kilesaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Kamma</div>
<div class="q" id="p_38P2_3883"> <div class="divNumber">27.</div> <div class="p">
<span class="pN">3883</span>Nokileso dhammo nokilesassa dhammassa kammapaccayena paccayo—  sahajātā, nānākkhaṇikā. <span class="bold">Sahajātā</span>—  nokilesā cetanā sampayuttakānaṁ khandhānaṁ cittasamuṭṭhānānañca rūpānaṁ kammapaccayena paccayo; paṭisandhikkhaṇe…pe… . <span class="bold">Nānākkhaṇikā</span>—  nokilesā cetanā vipākānaṁ khandhānaṁ kaṭattā ca rūpānaṁ kammapaccayena paccayo. (1) </div>
</div>
<div class="q" id="p_38P2_3884"> <div class="p">
<span class="pN">3884</span>Nokileso dhammo kilesassa dhammassa kammapaccayena paccayo—  nokilesā cetanā kilesānaṁ kammapaccayena paccayo. (2) </div>
</div>
<div class="q" id="p_38P2_3885"> <div class="p">
<span class="pN">3885</span>Nokileso dhammo kilesassa ca nokilesassa ca dhammassa kammapaccayena paccayo—  nokilesā cetanā sampayuttakānaṁ khandhānaṁ kilesānaṁ cittasamuṭṭhānānañca rūpānaṁ kammapaccayena paccayo. (3) </div>
</div>
</html>

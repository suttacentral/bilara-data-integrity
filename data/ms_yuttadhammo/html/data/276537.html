<html>
<div class="i">1.7.1.6 Dutiyasusaṁvutasikkhāpada</div>
<div class="h">
Mahāvibhaṅga
</div>
<div class="h">
Sekhiyakaṇḍa
</div>
<div class="h">
Parimaṇḍalavagga
</div>
<div class="h">
Dutiyasusaṁvutasikkhāpada
</div>
<div class="q" id="p_2V_1710">
<div class="divNumber">
581.
</div>
<div class="p">
<span class="pN">1710</span>Tena samayena buddho bhagavā sāvatthiyaṁ viharati jetavane anāthapiṇḍikassa ārāme. Tena kho pana samayena chabbaggiyā bhikkhū hatthampi pādampi kīḷāpentā antaraghare nisīdanti…pe….
</div>
</div>
<div class="q" id="p_2V_1711">
<div class="p">
<span class="pN">1711</span><span class="bold">“Susaṁvuto antaraghare nisīdissāmīti sikkhā karaṇīyā”</span>ti. (<span class="italic">6</span>:<span class="bold">151</span>)
</div>
</div>
<div class="q" id="p_2V_1712">
<div class="p">
<span class="pN">1712</span>Susaṁvutena antaraghare nisīditabbaṁ. Yo anādariyaṁ paṭicca hatthaṁ vā pādaṁ vā kīḷāpento antaraghare nisīdati, āpatti dukkaṭassa.
</div>
</div>
<div class="q" id="p_2V_1713">
<div class="p">
<span class="pN">1713</span>Anāpatti— asañcicca, assatiyā, ajānantassa, gilānassa, ummattakassa, ādikammikassāti.
</div>
</div>
<div class="CENTER" id="p_2V_1714">
<span class="pN">1714</span>Chaṭṭhasikkhāpadaṁ niṭṭhitaṁ.
</div>
</html>

<html>
<div class="i">1.1.1.7.7 Pādukavagga</div>
<div class="h">Bhikkhuvibhaṅga</div>
<div class="h">Paṭhamabhāga</div>
<div class="h">Katthapaññattivāra</div>
<div class="h">Sekhiyakaṇḍa</div>
<div class="h">Pādukavagga</div>
<div class="q" id="p_5V_305"> <div class="divNumber">156.</div> <div class="p">
<span class="pN">305</span>Anādariyaṁ paṭicca pādukāruḷhassa dhammaṁ desentassa dukkaṭaṁ…pe… ekā paññatti, ekā anupaññatti. Channaṁ āpattisamuṭṭhānānaṁ ekena samuṭṭhānena samuṭṭhāti— vācato ca cittato ca samuṭṭhāti, na kāyato…pe…. (1) </div>
</div>
<div class="q" id="p_5V_306"> <div class="p">
<span class="pN">306</span>Anādariyaṁ paṭicca upāhanāruḷhassa dhammaṁ desentassa dukkaṭaṁ…pe… ekā paññatti, ekā anupaññatti. Channaṁ āpattisamuṭṭhānānaṁ ekena samuṭṭhānena samuṭṭhāti— vācato ca cittato ca samuṭṭhāti, na kāyato…pe…. (2) </div>
</div>
<div class="q" id="p_5V_307"> <div class="p">
<span class="pN">307</span>Anādariyaṁ paṭicca yānagatassa dhammaṁ desentassa dukkaṭaṁ…pe… ekā paññatti, ekā anupaññatti. Channaṁ āpattisamuṭṭhānānaṁ ekena samuṭṭhānena samuṭṭhāti— vācato ca cittato ca samuṭṭhāti, na kāyato…pe…. (3) </div>
</div>
<div class="q" id="p_5V_308"> <div class="p">
<span class="pN">308</span>Anādariyaṁ paṭicca sayanagatassa dhammaṁ desentassa dukkaṭaṁ…pe… ekā paññatti, ekā anupaññatti. Channaṁ āpattisamuṭṭhānānaṁ ekena samuṭṭhānena samuṭṭhāti— vācato ca cittato ca samuṭṭhāti, na kāyato…pe…. (4) </div>
</div>
<div class="q" id="p_5V_309"> <div class="p">
<span class="pN">309</span>Anādariyaṁ paṭicca pallatthikāya nisinnassa dhammaṁ desentassa dukkaṭaṁ…pe… ekā paññatti, ekā anupaññatti. Channaṁ āpattisamuṭṭhānānaṁ ekena samuṭṭhānena samuṭṭhāti— vācato ca cittato ca samuṭṭhāti, na kāyato…pe…. (5) </div>
</div>
<div class="q" id="p_5V_310"> <div class="p">
<span class="pN">310</span>Anādariyaṁ paṭicca veṭhitasīsassa dhammaṁ desentassa dukkaṭaṁ…pe… ekā paññatti, ekā anupaññatti. Channaṁ āpattisamuṭṭhānānaṁ ekena samuṭṭhānena samuṭṭhāti— vācato ca cittato ca samuṭṭhāti, na kāyato…pe…. (6) </div>
</div>
<div class="q" id="p_5V_311"> <div class="p">
<span class="pN">311</span>Anādariyaṁ paṭicca oguṇṭhitasīsassa dhammaṁ desentassa dukkaṭaṁ…pe… ekā paññatti, ekā anupaññatti. Channaṁ āpattisamuṭṭhānānaṁ ekena samuṭṭhānena samuṭṭhāti— vācato ca cittato ca samuṭṭhāti, na kāyato…pe…. (7) </div>
</div>
<div class="q" id="p_5V_312"> <div class="p">
<span class="pN">312</span>Anādariyaṁ paṭicca chamāyaṁ nisīditvā āsane nisinnassa dhammaṁ desentassa dukkaṭaṁ…pe… ekā paññatti, ekā anupaññatti. Channaṁ āpattisamuṭṭhānānaṁ ekena samuṭṭhānena samuṭṭhāti— kāyato ca vācato ca cittato ca samuṭṭhāti…pe…. (8) </div>
</div>
<div class="q" id="p_5V_313"> <div class="p">
<span class="pN">313</span>Anādariyaṁ paṭicca nīce āsane nisīditvā ucce āsane nisinnassa dhammaṁ desentassa dukkaṭaṁ…pe… ekā paññatti, ekā anupaññatti. Channaṁ āpattisamuṭṭhānānaṁ ekena samuṭṭhānena samuṭṭhāti— kāyato ca vācato ca cittato ca samuṭṭhāti…pe…. (9) </div>
</div>
<div class="q" id="p_5V_314"> <div class="p">
<span class="pN">314</span>Anādariyaṁ paṭicca ṭhitena nisinnassa dhammaṁ desentassa dukkaṭaṁ…pe… ekā paññatti, ekā anupaññatti. Channaṁ āpattisamuṭṭhānānaṁ ekena samuṭṭhānena samuṭṭhāti— kāyato ca vācato ca cittato ca samuṭṭhāti…pe…. (10) </div>
</div>
<div class="q" id="p_5V_315"> <div class="p">
<span class="pN">315</span>Anādariyaṁ paṭicca pacchato gacchantena purato gacchantassa dhammaṁ desentassa dukkaṭaṁ…pe… ekā paññatti, ekā anupaññatti. Channaṁ āpattisamuṭṭhānānaṁ ekena samuṭṭhānena samuṭṭhāti— kāyato ca vācato ca cittato ca samuṭṭhāti…pe…. (11) </div>
</div>
<div class="q" id="p_5V_316"> <div class="p">
<span class="pN">316</span>Anādariyaṁ paṭicca uppathena gacchantena pathena gacchantassa dhammaṁ desentassa dukkaṭaṁ…pe… ekā paññatti, ekā anupaññatti. Channaṁ āpattisamuṭṭhānānaṁ ekena samuṭṭhānena samuṭṭhāti— kāyato ca vācato ca cittato ca samuṭṭhāti…pe…. (12) </div>
</div>
<div class="q" id="p_5V_317"> <div class="p">
<span class="pN">317</span>Anādariyaṁ paṭicca ṭhitena uccāraṁ vā passāvaṁ vā karontassa dukkaṭaṁ…pe… ekā paññatti, ekā anupaññatti. Channaṁ āpattisamuṭṭhānānaṁ ekena samuṭṭhānena samuṭṭhāti— kāyato ca cittato ca samuṭṭhāti, na vācato…pe…. (13) </div>
</div>
<div class="q" id="p_5V_318"> <div class="p">
<span class="pN">318</span>Anādariyaṁ paṭicca harite uccāraṁ vā passāvaṁ vā kheḷaṁ vā karontassa dukkaṭaṁ…pe… ekā paññatti, ekā anupaññatti. Channaṁ āpattisamuṭṭhānānaṁ ekena samuṭṭhānena samuṭṭhāti— kāyato ca cittato ca samuṭṭhāti, na vācato…pe…. (14) </div>
</div>
<div class="q" id="p_5V_319"> <div class="p">
<span class="pN">319</span>Anādariyaṁ paṭicca udake uccāraṁ vā passāvaṁ vā kheḷaṁ vā karontassa dukkaṭaṁ…pe… kattha paññattanti? Sāvatthiyaṁ paññattaṁ. Kaṁ ārabbhāti? Chabbaggiye bhikkhū ārabbha. Kismiṁ vatthusminti? Chabbaggiyā bhikkhū udake uccārampi passāvampi kheḷampi akaṁsu, tasmiṁ vatthusmiṁ. Ekā paññatti, ekā anupaññatti. Channaṁ āpattisamuṭṭhānānaṁ ekena samuṭṭhānena samuṭṭhāti— kāyato ca cittato ca samuṭṭhāti, na vācato…pe…. (15) </div>
</div>
<div class="CENTER" id="p_5V_320">
<span class="pN">320</span>Pādukavaggo sattamo.<br> Pañcasattati sekhiyā niṭṭhitā.</div>
<div class="SUMMARY" id="p_5V_321">
<span class="pN">321</span><span class="firstLetter">T</span>assuddānaṁ</div>
<div class="q" id="p_5V_322"> <div class="p"> <table class="singleColumn"> <tr> <td> <div class="pN">322</div> <div class="G">Parimaṇḍalaṁ paṭicchannaṁ,</div> </td> </tr> <tr> <td> <div class="G">susaṁvutokkhittacakkhu;</div> </td> </tr> <tr> <td> <div class="G">Ukkhittojjagghikā saddo,</div> </td> </tr> <tr> <td> <div class="G">tayo ceva pacālanā.</div> </td> </tr> </table> </div>
</div>
<div class="q" id="p_5V_323"> <div class="p"> <table class="singleColumn"> <tr> <td> <div class="pN">323</div> <div class="G">Khambhaṁ oguṇṭhito cevuk-</div> </td> </tr> <tr> <td> <div class="G">kuṭipallatthikāya ca;</div> </td> </tr> <tr> <td> <div class="G">Sakkaccaṁ pattasaññī ca,</div> </td> </tr> <tr> <td> <div class="G">samasūpaṁ samatittikaṁ.</div> </td> </tr> </table> </div>
</div>
<div class="q" id="p_5V_324"> <div class="p"> <table class="singleColumn"> <tr> <td> <div class="pN">324</div> <div class="G">Sakkaccaṁ pattasaññī ca,</div> </td> </tr> <tr> <td> <div class="G">sapadānaṁ samasūpakaṁ;</div> </td> </tr> <tr> <td> <div class="G">Thūpakato paṭicchannaṁ,</div> </td> </tr> <tr> <td> <div class="G">viññattujjhānasaññinā.</div> </td> </tr> </table> </div>
</div>
<div class="q" id="p_5V_325"> <div class="p"> <table class="singleColumn"> <tr> <td> <div class="pN">325</div> <div class="G">Na mahantaṁ maṇḍalaṁ dvāraṁ,</div> </td> </tr> <tr> <td> <div class="G">Sabbaṁ hatthaṁ na byāhare;</div> </td> </tr> <tr> <td> <div class="G">Ukkhepo chedanā gaṇḍo,</div> </td> </tr> <tr> <td> <div class="G">Dhunaṁ sitthāvakārakaṁ.</div> </td> </tr> </table> </div>
</div>
<div class="q" id="p_5V_326"> <div class="p"> <table class="singleColumn"> <tr> <td> <div class="pN">326</div> <div class="G">Jivhānicchārakañceva,</div> </td> </tr> <tr> <td> <div class="G">capucapu surusuru;</div> </td> </tr> <tr> <td> <div class="G">Hattho patto ca oṭṭho ca,</div> </td> </tr> <tr> <td> <div class="G">sāmisaṁ sitthakena ca.</div> </td> </tr> </table> </div>
</div>
<div class="q" id="p_5V_327"> <div class="p"> <table class="singleColumn"> <tr> <td> <div class="pN">327</div> <div class="G">Chattapāṇissa saddhammaṁ,</div> </td> </tr> <tr> <td> <div class="G">na desenti tathāgatā;</div> </td> </tr> <tr> <td> <div class="G">Evameva daṇḍapāṇissa,</div> </td> </tr> <tr> <td> <div class="G">satthaāvudhapāṇinaṁ.</div> </td> </tr> </table> </div>
</div>
<div class="q" id="p_5V_328"> <div class="p"> <table class="singleColumn"> <tr> <td> <div class="pN">328</div> <div class="G">Pādukā upāhanā ceva,</div> </td> </tr> <tr> <td> <div class="G">yānaseyyāgatassa ca;</div> </td> </tr> <tr> <td> <div class="G">Pallatthikā nisinnassa,</div> </td> </tr> <tr> <td> <div class="G">veṭhitoguṇṭhitassa ca.</div> </td> </tr> </table> </div>
</div>
<div class="q" id="p_5V_329"> <div class="p"> <table class="singleColumn"> <tr> <td> <div class="pN">329</div> <div class="G">Chamā nīcāsane ṭhāne,</div> </td> </tr> <tr> <td> <div class="G">pacchato uppathena ca;</div> </td> </tr> <tr> <td> <div class="G">Ṭhitakena na kātabbaṁ,</div> </td> </tr> <tr> <td> <div class="G">harite udakamhi cāti.</div> </td> </tr> </table> </div>
</div>
<div class="SUMMARY" id="p_5V_330">
<span class="pN">330</span><span class="firstLetter">T</span>esaṁ <span class="firstLetter">v</span>aggānamuddānaṁ</div>
<div class="q" id="p_5V_331"> <div class="p"> <table class="singleColumn"> <tr> <td> <div class="pN">331</div> <div class="G">Parimaṇḍalaujjagghi,</div> </td> </tr> <tr> <td> <div class="G">khambhaṁ piṇḍaṁ tatheva ca;</div> </td> </tr> <tr> <td> <div class="G">Kabaḷā surusuru ca,</div> </td> </tr> <tr> <td> <div class="G">pādukena ca sattamāti.</div> </td> </tr> </table> </div>
</div>
<div class="CENTER" id="p_5V_332">
<span class="pN">332</span>Mahāvibhaṅge katthapaññattivāro niṭṭhito.</div>
</html>

<html>
<div class="i">1.2.3 Vipattivāra</div>
<div class="h">Bhikkhuvibhaṅga</div>
<div class="h">Dutiyabhāga</div>
<div class="h">Vipattivāra</div>
<div class="q" id="p_5V_643"> <div class="divNumber">195.</div> <div class="p">
<span class="pN">643</span>Methunaṁ dhammaṁ paṭisevanapaccayā āpattiyo catunnaṁ vipattīnaṁ kati vipattiyo bhajanti? Methunaṁ dhammaṁ paṭisevanapaccayā āpattiyo catunnaṁ vipattīnaṁ dve vipattiyo bhajanti—  siyā sīlavipattiṁ siyā ācāravipattiṁ…pe… . (1) </div>
</div>
<div class="q" id="p_5V_644"> <div class="p">
<span class="pN">644</span>Anādariyaṁ paṭicca udake uccāraṁ vā passāvaṁ vā kheḷaṁ vā karaṇapaccayā āpatti catunnaṁ vipattīnaṁ kati vipattiyo bhajati? Anādariyaṁ paṭicca udake uccāraṁ vā passāvaṁ vā kheḷaṁ vā karaṇapaccayā āpatti catunnaṁ vipattīnaṁ ekaṁ vipattiṁ bhajati—  ācāravipattiṁ. (2) </div>
</div>
<div class="CENTER" id="p_5V_645">
<span class="pN">645</span>Vipattivāro niṭṭhito tatiyo.</div>
</html>

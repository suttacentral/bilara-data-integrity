<html>
<div class="i">4.1.3 Ekarājajātaka</div>
<div class="h">Catukkanipāta</div>
<div class="h">Kāliṅgavagga</div>
<div class="h">Ekarājajātaka</div>
<div class="q" id="p_22J_893"> <div class="divNumber">9.</div> <div class="p"> <table class="singleColumn"> <tr> <td> <div class="pN">893</div> <div class="G">“Anuttare kāmaguṇe samiddhe,</div> </td> </tr> <tr> <td> <div class="G">Bhutvāna pubbe vasī ekarāja;</div> </td> </tr> <tr> <td> <div class="G">So dāni dugge narakamhi khitto,</div> </td> </tr> <tr> <td> <div class="G">Nappajjahe vaṇṇabalaṁ purāṇaṁ”.</div> </td> </tr> </table> </div>
</div>
<div class="q" id="p_22J_894"> <div class="divNumber">10.</div> <div class="p"> <table class="singleColumn"> <tr> <td> <div class="pN">894</div> <div class="G">“Pubbeva khantī ca tapo ca mayhaṁ,</div> </td> </tr> <tr> <td> <div class="G">Sampatthitā dubbhisena ahosi;</div> </td> </tr> <tr> <td> <div class="G">Taṁ dāni laddhāna kathaṁ nu rāja,</div> </td> </tr> <tr> <td> <div class="G">Jahe ahaṁ vaṇṇabalaṁ purāṇaṁ.</div> </td> </tr> </table> </div>
</div>
<div class="q" id="p_22J_895"> <div class="divNumber">11.</div> <div class="p"> <table class="singleColumn"> <tr> <td> <div class="pN">895</div> <div class="G">Sabbā kirevaṁ pariniṭṭhitāni,</div> </td> </tr> <tr> <td> <div class="G">Yasassinaṁ paññavantaṁ visayha;</div> </td> </tr> <tr> <td> <div class="G">Yaso ca laddhā purimaṁ uḷāraṁ,</div> </td> </tr> <tr> <td> <div class="G">Nappajjahe vaṇṇabalaṁ purāṇaṁ.</div> </td> </tr> </table> </div>
</div>
<div class="q" id="p_22J_896"> <div class="divNumber">12.</div> <div class="p"> <table class="singleColumn"> <tr> <td> <div class="pN">896</div> <div class="G">Panujja dukkhena sukhaṁ janinda,</div> </td> </tr> <tr> <td> <div class="G">Sukhena vā dukkhamasayhasāhi;</div> </td> </tr> <tr> <td> <div class="G">Ubhayattha santo abhinibbutattā,</div> </td> </tr> <tr> <td> <div class="G">Sukhe ca dukkhe ca bhavanti tulyā”ti.</div> </td> </tr> </table> </div>
</div>
<div class="CENTER" id="p_22J_897">
<span class="pN">897</span>Ekarājajātakaṁ tatiyaṁ.</div>
</html>

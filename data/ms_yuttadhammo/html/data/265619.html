<html>
<div class="i"> Hetu</div>
<div class="h">Piṭṭhiduka</div>
<div class="h">Savitakkaduka</div>
<div class="h">Paccayavāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Hetu</div>
<div class="q" id="p_38P2_4304"> <div class="divNumber">110.</div> <div class="p">
<span class="pN">4304</span>Savitakkaṁ dhammaṁ paccayā savitakko dhammo uppajjati hetupaccayā…  tīṇi. (Paṭiccavārasadisā.) </div>
</div>
<div class="q" id="p_38P2_4305"> <div class="p">
<span class="pN">4305</span>Avitakkaṁ dhammaṁ paccayā avitakko dhammo uppajjati hetupaccayā—  avitakkaṁ ekaṁ khandhaṁ paccayā tayo khandhā cittasamuṭṭhānañca rūpaṁ…pe…  dve khandhe…pe…  vitakkaṁ paccayā cittasamuṭṭhānaṁ rūpaṁ; paṭisandhikkhaṇe avitakkaṁ ekaṁ khandhaṁ paccayā tayo khandhā kaṭattā ca rūpaṁ…pe…  dve khandhe…pe…  paṭisandhikkhaṇe vitakkaṁ paccayā kaṭattārūpaṁ, khandhe paccayā vatthu, vatthuṁ paccayā khandhā, vitakkaṁ paccayā vatthu, vatthuṁ paccayā vitakko, ekaṁ mahābhūtaṁ paccayā tayo mahābhūtā…pe…  vatthuṁ paccayā avitakkā khandhā, vatthuṁ paccayā vitakko. (1) </div>
</div>
<div class="q" id="p_38P2_4306"> <div class="p">
<span class="pN">4306</span>Avitakkaṁ dhammaṁ paccayā savitakko dhammo uppajjati hetupaccayā—  vitakkaṁ paccayā sampayuttakā khandhā, vatthuṁ paccayā savitakkā khandhā. (Paṭisandhiyāpi dve.) (2) </div>
</div>
<div class="q" id="p_38P2_4307"> <div class="p">
<span class="pN">4307</span>Avitakkaṁ dhammaṁ paccayā savitakko ca avitakko ca dhammā uppajjanti hetupaccayā—  vitakkaṁ paccayā sampayuttakā khandhā cittasamuṭṭhānañca rūpaṁ, vitakkaṁ paccayā sampayuttakā khandhā, mahābhūte paccayā cittasamuṭṭhānaṁ rūpaṁ, vatthuṁ paccayā savitakkā khandhā, mahābhūte paccayā cittasamuṭṭhānaṁ rūpaṁ, vatthuṁ paccayā vitakko sampayuttakā ca khandhā; paṭisandhikkhaṇe…pe… . (Paṭisandhiyāpi pavattisadisāyeva.) (3) </div>
</div>
<div class="q" id="p_38P2_4308"> <div class="divNumber">111.</div> <div class="p">
<span class="pN">4308</span>Savitakkañca avitakkañca dhammaṁ paccayā savitakko dhammo uppajjati hetupaccayā—  savitakkaṁ ekaṁ khandhañca vitakkañca paccayā tayo khandhā…pe…  dve khandhe…pe…  savitakkaṁ ekaṁ khandhañca vatthuñca paccayā tayo khandhā…pe…  dve khandhe…pe… . (Paṭisandhikkhaṇe dve kātabbā.) (1) </div>
</div>
<div class="q" id="p_38P2_4309"> <div class="p">
<span class="pN">4309</span>Savitakkañca avitakkañca dhammaṁ paccayā avitakko dhammo uppajjati hetupaccayā—  savitakke khandhe ca vitakkañca paccayā cittasamuṭṭhānaṁ rūpaṁ, savitakke khandhe ca vitakkañca mahābhūte ca paccayā cittasamuṭṭhānaṁ rūpaṁ, savitakke khandhe ca vatthuñca paccayā vitakko; paṭisandhikkhaṇe…pe… . (Tīṇi, paṭisandhiyāpi.) (2) </div>
</div>
<div class="q" id="p_38P2_4310"> <div class="p">
<span class="pN">4310</span>Savitakkañca avitakkañca dhammaṁ paccayā savitakko ca avitakko ca dhammā uppajjanti hetupaccayā—  savitakkaṁ ekaṁ khandhañca vitakkañca paccayā tayo khandhā cittasamuṭṭhānañca rūpaṁ…pe…  dve khandhe…pe…  savitakkaṁ ekaṁ khandhañca vitakkañca vatthuñca paccayā tayo khandhā…pe…  dve khandhe…pe…  savitakke khandhe ca vitakkañca mahābhūte ca paccayā cittasamuṭṭhānaṁ rūpaṁ, savitakkaṁ ekaṁ khandhañca vatthuñca paccayā tayo khandhā vitakko ca…pe…  dve khandhe…pe…  paṭisandhikkhaṇe…pe… . (3) </div>
</div>
</html>

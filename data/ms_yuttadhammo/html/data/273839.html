<html>
<div class="i">9.1.5 Ānandasutta</div>
<div class="h">Vanasaṁyutta</div>
<div class="h">Vanavagga</div>
<div class="h">Ānandasutta</div>
<div class="q" id="p_12S1_1399"> <div class="divNumber">225.</div> <div class="p">
<span class="pN">1399</span>Ekaṁ samayaṁ āyasmā ānando kosalesu viharati aññatarasmiṁ vanasaṇḍe. Tena kho pana samayena āyasmā ānando ativelaṁ gihisaññattibahulo viharati. Atha kho yā tasmiṁ vanasaṇḍe adhivatthā devatā āyasmato ānandassa anukampikā atthakāmā āyasmantaṁ ānandaṁ saṁvejetukāmā yenāyasmā ānando tenupasaṅkami; upasaṅkamitvā āyasmantaṁ ānandaṁ gāthāya ajjhabhāsi—  </div>
</div>
<div class="q" id="p_12S1_1400"> <div class="p"> <table class="singleColumn"> <tr> <td> <div class="pN">1400</div> <div class="G">“Rukkhamūlagahanaṁ pasakkiya,</div> </td> </tr> <tr> <td> <div class="G">Nibbānaṁ hadayasmiṁ opiya;</div> </td> </tr> <tr> <td> <div class="G">Jhāya gotama mā pamādo,</div> </td> </tr> <tr> <td> <div class="G">Kiṁ te biḷibiḷikā karissatī”ti.</div> </td> </tr> </table> </div>
</div>
<div class="q" id="p_12S1_1401"> <div class="p">
<span class="pN">1401</span>Atha kho āyasmā ānando tāya devatāya saṁvejito saṁvegamāpādīti. </div>
</div>
</html>

<html>
<div class="i">2.13 Ubbaripetavatthu</div>
<div class="h">Ubbarivagga</div>
<div class="h">Ubbaripetavatthu</div>
<div class="q" id="p_19Pv_397"> <div class="divNumber">368.</div> <div class="p"> <table class="singleColumn"> <tr> <td> <div class="pN">397</div> <div class="G">Ahu rājā brahmadatto,</div> </td> </tr> <tr> <td> <div class="G">pañcālānaṁ rathesabho;</div> </td> </tr> <tr> <td> <div class="G">Ahorattānamaccayā,</div> </td> </tr> <tr> <td> <div class="G">rājā kālamakrubbatha.</div> </td> </tr> </table> </div>
</div>
<div class="q" id="p_19Pv_398"> <div class="divNumber">369.</div> <div class="p"> <table class="singleColumn"> <tr> <td> <div class="pN">398</div> <div class="G">Tassa āḷāhanaṁ gantvā,</div> </td> </tr> <tr> <td> <div class="G">bhariyā kandati ubbarī;</div> </td> </tr> <tr> <td> <div class="G">Brahmadattaṁ apassantī,</div> </td> </tr> <tr> <td> <div class="G">brahmadattāti kandati.</div> </td> </tr> </table> </div>
</div>
<div class="q" id="p_19Pv_399"> <div class="divNumber">370.</div> <div class="p"> <table class="singleColumn"> <tr> <td> <div class="pN">399</div> <div class="G">Isi ca tattha āgacchi,</div> </td> </tr> <tr> <td> <div class="G">sampannacaraṇo muni;</div> </td> </tr> <tr> <td> <div class="G">So ca tattha apucchittha,</div> </td> </tr> <tr> <td> <div class="G">ye tattha susamāgatā.</div> </td> </tr> </table> </div>
</div>
<div class="q" id="p_19Pv_400"> <div class="divNumber">371.</div> <div class="p"> <table class="singleColumn"> <tr> <td> <div class="pN">400</div> <div class="G">“Kassa idaṁ āḷāhanaṁ,</div> </td> </tr> <tr> <td> <div class="G">nānāgandhasameritaṁ;</div> </td> </tr> <tr> <td> <div class="G">Kassāyaṁ kandati bhariyā,</div> </td> </tr> <tr> <td> <div class="G">ito dūragataṁ patiṁ;</div> </td> </tr> <tr> <td> <div class="G">Brahmadattaṁ apassantī,</div> </td> </tr> <tr> <td> <div class="G">‘brahmadattā’ti kandati”.</div> </td> </tr> </table> </div>
</div>
<div class="q" id="p_19Pv_401"> <div class="divNumber">372.</div> <div class="p"> <table class="singleColumn"> <tr> <td> <div class="pN">401</div> <div class="G">Te ca tattha viyākaṁsu,</div> </td> </tr> <tr> <td> <div class="G">ye tattha susamāgatā;</div> </td> </tr> <tr> <td> <div class="G">“Brahmadattassa bhadante,</div> </td> </tr> <tr> <td> <div class="G">brahmadattassa mārisa.</div> </td> </tr> </table> </div>
</div>
<div class="q" id="p_19Pv_402"> <div class="divNumber">373.</div> <div class="p"> <table class="singleColumn"> <tr> <td> <div class="pN">402</div> <div class="G">Tassa idaṁ āḷāhanaṁ,</div> </td> </tr> <tr> <td> <div class="G">nānāgandhasameritaṁ;</div> </td> </tr> <tr> <td> <div class="G">Tassāyaṁ kandati bhariyā,</div> </td> </tr> <tr> <td> <div class="G">ito dūragataṁ patiṁ;</div> </td> </tr> <tr> <td> <div class="G">Brahmadattaṁ apassantī,</div> </td> </tr> <tr> <td> <div class="G">‘brahmadattā’ti kandati”.</div> </td> </tr> </table> </div>
</div>
<div class="q" id="p_19Pv_403"> <div class="divNumber">374.</div> <div class="p"> <table class="singleColumn"> <tr> <td> <div class="pN">403</div> <div class="G">“Chaḷāsītisahassāni,</div> </td> </tr> <tr> <td> <div class="G">brahmadattassanāmakā;</div> </td> </tr> <tr> <td> <div class="G">Imasmiṁ āḷāhane daḍḍhā,</div> </td> </tr> <tr> <td> <div class="G">tesaṁ kamanusocasī”ti.</div> </td> </tr> </table> </div>
</div>
<div class="q" id="p_19Pv_404"> <div class="divNumber">375.</div> <div class="p"> <table class="singleColumn"> <tr> <td> <div class="pN">404</div> <div class="G">“Yo rājā cūḷanīputto,</div> </td> </tr> <tr> <td> <div class="G">pañcālānaṁ rathesabho;</div> </td> </tr> <tr> <td> <div class="G">Taṁ bhante anusocāmi,</div> </td> </tr> <tr> <td> <div class="G">bhattāraṁ sabbakāmadan”ti.</div> </td> </tr> </table> </div>
</div>
<div class="q" id="p_19Pv_405"> <div class="divNumber">376.</div> <div class="p"> <table class="singleColumn"> <tr> <td> <div class="pN">405</div> <div class="G">“Sabbe vāhesuṁ rājāno,</div> </td> </tr> <tr> <td> <div class="G">brahmadattassanāmakā;</div> </td> </tr> <tr> <td> <div class="G">Sabbeva cūḷanīputtā,</div> </td> </tr> <tr> <td> <div class="G">pañcālānaṁ rathesabhā.</div> </td> </tr> </table> </div>
</div>
<div class="q" id="p_19Pv_406"> <div class="divNumber">377.</div> <div class="p"> <table class="singleColumn"> <tr> <td> <div class="pN">406</div> <div class="G">Sabbesaṁ anupubbena,</div> </td> </tr> <tr> <td> <div class="G">mahesittamakārayi;</div> </td> </tr> <tr> <td> <div class="G">Kasmā purimake hitvā,</div> </td> </tr> <tr> <td> <div class="G">pacchimaṁ anusocasī”ti.</div> </td> </tr> </table> </div>
</div>
<div class="q" id="p_19Pv_407"> <div class="divNumber">378.</div> <div class="p"> <table class="singleColumn"> <tr> <td> <div class="pN">407</div> <div class="G">“Ātume itthibhūtāya,</div> </td> </tr> <tr> <td> <div class="G">dīgharattāya mārisa;</div> </td> </tr> <tr> <td> <div class="G">Yassā me itthibhūtāya,</div> </td> </tr> <tr> <td> <div class="G">saṁsāre bahubhāsasī”ti.</div> </td> </tr> </table> </div>
</div>
<div class="q" id="p_19Pv_408"> <div class="divNumber">379.</div> <div class="p"> <table class="singleColumn"> <tr> <td> <div class="pN">408</div> <div class="G">“Ahu itthī ahu puriso,</div> </td> </tr> <tr> <td> <div class="G">pasuyonimpi āgamā;</div> </td> </tr> <tr> <td> <div class="G">Evametaṁ atītānaṁ,</div> </td> </tr> <tr> <td> <div class="G">pariyanto na dissatī”ti.</div> </td> </tr> </table> </div>
</div>
<div class="q" id="p_19Pv_409"> <div class="divNumber">380.</div> <div class="p"> <table class="singleColumn"> <tr> <td> <div class="pN">409</div> <div class="G">“Ādittaṁ vata maṁ santaṁ,</div> </td> </tr> <tr> <td> <div class="G">ghatasittaṁva pāvakaṁ;</div> </td> </tr> <tr> <td> <div class="G">Vārinā viya osiñcaṁ,</div> </td> </tr> <tr> <td> <div class="G">sabbaṁ nibbāpaye daraṁ.</div> </td> </tr> </table> </div>
</div>
<div class="q" id="p_19Pv_410"> <div class="divNumber">381.</div> <div class="p"> <table class="singleColumn"> <tr> <td> <div class="pN">410</div> <div class="G">Abbahī vata me sallaṁ,</div> </td> </tr> <tr> <td> <div class="G">sokaṁ hadayanissitaṁ;</div> </td> </tr> <tr> <td> <div class="G">Yo me sokaparetāya,</div> </td> </tr> <tr> <td> <div class="G">patisokaṁ apānudi.</div> </td> </tr> </table> </div>
</div>
<div class="q" id="p_19Pv_411"> <div class="divNumber">382.</div> <div class="p"> <table class="singleColumn"> <tr> <td> <div class="pN">411</div> <div class="G">Sāhaṁ abbūḷhasallāsmi,</div> </td> </tr> <tr> <td> <div class="G">sītibhūtāsmi nibbutā;</div> </td> </tr> <tr> <td> <div class="G">Na socāmi na rodāmi,</div> </td> </tr> <tr> <td> <div class="G">tava sutvā mahāmunī”ti.</div> </td> </tr> </table> </div>
</div>
<div class="q" id="p_19Pv_412"> <div class="divNumber">383.</div> <div class="p"> <table class="singleColumn"> <tr> <td> <div class="pN">412</div> <div class="G">Tassa taṁ vacanaṁ sutvā,</div> </td> </tr> <tr> <td> <div class="G">samaṇassa subhāsitaṁ;</div> </td> </tr> <tr> <td> <div class="G">Pattacīvaramādāya,</div> </td> </tr> <tr> <td> <div class="G">pabbaji anagāriyaṁ.</div> </td> </tr> </table> </div>
</div>
<div class="q" id="p_19Pv_413"> <div class="divNumber">384.</div> <div class="p"> <table class="singleColumn"> <tr> <td> <div class="pN">413</div> <div class="G">Sā ca pabbajitā santā,</div> </td> </tr> <tr> <td> <div class="G">agārasmā anagāriyaṁ;</div> </td> </tr> <tr> <td> <div class="G">Mettacittaṁ abhāvesi,</div> </td> </tr> <tr> <td> <div class="G">brahmalokūpapattiyā.</div> </td> </tr> </table> </div>
</div>
<div class="q" id="p_19Pv_414"> <div class="divNumber">385.</div> <div class="p"> <table class="singleColumn"> <tr> <td> <div class="pN">414</div> <div class="G">Gāmā gāmaṁ vicarantī,</div> </td> </tr> <tr> <td> <div class="G">nigame rājadhāniyo;</div> </td> </tr> <tr> <td> <div class="G">Uruvelā nāma so gāmo,</div> </td> </tr> <tr> <td> <div class="G">yattha kālamakrubbatha.</div> </td> </tr> </table> </div>
</div>
<div class="q" id="p_19Pv_415"> <div class="divNumber">386.</div> <div class="p"> <table class="singleColumn"> <tr> <td> <div class="pN">415</div> <div class="G">Mettacittaṁ ābhāvetvā,</div> </td> </tr> <tr> <td> <div class="G">brahmalokūpapattiyā;</div> </td> </tr> <tr> <td> <div class="G">Itthicittaṁ virājetvā,</div> </td> </tr> <tr> <td> <div class="G">brahmalokūpagā ahūti.</div> </td> </tr> </table> </div>
</div>
<div class="CENTER" id="p_19Pv_416">
<span class="pN">416</span>Ubbaripetavatthu terasamaṁ.</div>
<div class="ENDH3" id="p_19Pv_417">
<span class="pN">417</span>Ubbarivaggo dutiyo.</div>
<div class="SUMMARY" id="p_19Pv_418">
<span class="pN">418</span><span class="firstLetter">T</span>assuddānaṁ</div>
<div class="q" id="p_19Pv_419"> <div class="p"> <table class="singleColumn"> <tr> <td> <div class="pN">419</div> <div class="G">Mocakaṁ mātā mattā ca,</div> </td> </tr> <tr> <td> <div class="G">Nandā kuṇḍalīnā ghaṭo;</div> </td> </tr> <tr> <td> <div class="G">Dve seṭṭhī tunnavāyo ca,</div> </td> </tr> <tr> <td> <div class="G">Uttara suttakaṇṇa ubbarīti.</div> </td> </tr> </table> </div>
</div>
</html>

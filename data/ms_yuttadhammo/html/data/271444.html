<html>
<div class="i">2.4.2.1.3 Hetusampayuttaduka</div>
<div class="h">Niddesa</div>
<div class="h">Aṭṭhakathākaṇḍa</div>
<div class="h">Dukaatthuddhāra</div>
<div class="h">Hetugocchaka</div>
<div class="h">Hetusampayuttaduka</div>
<div class="q" id="p_29Dhs_2155"> <div class="divNumber">1445.</div> <div class="p">
<span class="pN">2155</span>Katame dhammā hetusampayuttā? Vicikicchāsahagataṁ uddhaccasahagataṁ mohaṁ ṭhapetvā avasesaṁ akusalaṁ, catūsu bhūmīsu kusalaṁ, kāmāvacarassa vipākato ahetuke cittuppāde ṭhapetvā catūsu bhūmīsu vipāko, kāmāvacarakiriyato ahetuke cittuppāde ṭhapetvā tīsu bhūmīsu kiriyābyākataṁ— ime dhammā hetusampayuttā. </div>
</div>
<div class="q" id="p_29Dhs_2156"> <div class="divNumber">1446.</div> <div class="p">
<span class="pN">2156</span>Katame dhammā hetuvippayuttā? Vicikicchāsahagato moho, uddhaccasahagato moho, dvepañcaviññāṇāni tisso ca manodhātuyo pañca ca ahetukamanoviññāṇadhātuyo, rūpañca, nibbānañca— ime dhammā hetuvippayuttā. </div>
</div>
</html>

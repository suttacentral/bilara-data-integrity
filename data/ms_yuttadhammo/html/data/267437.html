<html>
<div class="i">31.3 Paramannadāyakattheraapadāna</div>
<div class="h">Padumakesaravagga</div>
<div class="h">Paramannadāyakattheraapadāna</div>
<div class="q" id="p_20Ap1_3444"> <div class="divNumber">9.</div> <div class="p"> <table class="singleColumn"> <tr> <td> <div class="pN">3444</div> <div class="G">“Kaṇikāraṁva jotantaṁ,</div> </td> </tr> <tr> <td> <div class="G">udayantaṁva bhāṇumaṁ;</div> </td> </tr> <tr> <td> <div class="G">Vipassiṁ addasaṁ buddhaṁ,</div> </td> </tr> <tr> <td> <div class="G">lokajeṭṭhaṁ narāsabhaṁ.</div> </td> </tr> </table> </div>
</div>
<div class="q" id="p_20Ap1_3445"> <div class="divNumber">10.</div> <div class="p"> <table class="singleColumn"> <tr> <td> <div class="pN">3445</div> <div class="G">Añjaliṁ paggahetvāna,</div> </td> </tr> <tr> <td> <div class="G">abhinesiṁ sakaṁ gharaṁ;</div> </td> </tr> <tr> <td> <div class="G">Abhinetvāna sambuddhaṁ,</div> </td> </tr> <tr> <td> <div class="G">paramannamadāsahaṁ.</div> </td> </tr> </table> </div>
</div>
<div class="q" id="p_20Ap1_3446"> <div class="divNumber">11.</div> <div class="p"> <table class="singleColumn"> <tr> <td> <div class="pN">3446</div> <div class="G">Ekanavutito kappe,</div> </td> </tr> <tr> <td> <div class="G">paramannamadiṁ tadā;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">paramannassidaṁ phalaṁ.</div> </td> </tr> </table> </div>
</div>
<div class="q" id="p_20Ap1_3447"> <div class="divNumber">12.</div> <div class="p"> <table class="singleColumn"> <tr> <td> <div class="pN">3447</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_3448"> <div class="p">
<span class="pN">3448</span>Itthaṁ sudaṁ āyasmā paramannadāyako thero imā gāthāyo abhāsitthāti. </div>
</div>
<div class="CENTER" id="p_20Ap1_3449">
<span class="pN">3449</span>Paramannadāyakattherassāpadānaṁ tatiyaṁ.</div>
</html>

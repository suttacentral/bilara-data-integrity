<html>
<div class="i">1.13.10 Taṇhāsutta</div>
<div class="h">Maggasaṁyutta</div>
<div class="h">Esanāvagga</div>
<div class="h">Taṇhāsutta</div>
<div class="q" id="p_14S5_328"> <div class="divNumber">170.</div> <div class="p">
<span class="pN">328</span>“Tisso imā, bhikkhave, taṇhā. Katamā tisso? Kāmataṇhā, bhavataṇhā, vibhavataṇhā—  imā kho, bhikkhave, tisso taṇhā. Imāsaṁ kho, bhikkhave, tissannaṁ taṇhānaṁ abhiññāya pariññāya parikkhayāya pahānāya…pe…  ayaṁ ariyo aṭṭhaṅgiko maggo bhāvetabbo. Katamo ariyo aṭṭhaṅgiko maggo? Idha, bhikkhave, bhikkhu sammādiṭṭhiṁ bhāveti vivekanissitaṁ virāganissitaṁ nirodhanissitaṁ vossaggapariṇāmiṁ…pe…  sammāsamādhiṁ bhāveti vivekanissitaṁ virāganissitaṁ nirodhanissitaṁ vossaggapariṇāmiṁ. Imāsaṁ kho, bhikkhave, tissannaṁ taṇhānaṁ abhiññāya pariññāya parikkhayāya pahānāya…pe…  ayaṁ ariyo aṭṭhaṅgiko maggo bhāvetabbo”ti. </div>
</div>
<div class="CENTER" id="p_14S5_329">
<span class="pN">329</span>Dasamaṁ.</div>
</html>

<html>
<div class="i">5.1.9 Tatiyapāpadhammasutta</div>
<div class="h">Pañcamapaṇṇāsaka</div>
<div class="h">Sappurisavagga</div>
<div class="h">Tatiyapāpadhammasutta</div>
<div class="q" id="p_15A4_1358"> <div class="divNumber">209.</div> <div class="p">
<span class="pN">1358</span>“Pāpadhammañca vo, bhikkhave, desessāmi, pāpadhammena pāpadhammatarañca; kalyāṇadhammañca, kalyāṇadhammena kalyāṇadhammatarañca. Taṁ suṇātha…pe…. </div>
</div>
<div class="q" id="p_15A4_1359"> <div class="p">
<span class="pN">1359</span>“Katamo ca, bhikkhave, pāpadhammo? Idha, bhikkhave, ekacco pāṇātipātī hoti…pe… micchādiṭṭhiko hoti. Ayaṁ vuccati, bhikkhave, pāpadhammo. </div>
</div>
<div class="q" id="p_15A4_1360"> <div class="p">
<span class="pN">1360</span>Katamo ca, bhikkhave, pāpadhammena pāpadhammataro? Idha bhikkhave, ekacco attanā ca pāṇātipātī hoti, parañca pāṇātipāte samādapeti…pe… attanā ca micchādiṭṭhiko hoti, parañca micchādiṭṭhiyā samādapeti. Ayaṁ vuccati, bhikkhave, pāpadhammena pāpadhammataro. </div>
</div>
<div class="q" id="p_15A4_1361"> <div class="p">
<span class="pN">1361</span>Katamo ca, bhikkhave, kalyāṇadhammo? Idha, bhikkhave, ekacco pāṇātipātā paṭivirato hoti…pe… sammādiṭṭhiko hoti. Ayaṁ vuccati, bhikkhave, kalyāṇadhammo. </div>
</div>
<div class="q" id="p_15A4_1362"> <div class="p">
<span class="pN">1362</span>Katamo ca, bhikkhave, kalyāṇadhammena kalyāṇadhammataro? Idha, bhikkhave, ekacco attanā ca pāṇātipātā paṭivirato hoti, parañca pāṇātipātā veramaṇiyā samādapeti…pe… attanā ca sammādiṭṭhiko hoti, parañca sammādiṭṭhiyā samādapeti. Ayaṁ vuccati, bhikkhave, kalyāṇadhammena kalyāṇadhammataro”ti. </div>
</div>
<div class="CENTER" id="p_15A4_1363">
<span class="pN">1363</span>Navamaṁ.</div>
</html>

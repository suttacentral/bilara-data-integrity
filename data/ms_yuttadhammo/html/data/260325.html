<html>
<div class="i">2.1.6.3 Anulomapuggalokāsa</div>
<div class="h">Pavattivāra</div>
<div class="h">Uppādavāra</div>
<div class="h">Atītānāgatavāra</div>
<div class="h">Anulomapuggalokāsa</div>
<div class="q" id="p_35Y9_411"> <div class="divNumber">92.</div> <div class="p">
<span class="pN">411</span>» Yassa yattha kusalā dhammā uppajjittha tassa tattha akusalā dhammā uppajjissantīti? </div>
</div>
<div class="q" id="p_35Y9_412"> <div class="p">
<span class="pN">412</span>Aggamaggasamaṅgīnaṁ arahantānaṁ yassa cittassa anantarā aggamaggaṁ paṭilabhissanti tesaṁ tattha kusalā dhammā uppajjittha, no ca tesaṁ tattha akusalā dhammā uppajjissanti. Itaresaṁ catuvokārānaṁ pañcavokārānaṁ tesaṁ tattha kusalā ca dhammā uppajjittha akusalā ca dhammā uppajjissanti. </div>
</div>
<div class="q" id="p_35Y9_413"> <div class="p">
<span class="pN">413</span>« Yassa vā pana yattha akusalā dhammā uppajjissanti tassa tattha kusalā dhammā uppajjitthāti? </div>
</div>
<div class="q" id="p_35Y9_414"> <div class="p">
<span class="pN">414</span>Suddhāvāsānaṁ dutiye citte vattamāne tesaṁ tattha akusalā dhammā uppajjissanti, no ca tesaṁ tattha kusalā dhammā uppajjittha. Itaresaṁ catuvokārānaṁ pañcavokārānaṁ tesaṁ tattha akusalā ca dhammā uppajjissanti kusalā ca dhammā uppajjittha. </div>
</div>
<div class="q" id="p_35Y9_415"> <div class="p">
<span class="pN">415</span>» Yassa yattha kusalā dhammā uppajjittha tassa tattha abyākatā dhammā uppajjissantīti? </div>
</div>
<div class="q" id="p_35Y9_416"> <div class="p">
<span class="pN">416</span>Pacchimacittasamaṅgīnaṁ tesaṁ tattha kusalā dhammā uppajjittha, no ca tesaṁ tattha abyākatā dhammā uppajjissanti. Itaresaṁ catuvokārānaṁ pañcavokārānaṁ tesaṁ tattha kusalā ca dhammā uppajjittha abyākatā ca dhammā uppajjissanti. </div>
</div>
<div class="q" id="p_35Y9_417"> <div class="p">
<span class="pN">417</span>« Yassa vā pana yattha abyākatā dhammā uppajjissanti tassa tattha kusalā dhammā uppajjitthāti? </div>
</div>
<div class="q" id="p_35Y9_418"> <div class="p">
<span class="pN">418</span>Suddhāvāsānaṁ dutiye citte vattamāne asaññasattānaṁ tesaṁ tattha abyākatā dhammā uppajjissanti, no ca tesaṁ tattha kusalā dhammā uppajjittha. Itaresaṁ catuvokārānaṁ pañcavokārānaṁ tesaṁ tattha abyākatā ca dhammā uppajjissanti kusalā ca dhammā uppajjittha. </div>
</div>
<div class="q" id="p_35Y9_419"> <div class="divNumber">93.</div> <div class="p">
<span class="pN">419</span>» Yassa yattha akusalā dhammā uppajjittha tassa tattha abyākatā dhammā uppajjissantīti? </div>
</div>
<div class="q" id="p_35Y9_420"> <div class="p">
<span class="pN">420</span>Pacchimacittasamaṅgīnaṁ tesaṁ tattha akusalā dhammā uppajjittha, no ca tesaṁ tattha abyākatā dhammā uppajjissanti. Itaresaṁ catuvokārānaṁ pañcavokārānaṁ tesaṁ tattha akusalā ca dhammā uppajjittha abyākatā ca dhammā uppajjissanti. </div>
</div>
<div class="q" id="p_35Y9_421"> <div class="p">
<span class="pN">421</span>« Yassa vā pana yattha abyākatā dhammā uppajjissanti tassa tattha akusalā dhammā uppajjitthāti? </div>
</div>
<div class="q" id="p_35Y9_422"> <div class="p">
<span class="pN">422</span>Suddhāvāsānaṁ dutiye citte vattamāne asaññasattānaṁ tesaṁ tattha abyākatā dhammā uppajjissanti, no ca tesaṁ tattha akusalā dhammā uppajjittha. Itaresaṁ catuvokārānaṁ pañcavokārānaṁ tesaṁ tattha abyākatā ca dhammā uppajjissanti akusalā ca dhammā uppajjittha. </div>
</div>
</html>

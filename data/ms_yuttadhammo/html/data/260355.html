<html>
<div class="i">2.2.5.3 Anulomapuggalokāsa</div>
<div class="h">Pavattivāra</div>
<div class="h">Nirodhavāra</div>
<div class="h">Paccuppannānāgatavāra</div>
<div class="h">Anulomapuggalokāsa</div>
<div class="q" id="p_35Y9_625"> <div class="divNumber">146.</div> <div class="p">
<span class="pN">625</span>» Yassa yattha kusalā dhammā nirujjhanti tassa tattha akusalā dhammā nirujjhissantīti? </div>
</div>
<div class="q" id="p_35Y9_626"> <div class="p">
<span class="pN">626</span>Aggamaggassa bhaṅgakkhaṇe yassa cittassa anantarā aggamaggaṁ paṭilabhissanti tassa cittassa bhaṅgakkhaṇe tesaṁ tattha kusalā dhammā nirujjhanti, no ca tesaṁ tattha akusalā dhammā nirujjhissanti. Itaresaṁ kusalānaṁ bhaṅgakkhaṇe tesaṁ tattha kusalā ca dhammā nirujjhanti akusalā ca dhammā nirujjhissanti. </div>
</div>
<div class="q" id="p_35Y9_627"> <div class="p">
<span class="pN">627</span>« Yassa vā pana yattha akusalā dhammā nirujjhissanti tassa tattha kusalā dhammā nirujjhantīti? </div>
</div>
<div class="q" id="p_35Y9_628"> <div class="p">
<span class="pN">628</span>Sabbesaṁ cittassa uppādakkhaṇe kusalavippayuttacittassa bhaṅgakkhaṇe tesaṁ tattha akusalā dhammā nirujjhissanti, no ca tesaṁ tattha kusalā dhammā nirujjhanti. Kusalānaṁ bhaṅgakkhaṇe tesaṁ tattha akusalā ca dhammā nirujjhissanti kusalā ca dhammā nirujjhanti. </div>
</div>
<div class="q" id="p_35Y9_629"> <div class="p">
<span class="pN">629</span>» Yassa yattha kusalā dhammā nirujjhanti tassa tattha abyākatā dhammā nirujjhissantīti? Āmantā. </div>
</div>
<div class="q" id="p_35Y9_630"> <div class="p">
<span class="pN">630</span>« Yassa vā pana yattha abyākatā dhammā nirujjhissanti tassa tattha kusalā dhammā nirujjhantīti? </div>
</div>
<div class="q" id="p_35Y9_631"> <div class="p">
<span class="pN">631</span>Sabbesaṁ cittassa uppādakkhaṇe kusalavippayuttacittassa bhaṅgakkhaṇe asaññasattānaṁ tesaṁ tattha abyākatā dhammā nirujjhissanti, no ca tesaṁ tattha kusalā dhammā nirujjhanti. Kusalānaṁ bhaṅgakkhaṇe tesaṁ tattha abyākatā ca dhammā nirujjhissanti kusalā ca dhammā nirujjhanti. </div>
</div>
<div class="q" id="p_35Y9_632"> <div class="divNumber">147.</div> <div class="p">
<span class="pN">632</span>» Yassa yattha akusalā dhammā nirujjhanti tassa tattha abyākatā dhammā nirujjhissantīti? Āmantā. </div>
</div>
<div class="q" id="p_35Y9_633"> <div class="p">
<span class="pN">633</span>« Yassa vā pana yattha abyākatā dhammā nirujjhissanti tassa tattha akusalā dhammā nirujjhantīti? </div>
</div>
<div class="q" id="p_35Y9_634"> <div class="p">
<span class="pN">634</span>Sabbesaṁ cittassa uppādakkhaṇe akusalavippayuttacittassa bhaṅgakkhaṇe asaññasattānaṁ tesaṁ tattha abyākatā dhammā nirujjhissanti, no ca tesaṁ tattha akusalā dhammā nirujjhanti. Akusalānaṁ bhaṅgakkhaṇe tesaṁ tattha abyākatā ca dhammā nirujjhissanti akusalā ca dhammā nirujjhanti. </div>
</div>
</html>

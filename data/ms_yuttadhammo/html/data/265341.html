<html>
<div class="i"> Hetu</div>
<div class="h">Mahantaraduka</div>
<div class="h">Ajjhattikaduka</div>
<div class="h">Paṭiccavāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Hetu</div>
<div class="q" id="p_38P2_3097"> <div class="divNumber">318.</div> <div class="p">
<span class="pN">3097</span>Ajjhattikaṁ dhammaṁ paṭicca ajjhattiko dhammo uppajjati hetupaccayā—  paṭisandhikkhaṇe cittaṁ paṭicca ajjhattikaṁ kaṭattārūpaṁ. (1) </div>
</div>
<div class="q" id="p_38P2_3098"> <div class="p">
<span class="pN">3098</span>Ajjhattikaṁ dhammaṁ paṭicca bāhiro dhammo uppajjati hetupaccayā—  cittaṁ paṭicca sampayuttakā khandhā cittasamuṭṭhānañca rūpaṁ; paṭisandhikkhaṇe cittaṁ paṭicca sampayuttakā khandhā bāhiraṁ kaṭattā ca rūpaṁ. (2) </div>
</div>
<div class="q" id="p_38P2_3099"> <div class="p">
<span class="pN">3099</span>Ajjhattikaṁ dhammaṁ paṭicca ajjhattiko ca bāhiro ca dhammā uppajjanti hetupaccayā—  paṭisandhikkhaṇe cittaṁ paṭicca sampayuttakā khandhā ajjhattikañca bāhirañca kaṭattārūpaṁ. (3) </div>
</div>
<div class="q" id="p_38P2_3100"> <div class="divNumber">319.</div> <div class="p">
<span class="pN">3100</span>Bāhiraṁ dhammaṁ paṭicca bāhiro dhammo uppajjati hetupaccayā—  bāhiraṁ ekaṁ khandhaṁ paṭicca dve khandhā cittasamuṭṭhānañca rūpaṁ, dve khandhe…pe…  paṭisandhikkhaṇe bāhiraṁ ekaṁ khandhaṁ paṭicca dve khandhā bāhiraṁ kaṭattā ca rūpaṁ, dve khandhe…pe…  khandhe paṭicca vatthu, vatthuṁ paṭicca khandhā, ekaṁ mahābhūtaṁ…pe…  mahābhūte paṭicca cittasamuṭṭhānaṁ rūpaṁ kaṭattārūpaṁ upādārūpaṁ. (1) </div>
</div>
<div class="q" id="p_38P2_3101"> <div class="p">
<span class="pN">3101</span>Bāhiraṁ dhammaṁ paṭicca ajjhattiko dhammo uppajjati hetupaccayā—  bāhire khandhe paṭicca cittaṁ; paṭisandhikkhaṇe bāhire khandhe paṭicca cittaṁ ajjhattikaṁ kaṭattā ca rūpaṁ, paṭisandhikkhaṇe bāhiraṁ vatthuṁ paṭicca cittaṁ. (2) </div>
</div>
<div class="q" id="p_38P2_3102"> <div class="p">
<span class="pN">3102</span>Bāhiraṁ dhammaṁ paṭicca ajjhattiko ca bāhiro ca dhammā uppajjanti hetupaccayā—  bāhiraṁ ekaṁ khandhaṁ paṭicca dve khandhā cittañca cittasamuṭṭhānañca rūpaṁ, dve khandhe…pe…  paṭisandhikkhaṇe bāhiraṁ ekaṁ khandhaṁ paṭicca dve khandhā cittañca ajjhattikañca bāhirañca kaṭattārūpaṁ, dve khandhe…pe…  paṭisandhikkhaṇe vatthuṁ paṭicca cittaṁ sampayuttakā ca khandhā. (3) </div>
</div>
<div class="q" id="p_38P2_3103"> <div class="divNumber">320.</div> <div class="p">
<span class="pN">3103</span>Ajjhattikañca bāhirañca dhammaṁ paṭicca ajjhattiko dhammo uppajjati hetupaccayā—  paṭisandhikkhaṇe cittañca sampayuttake ca khandhe paṭicca ajjhattikaṁ kaṭattārūpaṁ. (1) </div>
</div>
<div class="q" id="p_38P2_3104"> <div class="p">
<span class="pN">3104</span>Ajjhattikañca bāhirañca dhammaṁ paṭicca bāhiro dhammo uppajjati hetupaccayā—  bāhiraṁ ekaṁ khandhañca cittañca paṭicca dve khandhā cittasamuṭṭhānañca rūpaṁ, dve khandhe ca…pe…  cittañca mahābhūte ca paṭicca cittasamuṭṭhānaṁ rūpaṁ; paṭisandhikkhaṇe bāhiraṁ ekaṁ khandhañca cittañca paṭicca dve khandhā bāhiraṁ kaṭattā ca rūpaṁ, dve khandhe ca…pe…  cittañca mahābhūte ca paṭicca bāhiraṁ kaṭattārūpaṁ, paṭisandhikkhaṇe cittañca vatthuñca paṭicca bāhirā khandhā. (2) </div>
</div>
<div class="q" id="p_38P2_3105"> <div class="p">
<span class="pN">3105</span>Ajjhattikañca bāhirañca dhammaṁ paṭicca ajjhattiko ca bāhiro ca dhammā uppajjanti hetupaccayā—  paṭisandhikkhaṇe bāhiraṁ ekaṁ khandhañca cittañca paṭicca dve khandhā ajjhattikañca bāhirañca kaṭattārūpaṁ, dve khandhe ca…pe… . (3) </div>
</div>
</html>

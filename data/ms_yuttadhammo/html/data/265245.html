<html>
<div class="i"> Hetu</div>
<div class="h">Mahantaraduka</div>
<div class="h">Cittasampayuttaduka</div>
<div class="h">Paṭiccavāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Hetu</div>
<div class="q" id="p_38P2_2670"> <div class="divNumber">144.</div> <div class="p">
<span class="pN">2670</span>Cittasampayuttaṁ dhammaṁ paṭicca cittasampayutto dhammo uppajjati hetupaccayā— cittasampayuttaṁ ekaṁ khandhaṁ paṭicca dve khandhā, dve khandhe paṭicca eko khandho; paṭisandhikkhaṇe…pe…. (1) </div>
</div>
<div class="q" id="p_38P2_2671"> <div class="p">
<span class="pN">2671</span>Cittasampayuttaṁ dhammaṁ paṭicca cittavippayutto dhammo uppajjati hetupaccayā— cittasampayutte khandhe paṭicca cittasamuṭṭhānaṁ rūpaṁ; paṭisandhikkhaṇe…pe…. (2) </div>
</div>
<div class="q" id="p_38P2_2672"> <div class="p">
<span class="pN">2672</span>Cittasampayuttaṁ dhammaṁ paṭicca cittasampayutto ca cittavippayutto ca dhammā uppajjanti hetupaccayā— cittasampayuttaṁ ekaṁ khandhaṁ paṭicca dve khandhā cittasamuṭṭhānañca rūpaṁ, dve khandhe…pe… paṭisandhikkhaṇe…pe…. (3) </div>
</div>
<div class="q" id="p_38P2_2673"> <div class="divNumber">145.</div> <div class="p">
<span class="pN">2673</span>Cittavippayuttaṁ dhammaṁ paṭicca cittavippayutto dhammo uppajjati hetupaccayā— ekaṁ mahābhūtaṁ…pe… mahābhūte paṭicca cittasamuṭṭhānaṁ rūpaṁ…pe… paṭisandhikkhaṇe…pe… ekaṁ mahābhūtaṁ…pe… mahābhūte paṭicca kaṭattārūpaṁ upādārūpaṁ. (1) </div>
</div>
<div class="q" id="p_38P2_2674"> <div class="p">
<span class="pN">2674</span>Cittavippayuttaṁ dhammaṁ paṭicca cittasampayutto dhammo uppajjati hetupaccayā— paṭisandhikkhaṇe vatthuṁ paṭicca cittasampayuttakā khandhā. (2) </div>
</div>
<div class="q" id="p_38P2_2675"> <div class="p">
<span class="pN">2675</span>Cittavippayuttaṁ dhammaṁ paṭicca cittasampayutto ca cittavippayutto ca dhammā uppajjanti hetupaccayā— paṭisandhikkhaṇe vatthuṁ paṭicca cittasampayuttakā khandhā, mahābhūte paṭicca kaṭattārūpaṁ. (3) </div>
</div>
<div class="q" id="p_38P2_2676"> <div class="divNumber">146.</div> <div class="p">
<span class="pN">2676</span>Cittasampayuttañca cittavippayuttañca dhammaṁ paṭicca cittasampayutto dhammo uppajjati hetupaccayā— paṭisandhikkhaṇe cittasampayuttaṁ ekaṁ khandhañca vatthuñca paṭicca dve khandhā, dve khandhe ca…pe…. (1) </div>
</div>
<div class="q" id="p_38P2_2677"> <div class="p">
<span class="pN">2677</span>Cittasampayuttañca cittavippayuttañca dhammaṁ paṭicca cittavippayutto dhammo uppajjati hetupaccayā— cittasampayutte khandhe ca mahābhūte ca paṭicca cittasamuṭṭhānaṁ rūpaṁ; paṭisandhikkhaṇe cittasampayutte khandhe ca mahābhūte ca paṭicca kaṭattārūpaṁ. (2) </div>
</div>
<div class="q" id="p_38P2_2678"> <div class="p">
<span class="pN">2678</span>Cittasampayuttañca cittavippayuttañca dhammaṁ paṭicca cittasampayutto ca cittavippayutto ca dhammā uppajjanti hetupaccayā— paṭisandhikkhaṇe cittasampayuttaṁ ekaṁ khandhañca vatthuñca paṭicca dve khandhā, dve khandhe ca…pe… cittasampayutte khandhe ca mahābhūte ca paṭicca kaṭattārūpaṁ. (3) </div>
</div>
</html>

<html>
<div class="i"> Navippayutta</div>
<div class="h">Kusalattika</div>
<div class="h">Paṭiccavāra</div>
<div class="h">Paccayapaccanīya</div>
<div class="h">Vibhaṅgavāra</div>
<div class="h">Navippayutta</div>
<div class="q" id="p_36P1_244"> <div class="divNumber">49.</div> <div class="p">
<span class="pN">244</span>Kusalaṁ dhammaṁ paṭicca kusalo dhammo uppajjati navippayuttapaccayā—  arūpe kusalaṁ ekaṁ khandhaṁ paṭicca tayo khandhā, tayo khandhe paṭicca eko khandho, dve khandhe paṭicca dve khandhā. (1) </div>
</div>
<div class="q" id="p_36P1_245"> <div class="p">
<span class="pN">245</span>Akusalaṁ dhammaṁ paṭicca akusalo dhammo uppajjati navippayuttapaccayā—  arūpe akusalaṁ ekaṁ khandhaṁ paṭicca tayo khandhā, tayo khandhe paṭicca eko khandho, dve khandhe paṭicca dve khandhā. (1) </div>
</div>
<div class="q" id="p_36P1_246"> <div class="p">
<span class="pN">246</span>Abyākataṁ dhammaṁ paṭicca abyākato dhammo uppajjati navippayuttapaccayā—  arūpe vipākābyākataṁ kiriyābyākataṁ ekaṁ khandhaṁ paṭicca tayo khandhā, tayo khandhe paṭicca eko khandho, dve khandhe paṭicca dve khandhā; bāhiraṁ…  āhārasamuṭṭhānaṁ…  utusamuṭṭhānaṁ…  asaññasattānaṁ ekaṁ mahābhūtaṁ paṭicca tayo mahābhūtā…pe…  mahābhūte paṭicca kaṭattārūpaṁ upādārūpaṁ. (1) </div>
</div>
</html>

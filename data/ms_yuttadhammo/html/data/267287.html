<html>
<div class="i">16.3 Vīthisammajjakattheraapadāna</div>
<div class="h">Bandhujīvakavagga</div>
<div class="h">Vīthisammajjakattheraapadāna</div>
<div class="q" id="p_20Ap1_2371"> <div class="divNumber">15.</div> <div class="p"> <table class="singleColumn"> <tr> <td> <div class="pN">2371</div> <div class="G">“Udentaṁ sataraṁsiṁva,</div> </td> </tr> <tr> <td> <div class="G">pītaraṁsiṁva bhāṇumaṁ;</div> </td> </tr> <tr> <td> <div class="G">Pannarase yathā candaṁ,</div> </td> </tr> <tr> <td> <div class="G">niyyantaṁ lokanāyakaṁ.</div> </td> </tr> </table> </div>
</div>
<div class="q" id="p_20Ap1_2372"> <div class="divNumber">16.</div> <div class="p"> <table class="singleColumn"> <tr> <td> <div class="pN">2372</div> <div class="G">Aṭṭhasaṭṭhisahassāni,</div> </td> </tr> <tr> <td> <div class="G">sabbe khīṇāsavā ahuṁ;</div> </td> </tr> <tr> <td> <div class="G">Parivāriṁsu sambuddhaṁ,</div> </td> </tr> <tr> <td> <div class="G">dvipadindaṁ narāsabhaṁ.</div> </td> </tr> </table> </div>
</div>
<div class="q" id="p_20Ap1_2373"> <div class="divNumber">17.</div> <div class="p"> <table class="singleColumn"> <tr> <td> <div class="pN">2373</div> <div class="G">Sammajjitvāna taṁ vīthiṁ,</div> </td> </tr> <tr> <td> <div class="G">niyyante lokanāyake;</div> </td> </tr> <tr> <td> <div class="G">Ussāpesiṁ dhajaṁ tattha,</div> </td> </tr> <tr> <td> <div class="G">vippasannena cetasā.</div> </td> </tr> </table> </div>
</div>
<div class="q" id="p_20Ap1_2374"> <div class="divNumber">18.</div> <div class="p"> <table class="singleColumn"> <tr> <td> <div class="pN">2374</div> <div class="G">Ekanavutito kappe,</div> </td> </tr> <tr> <td> <div class="G">yaṁ dhajaṁ abhiropayiṁ;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">dhajadānassidaṁ phalaṁ.</div> </td> </tr> </table> </div>
</div>
<div class="q" id="p_20Ap1_2375"> <div class="divNumber">19.</div> <div class="p"> <table class="singleColumn"> <tr> <td> <div class="pN">2375</div> <div class="G">Ito catutthake kappe,</div> </td> </tr> <tr> <td> <div class="G">rājāhosiṁ mahabbalo;</div> </td> </tr> <tr> <td> <div class="G">Sabbākārena sampanno,</div> </td> </tr> <tr> <td> <div class="G">sudhajo iti vissuto.</div> </td> </tr> </table> </div>
</div>
<div class="q" id="p_20Ap1_2376"> <div class="divNumber">20.</div> <div class="p"> <table class="singleColumn"> <tr> <td> <div class="pN">2376</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_2377"> <div class="p">
<span class="pN">2377</span>Itthaṁ sudaṁ āyasmā vīthisammajjako thero imā gāthāyo abhāsitthāti. </div>
</div>
<div class="CENTER" id="p_20Ap1_2378">
<span class="pN">2378</span>Vīthisammajjakattherassāpadānaṁ tatiyaṁ.</div>
</html>

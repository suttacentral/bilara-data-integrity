<html>
<div class="i"> Kamma</div>
<div class="h">Piṭṭhiduka</div>
<div class="h">Niyyānikaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Kamma</div>
<div class="q" id="p_38P2_4755"> <div class="divNumber">321.</div> <div class="p">
<span class="pN">4755</span>Niyyāniko dhammo niyyānikassa dhammassa kammapaccayena paccayo— niyyānikā cetanā sampayuttakānaṁ khandhānaṁ kammapaccayena paccayo. Niyyāniko dhammo aniyyānikassa dhammassa kammapaccayena paccayo— sahajātā, nānākkhaṇikā. <span class="bold">Sahajātā</span>— niyyānikā cetanā cittasamuṭṭhānānaṁ rūpānaṁ kammapaccayena paccayo. <span class="bold">Nānākkhaṇikā</span>— niyyānikā cetanā phalassa kammapaccayena paccayo. (Mūlaṁ kātabbaṁ.) Niyyānikā cetanā sampayuttakānaṁ khandhānaṁ cittasamuṭṭhānānañca rūpānaṁ kammapaccayena paccayo. (3) </div>
</div>
<div class="q" id="p_38P2_4756"> <div class="divNumber">322.</div> <div class="p">
<span class="pN">4756</span>Aniyyāniko dhammo aniyyānikassa dhammassa kammapaccayena paccayo— sahajātā, nānākkhaṇikā. <span class="bold">Sahajātā</span> (Saṁkhittaṁ.) <span class="bold">Nānākkhaṇikā</span>— aniyyānikā cetanā vipākānaṁ khandhānaṁ kaṭattā ca rūpānaṁ kammapaccayena paccayo… vipākapaccayena paccayo… ekaṁyeva… āhārapaccayena paccayo… cattāri… indriyapaccayena paccayo… cattāri… jhānapaccayena paccayo… cattāri… maggapaccayena paccayo… cattāri… sampayuttapaccayena paccayo… dve… vippayuttapaccayena paccayo… tīṇi (arūpadukasadisā kātabbā)… atthipaccayena paccayo… satta (arūpadukasadisā kātabbā, āmasanā nānāpadāyeva)… natthipaccayena paccayo… tīṇi… vigatapaccayena paccayo… tīṇi… avigatapaccayena paccayo… satta. </div>
</div>
</html>

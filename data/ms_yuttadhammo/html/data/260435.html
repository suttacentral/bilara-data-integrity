<html>
<div class="i">2.1.4.1 Anulomapuggala</div>
<div class="h">Pavattivāra</div>
<div class="h">Uppādavāra</div>
<div class="h">Paccuppannātītavāra</div>
<div class="h">Anulomapuggala</div>
<div class="q" id="p_35Y10_2927"> <div class="divNumber">335.</div> <div class="p">
<span class="pN">2927</span>» Yassa cakkhundriyaṁ uppajjati tassa sotindriyaṁ uppajjitthāti? Āmantā. </div>
</div>
<div class="q" id="p_35Y10_2928"> <div class="p">
<span class="pN">2928</span>« Yassa vā pana sotindriyaṁ uppajjittha tassa cakkhundriyaṁ uppajjatīti? </div>
</div>
<div class="q" id="p_35Y10_2929"> <div class="p">
<span class="pN">2929</span>Sabbesaṁ cavantānaṁ acakkhukānaṁ upapajjantānaṁ tesaṁ sotindriyaṁ uppajjittha, no ca tesaṁ cakkhundriyaṁ uppajjati. Sacakkhukānaṁ upapajjantānaṁ tesaṁ sotindriyañca uppajjittha cakkhundriyañca uppajjati. </div>
</div>
<div class="q" id="p_35Y10_2930"> <div class="p">
<span class="pN">2930</span>» Yassa cakkhundriyaṁ uppajjati tassa ghānindriyaṁ uppajjitthāti? Āmantā. </div>
</div>
<div class="q" id="p_35Y10_2931"> <div class="p">
<span class="pN">2931</span>« Yassa vā pana ghānindriyaṁ uppajjittha tassa cakkhundriyaṁ uppajjatīti? </div>
</div>
<div class="q" id="p_35Y10_2932"> <div class="p">
<span class="pN">2932</span>Sabbesaṁ cavantānaṁ acakkhukānaṁ upapajjantānaṁ tesaṁ ghānindriyaṁ uppajjittha, no ca tesaṁ cakkhundriyaṁ uppajjati. Sacakkhukānaṁ upapajjantānaṁ tesaṁ ghānindriyañca uppajjittha cakkhundriyañca uppajjati. </div>
</div>
<div class="q" id="p_35Y10_2933"> <div class="p">
<span class="pN">2933</span>» Yassa cakkhundriyaṁ uppajjati tassa itthindriyaṁ…pe… purisindriyaṁ uppajjitthāti? Āmantā. </div>
</div>
<div class="q" id="p_35Y10_2934"> <div class="p">
<span class="pN">2934</span>« Yassa vā pana purisindriyaṁ uppajjittha tassa cakkhundriyaṁ uppajjatīti? </div>
</div>
<div class="q" id="p_35Y10_2935"> <div class="p">
<span class="pN">2935</span>Sabbesaṁ cavantānaṁ acakkhukānaṁ upapajjantānaṁ tesaṁ purisindriyaṁ uppajjittha, no ca tesaṁ cakkhundriyaṁ uppajjati. Sacakkhukānaṁ upapajjantānaṁ tesaṁ purisindriyañca uppajjittha cakkhundriyañca uppajjati. </div>
</div>
<div class="q" id="p_35Y10_2936"> <div class="p">
<span class="pN">2936</span>» Yassa cakkhundriyaṁ uppajjati tassa jīvitindriyaṁ uppajjitthāti? Āmantā. </div>
</div>
<div class="q" id="p_35Y10_2937"> <div class="p">
<span class="pN">2937</span>« Yassa vā pana jīvitindriyaṁ uppajjittha tassa cakkhundriyaṁ uppajjatīti? </div>
</div>
<div class="q" id="p_35Y10_2938"> <div class="p">
<span class="pN">2938</span>Sabbesaṁ cavantānaṁ acakkhukānaṁ upapajjantānaṁ tesaṁ jīvitindriyaṁ uppajjittha, no ca tesaṁ cakkhundriyaṁ uppajjati. Sacakkhukānaṁ upapajjantānaṁ tesaṁ jīvitindriyañca uppajjittha cakkhundriyañca uppajjati. </div>
</div>
<div class="q" id="p_35Y10_2939"> <div class="p">
<span class="pN">2939</span>» Yassa cakkhundriyaṁ uppajjati tassa somanassindriyaṁ…pe… upekkhindriyaṁ uppajjitthāti? Āmantā. </div>
</div>
<div class="q" id="p_35Y10_2940"> <div class="p">
<span class="pN">2940</span>« Yassa vā pana upekkhindriyaṁ uppajjittha tassa cakkhundriyaṁ uppajjatīti? </div>
</div>
<div class="q" id="p_35Y10_2941"> <div class="p">
<span class="pN">2941</span>Sabbesaṁ cavantānaṁ acakkhukānaṁ upapajjantānaṁ tesaṁ upekkhindriyaṁ uppajjittha, no ca tesaṁ cakkhundriyaṁ uppajjati. Sacakkhukānaṁ upapajjantānaṁ tesaṁ upekkhindriyañca uppajjittha cakkhundriyañca uppajjati. </div>
</div>
<div class="q" id="p_35Y10_2942"> <div class="p">
<span class="pN">2942</span>» Yassa cakkhundriyaṁ uppajjati tassa saddhindriyaṁ…pe… paññindriyaṁ…pe… manindriyaṁ uppajjitthāti? Āmantā. </div>
</div>
<div class="q" id="p_35Y10_2943"> <div class="p">
<span class="pN">2943</span>« Yassa vā pana manindriyaṁ uppajjittha tassa cakkhundriyaṁ uppajjatīti? </div>
</div>
<div class="q" id="p_35Y10_2944"> <div class="p">
<span class="pN">2944</span>Sabbesaṁ cavantānaṁ acakkhukānaṁ upapajjantānaṁ tesaṁ manindriyaṁ uppajjittha, no ca tesaṁ cakkhundriyaṁ uppajjati. Sacakkhukānaṁ upapajjantānaṁ tesaṁ manindriyañca uppajjittha cakkhundriyañca uppajjati. (Cakkhundriyamūlakaṁ.) </div>
</div>
<div class="q" id="p_35Y10_2945"> <div class="divNumber">336.</div> <div class="p">
<span class="pN">2945</span>» Yassa ghānindriyaṁ uppajjati tassa itthindriyaṁ…pe… purisindriyaṁ uppajjitthāti? Āmantā. </div>
</div>
<div class="q" id="p_35Y10_2946"> <div class="p">
<span class="pN">2946</span>« Yassa vā pana purisindriyaṁ uppajjittha tassa ghānindriyaṁ uppajjatīti? </div>
</div>
<div class="q" id="p_35Y10_2947"> <div class="p">
<span class="pN">2947</span>Sabbesaṁ cavantānaṁ aghānakānaṁ upapajjantānaṁ tesaṁ purisindriyaṁ uppajjittha, no ca tesaṁ ghānindriyaṁ uppajjati. Saghānakānaṁ upapajjantānaṁ tesaṁ purisindriyañca uppajjittha ghānindriyañca uppajjati. </div>
</div>
<div class="q" id="p_35Y10_2948"> <div class="p">
<span class="pN">2948</span>» Yassa ghānindriyaṁ uppajjati tassa jīvitindriyaṁ uppajjitthāti? Āmantā. </div>
</div>
<div class="q" id="p_35Y10_2949"> <div class="p">
<span class="pN">2949</span>« Yassa vā pana jīvitindriyaṁ uppajjittha tassa ghānindriyaṁ uppajjatīti? </div>
</div>
<div class="q" id="p_35Y10_2950"> <div class="p">
<span class="pN">2950</span>Sabbesaṁ cavantānaṁ aghānakānaṁ upapajjantānaṁ tesaṁ jīvitindriyaṁ uppajjittha, no ca tesaṁ ghānindriyaṁ uppajjati. Saghānakānaṁ upapajjantānaṁ tesaṁ jīvitindriyañca uppajjittha ghānindriyañca uppajjati. </div>
</div>
<div class="q" id="p_35Y10_2951"> <div class="p">
<span class="pN">2951</span>» Yassa ghānindriyaṁ uppajjati tassa somanassindriyaṁ…pe… upekkhindriyaṁ uppajjitthāti? Āmantā. </div>
</div>
<div class="q" id="p_35Y10_2952"> <div class="p">
<span class="pN">2952</span>« Yassa vā pana upekkhindriyaṁ uppajjittha tassa ghānindriyaṁ uppajjatīti? </div>
</div>
<div class="q" id="p_35Y10_2953"> <div class="p">
<span class="pN">2953</span>Sabbesaṁ cavantānaṁ aghānakānaṁ upapajjantānaṁ tesaṁ upekkhindriyaṁ uppajjittha, no ca tesaṁ ghānindriyaṁ uppajjati. Saghānakānaṁ upapajjantānaṁ tesaṁ upekkhindriyañca uppajjittha ghānindriyañca uppajjati. </div>
</div>
<div class="q" id="p_35Y10_2954"> <div class="p">
<span class="pN">2954</span>» Yassa ghānindriyaṁ uppajjati tassa saddhindriyaṁ…pe… paññindriyaṁ…pe… manindriyaṁ uppajjitthāti? Āmantā. </div>
</div>
<div class="q" id="p_35Y10_2955"> <div class="p">
<span class="pN">2955</span>« Yassa vā pana manindriyaṁ uppajjittha tassa ghānindriyaṁ uppajjatīti? </div>
</div>
<div class="q" id="p_35Y10_2956"> <div class="p">
<span class="pN">2956</span>Sabbesaṁ cavantānaṁ aghānakānaṁ upapajjantānaṁ tesaṁ manindriyaṁ uppajjittha, no ca tesaṁ ghānindriyaṁ uppajjati. Saghānakānaṁ upapajjantānaṁ tesaṁ manindriyañca uppajjittha ghānindriyañca uppajjati. (Ghānindriyamūlakaṁ.) </div>
</div>
<div class="q" id="p_35Y10_2957"> <div class="divNumber">337.</div> <div class="p">
<span class="pN">2957</span>» Yassa itthindriyaṁ uppajjati tassa purisindriyaṁ uppajjitthāti? Āmantā. </div>
</div>
<div class="q" id="p_35Y10_2958"> <div class="p">
<span class="pN">2958</span>« Yassa vā pana purisindriyaṁ uppajjittha tassa itthindriyaṁ uppajjatīti? </div>
</div>
<div class="q" id="p_35Y10_2959"> <div class="p">
<span class="pN">2959</span>Sabbesaṁ cavantānaṁ na itthīnaṁ upapajjantānaṁ tesaṁ purisindriyaṁ uppajjittha, no ca tesaṁ itthindriyaṁ uppajjati. Itthīnaṁ upapajjantīnaṁ tāsaṁ purisindriyañca uppajjittha itthindriyañca uppajjati. </div>
</div>
<div class="q" id="p_35Y10_2960"> <div class="p">
<span class="pN">2960</span>» Yassa itthindriyaṁ uppajjati tassa jīvitindriyaṁ uppajjitthāti? Āmantā. </div>
</div>
<div class="q" id="p_35Y10_2961"> <div class="p">
<span class="pN">2961</span>« Yassa vā pana jīvitindriyaṁ uppajjittha tassa itthindriyaṁ uppajjatīti? </div>
</div>
<div class="q" id="p_35Y10_2962"> <div class="p">
<span class="pN">2962</span>Sabbesaṁ cavantānaṁ na itthīnaṁ upapajjantānaṁ tesaṁ jīvitindriyaṁ uppajjittha, no ca tesaṁ itthindriyaṁ uppajjati. Itthīnaṁ upapajjantīnaṁ tāsaṁ jīvitindriyañca uppajjittha itthindriyañca uppajjati. </div>
</div>
<div class="q" id="p_35Y10_2963"> <div class="p">
<span class="pN">2963</span>» Yassa itthindriyaṁ uppajjati tassa somanassindriyaṁ…pe… upekkhindriyaṁ…pe… saddhindriyaṁ…pe… paññindriyaṁ…pe… manindriyaṁ uppajjitthāti? Āmantā. </div>
</div>
<div class="q" id="p_35Y10_2964"> <div class="p">
<span class="pN">2964</span>« Yassa vā pana manindriyaṁ uppajjittha tassa itthindriyaṁ uppajjatīti? </div>
</div>
<div class="q" id="p_35Y10_2965"> <div class="p">
<span class="pN">2965</span>Sabbesaṁ cavantānaṁ na itthīnaṁ upapajjantānaṁ tesaṁ manindriyaṁ uppajjittha, no ca tesaṁ itthindriyaṁ uppajjati. Itthīnaṁ upapajjantīnaṁ tāsaṁ manindriyañca uppajjittha itthindriyañca uppajjati. (Itthindriyamūlakaṁ.) </div>
</div>
<div class="q" id="p_35Y10_2966"> <div class="divNumber">338.</div> <div class="p">
<span class="pN">2966</span>» Yassa purisindriyaṁ uppajjati tassa jīvitindriyaṁ uppajjitthāti? Āmantā. </div>
</div>
<div class="q" id="p_35Y10_2967"> <div class="p">
<span class="pN">2967</span>« Yassa vā pana jīvitindriyaṁ uppajjittha tassa purisindriyaṁ uppajjatīti? </div>
</div>
<div class="q" id="p_35Y10_2968"> <div class="p">
<span class="pN">2968</span>Sabbesaṁ cavantānaṁ na purisānaṁ upapajjantānaṁ tesaṁ jīvitindriyaṁ uppajjittha, no ca tesaṁ purisindriyaṁ uppajjati. Purisānaṁ upapajjantānaṁ tesaṁ jīvitindriyañca uppajjittha purisindriyañca uppajjati. </div>
</div>
<div class="q" id="p_35Y10_2969"> <div class="p">
<span class="pN">2969</span>» Yassa purisindriyaṁ uppajjati tassa somanassindriyaṁ…pe… upekkhindriyaṁ…pe… saddhindriyaṁ…pe… paññindriyaṁ…pe… manindriyaṁ uppajjitthāti? Āmantā. </div>
</div>
<div class="q" id="p_35Y10_2970"> <div class="p">
<span class="pN">2970</span>« Yassa vā pana manindriyaṁ uppajjittha tassa purisindriyaṁ uppajjatīti? </div>
</div>
<div class="q" id="p_35Y10_2971"> <div class="p">
<span class="pN">2971</span>Sabbesaṁ cavantānaṁ na purisānaṁ upapajjantānaṁ tesaṁ manindriyaṁ uppajjittha, no ca tesaṁ purisindriyaṁ uppajjati. Purisānaṁ upapajjantānaṁ tesaṁ manindriyañca uppajjittha purisindriyañca uppajjati. (Purisindriyamūlakaṁ.) </div>
</div>
<div class="q" id="p_35Y10_2972"> <div class="divNumber">339.</div> <div class="p">
<span class="pN">2972</span>» Yassa jīvitindriyaṁ uppajjati tassa somanassindriyaṁ uppajjitthāti? Āmantā. </div>
</div>
<div class="q" id="p_35Y10_2973"> <div class="p">
<span class="pN">2973</span>« Yassa vā pana somanassindriyaṁ uppajjittha tassa jīvitindriyaṁ uppajjatīti? </div>
</div>
<div class="q" id="p_35Y10_2974"> <div class="p">
<span class="pN">2974</span>Sabbesaṁ cavantānaṁ pavatte cittassa bhaṅgakkhaṇe tesaṁ somanassindriyaṁ uppajjittha, no ca tesaṁ jīvitindriyaṁ uppajjati. Sabbesaṁ upapajjantānaṁ pavatte cittassa uppādakkhaṇe tesaṁ somanassindriyañca uppajjittha jīvitindriyañca uppajjati. </div>
</div>
<div class="q" id="p_35Y10_2975"> <div class="p">
<span class="pN">2975</span>» Yassa jīvitindriyaṁ uppajjati tassa upekkhindriyaṁ…pe… saddhindriyaṁ…pe… paññindriyaṁ…pe… manindriyaṁ uppajjitthāti? Āmantā. </div>
</div>
<div class="q" id="p_35Y10_2976"> <div class="p">
<span class="pN">2976</span>« Yassa vā pana manindriyaṁ uppajjittha tassa jīvitindriyaṁ uppajjatīti? </div>
</div>
<div class="q" id="p_35Y10_2977"> <div class="p">
<span class="pN">2977</span>Sabbesaṁ cavantānaṁ pavatte cittassa bhaṅgakkhaṇe tesaṁ manindriyaṁ uppajjittha, no ca tesaṁ jīvitindriyaṁ uppajjati. Sabbesaṁ upapajjantānaṁ pavatte cittassa uppādakkhaṇe tesaṁ manindriyañca uppajjittha jīvitindriyañca uppajjati. (Jīvitindriyamūlakaṁ.) </div>
</div>
<div class="q" id="p_35Y10_2978"> <div class="divNumber">340.</div> <div class="p">
<span class="pN">2978</span>» Yassa somanassindriyaṁ uppajjati tassa upekkhindriyaṁ uppajjitthāti? Āmantā. </div>
</div>
<div class="q" id="p_35Y10_2979"> <div class="p">
<span class="pN">2979</span>« Yassa vā pana upekkhindriyaṁ uppajjittha tassa somanassindriyaṁ uppajjatīti? </div>
</div>
<div class="q" id="p_35Y10_2980"> <div class="p">
<span class="pN">2980</span>Sabbesaṁ cittassa bhaṅgakkhaṇe somanassavippayuttacittassa uppādakkhaṇe nirodhasamāpannānaṁ asaññasattānaṁ tesaṁ upekkhindriyaṁ uppajjittha, no ca tesaṁ somanassindriyaṁ uppajjati. Somanassena upapajjantānaṁ pavatte somanassasampayuttacittassa uppādakkhaṇe tesaṁ upekkhindriyañca uppajjittha somanassindriyañca uppajjati. </div>
</div>
<div class="q" id="p_35Y10_2981"> <div class="p">
<span class="pN">2981</span>» Yassa somanassindriyaṁ uppajjati tassa saddhindriyaṁ…pe… paññindriyaṁ…pe… manindriyaṁ uppajjitthāti? Āmantā. </div>
</div>
<div class="q" id="p_35Y10_2982"> <div class="p">
<span class="pN">2982</span>« Yassa vā pana manindriyaṁ uppajjittha tassa somanassindriyaṁ uppajjatīti? </div>
</div>
<div class="q" id="p_35Y10_2983"> <div class="p">
<span class="pN">2983</span>Sabbesaṁ cittassa bhaṅgakkhaṇe somanassavippayuttacittassa uppādakkhaṇe nirodhasamāpannānaṁ asaññasattānaṁ tesaṁ manindriyaṁ uppajjittha, no ca tesaṁ somanassindriyaṁ uppajjati. Somanassena upapajjantānaṁ pavatte somanassasampayuttacittassa uppādakkhaṇe tesaṁ manindriyañca uppajjittha somanassindriyañca uppajjati. (Somanassindriyamūlakaṁ.) </div>
</div>
<div class="q" id="p_35Y10_2984"> <div class="divNumber">341.</div> <div class="p">
<span class="pN">2984</span>» Yassa upekkhindriyaṁ uppajjati tassa saddhindriyaṁ uppajjitthāti? Āmantā. </div>
</div>
<div class="q" id="p_35Y10_2985"> <div class="p">
<span class="pN">2985</span>« Yassa vā pana saddhindriyaṁ uppajjittha tassa upekkhindriyaṁ uppajjatīti? </div>
</div>
<div class="q" id="p_35Y10_2986"> <div class="p">
<span class="pN">2986</span>Sabbesaṁ cittassa bhaṅgakkhaṇe upekkhāvippayuttacittassa uppādakkhaṇe nirodhasamāpannānaṁ asaññasattānaṁ tesaṁ saddhindriyaṁ uppajjittha, no ca tesaṁ upekkhindriyaṁ uppajjati. Upekkhāya upapajjantānaṁ pavatte upekkhāsampayuttacittassa uppādakkhaṇe tesaṁ saddhindriyañca uppajjittha upekkhindriyañca uppajjati. </div>
</div>
<div class="q" id="p_35Y10_2987"> <div class="p">
<span class="pN">2987</span>» Yassa upekkhindriyaṁ uppajjati tassa paññindriyaṁ…pe… manindriyaṁ uppajjitthāti? Āmantā. </div>
</div>
<div class="q" id="p_35Y10_2988"> <div class="p">
<span class="pN">2988</span>« Yassa vā pana manindriyaṁ uppajjittha tassa upekkhindriyaṁ uppajjatīti? </div>
</div>
<div class="q" id="p_35Y10_2989"> <div class="p">
<span class="pN">2989</span>Sabbesaṁ cittassa bhaṅgakkhaṇe upekkhāvippayuttacittassa uppādakkhaṇe nirodhasamāpannānaṁ asaññasattānaṁ tesaṁ manindriyaṁ uppajjittha, no ca tesaṁ upekkhindriyaṁ uppajjati. Upekkhāya upapajjantānaṁ pavatte upekkhāsampayuttacittassa uppādakkhaṇe tesaṁ manindriyañca uppajjittha upekkhindriyañca uppajjati. (Upekkhindriyamūlakaṁ.) </div>
</div>
<div class="q" id="p_35Y10_2990"> <div class="divNumber">342.</div> <div class="p">
<span class="pN">2990</span>» Yassa saddhindriyaṁ uppajjati tassa paññindriyaṁ uppajjitthāti? Āmantā. </div>
</div>
<div class="q" id="p_35Y10_2991"> <div class="p">
<span class="pN">2991</span>« Yassa vā pana paññindriyaṁ uppajjittha tassa saddhindriyaṁ uppajjatīti? </div>
</div>
<div class="q" id="p_35Y10_2992"> <div class="p">
<span class="pN">2992</span>Sabbesaṁ cittassa bhaṅgakkhaṇe saddhāvippayuttacittassa uppādakkhaṇe nirodhasamāpannānaṁ asaññasattānaṁ tesaṁ paññindriyaṁ uppajjittha, no ca tesaṁ saddhindriyaṁ uppajjati. Sahetukānaṁ upapajjantānaṁ pavatte saddhāsampayuttacittassa uppādakkhaṇe tesaṁ paññindriyañca uppajjittha saddhindriyañca uppajjati. </div>
</div>
<div class="q" id="p_35Y10_2993"> <div class="p">
<span class="pN">2993</span>» Yassa saddhindriyaṁ uppajjati tassa manindriyaṁ uppajjitthāti? Āmantā. </div>
</div>
<div class="q" id="p_35Y10_2994"> <div class="p">
<span class="pN">2994</span>« Yassa vā pana manindriyaṁ uppajjittha tassa saddhindriyaṁ uppajjatīti? </div>
</div>
<div class="q" id="p_35Y10_2995"> <div class="p">
<span class="pN">2995</span>Sabbesaṁ cittassa bhaṅgakkhaṇe saddhāvippayuttacittassa uppādakkhaṇe nirodhasamāpannānaṁ asaññasattānaṁ tesaṁ manindriyaṁ uppajjittha, no ca tesaṁ saddhindriyaṁ uppajjati. Sahetukānaṁ upapajjantānaṁ pavatte saddhāsampayuttacittassa uppādakkhaṇe tesaṁ manindriyañca uppajjittha saddhindriyañca uppajjati. (Saddhindriyamūlakaṁ.) </div>
</div>
<div class="q" id="p_35Y10_2996"> <div class="divNumber">343.</div> <div class="p">
<span class="pN">2996</span>» Yassa paññindriyaṁ uppajjati tassa manindriyaṁ uppajjitthāti? Āmantā. </div>
</div>
<div class="q" id="p_35Y10_2997"> <div class="p">
<span class="pN">2997</span>« Yassa vā pana manindriyaṁ uppajjittha tassa paññindriyaṁ uppajjatīti? </div>
</div>
<div class="q" id="p_35Y10_2998"> <div class="p">
<span class="pN">2998</span>Sabbesaṁ cittassa bhaṅgakkhaṇe ñāṇavippayuttacittassa uppādakkhaṇe nirodhasamāpannānaṁ asaññasattānaṁ tesaṁ manindriyaṁ uppajjittha, no ca tesaṁ paññindriyaṁ uppajjati. Ñāṇasampayuttānaṁ upapajjantānaṁ pavatte ñāṇasampayuttacittassa uppādakkhaṇe tesaṁ manindriyañca uppajjittha paññindriyañca uppajjati. (Paññindriyamūlakaṁ.) </div>
</div>
</html>

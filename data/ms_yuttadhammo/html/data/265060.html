<html>
<div class="i"> Napurejāta</div>
<div class="h">Nīvaraṇagocchaka</div>
<div class="h">Nīvaraṇaduka</div>
<div class="h">Paṭiccavāra</div>
<div class="h">Paccayapaccanīya</div>
<div class="h">Vibhaṅgavāra</div>
<div class="h">Napurejāta</div>
<div class="q" id="p_38P2_1907"> <div class="divNumber">8.</div> <div class="p">
<span class="pN">1907</span>Nīvaraṇaṁ dhammaṁ paṭicca nīvaraṇo dhammo uppajjati napurejātapaccayā— arūpe kāmacchandanīvaraṇaṁ paṭicca thinamiddhanīvaraṇaṁ uddhaccanīvaraṇaṁ avijjānīvaraṇaṁ, arūpe kāmacchandanīvaraṇaṁ paṭicca uddhaccanīvaraṇaṁ avijjānīvaraṇaṁ, arūpe vicikicchānīvaraṇaṁ paṭicca uddhaccanīvaraṇaṁ avijjānīvaraṇaṁ, arūpe uddhaccanīvaraṇaṁ paṭicca avijjānīvaraṇaṁ. (1) </div>
</div>
<div class="q" id="p_38P2_1908"> <div class="p">
<span class="pN">1908</span>Nīvaraṇaṁ dhammaṁ paṭicca nonīvaraṇo dhammo uppajjati napurejātapaccayā— arūpe nīvaraṇe paṭicca sampayuttakā khandhā, nīvaraṇe paṭicca cittasamuṭṭhānaṁ rūpaṁ. (Avasesā pañhā sabbe vitthāretabbā. Arūpaṁ paṭhamaṁ kātabbaṁ, rūpaṁ pacchā yathā labhati.) </div>
</div>
<div class="q" id="p_38P2_1909"> <div class="divNumber">9.</div> <div class="p">
<span class="pN">1909</span>Nīvaraṇañca nonīvaraṇañca dhammaṁ paṭicca nīvaraṇo dhammo uppajjati napurejātapaccayā— arūpe nonīvaraṇe khandhe ca kāmacchandanīvaraṇañca paṭicca thinamiddhanīvaraṇaṁ uddhaccanīvaraṇaṁ. (Cakkaṁ.) (1) </div>
</div>
<div class="q" id="p_38P2_1910"> <div class="p">
<span class="pN">1910</span>Nīvaraṇañca nonīvaraṇañca dhammaṁ paṭicca nonīvaraṇo dhammo uppajjati napurejātapaccayā— arūpe nonīvaraṇaṁ ekaṁ khandhañca nīvaraṇe ca paṭicca tayo khandhā…pe… dve khandhe ca…pe… nīvaraṇe ca sampayuttake ca khandhe paṭicca cittasamuṭṭhānaṁ rūpaṁ, nīvaraṇe ca mahābhūte ca paṭicca cittasamuṭṭhānaṁ rūpaṁ. (2) </div>
</div>
<div class="q" id="p_38P2_1911"> <div class="p">
<span class="pN">1911</span>Nīvaraṇañca nonīvaraṇañca dhammaṁ paṭicca nīvaraṇo ca nonīvaraṇo ca dhammā uppajjanti napurejātapaccayā— arūpe nonīvaraṇaṁ ekaṁ khandhañca kāmacchandanīvaraṇañca paṭicca tayo khandhā thinamiddhanīvaraṇaṁ uddhaccanīvaraṇaṁ avijjānīvaraṇaṁ. (Cakkaṁ. Saṁkhittaṁ.) (3) </div>
</div>
</html>

<html>
<div class="i"> Paccayacatukka</div>
<div class="h">Kusalattika, Tika</div>
<div class="h">Kusalattika, Hīnattika</div>
<div class="h">Hīnapada</div>
<div class="h">Paṭiccādivāra</div>
<div class="h">Paccayacatukka</div>
<div class="q" id="p_39P5_189"> <div class="divNumber">58.</div> <div class="p">
<span class="pN">189</span>Akusalaṁ hīnaṁ dhammaṁ paṭicca akusalo hīno dhammo uppajjati hetupaccayā. (Saṁkhittaṁ.) </div>
</div>
<div class="q" id="p_39P5_190"> <div class="p">
<span class="pN">190</span>Hetuyā ekaṁ…pe…  avigate ekaṁ. (Saṁkhittaṁ. Sabbattha vitthāro.) </div>
</div>
<div class="q" id="p_39P5_191"> <div class="divNumber">59.</div> <div class="p">
<span class="pN">191</span>Kusalaṁ majjhimaṁ dhammaṁ paṭicca kusalo majjhimo dhammo uppajjati hetupaccayā. Kusalaṁ majjhimaṁ dhammaṁ paṭicca abyākato majjhimo dhammo uppajjati hetupaccayā. Kusalaṁ majjhimaṁ dhammaṁ paṭicca kusalo majjhimo ca abyākato majjhimo ca dhammā uppajjanti hetupaccayā. (3) </div>
</div>
<div class="q" id="p_39P5_192"> <div class="p">
<span class="pN">192</span>Abyākataṁ majjhimaṁ dhammaṁ paṭicca abyākato majjhimo dhammo uppajjati hetupaccayā. (1) </div>
</div>
<div class="q" id="p_39P5_193"> <div class="p">
<span class="pN">193</span>Kusalaṁ majjhimañca abyākataṁ majjhimañca dhammaṁ paṭicca abyākato majjhimo dhammo uppajjati hetupaccayā. (1) </div>
</div>
<div class="q" id="p_39P5_194"> <div class="p">
<span class="pN">194</span>Kusalaṁ majjhimaṁ dhammaṁ paṭicca kusalo majjhimo dhammo uppajjati ārammaṇapaccayā. (1) </div>
</div>
<div class="q" id="p_39P5_195"> <div class="p">
<span class="pN">195</span>Abyākataṁ majjhimaṁ dhammaṁ paṭicca abyākato majjhimo dhammo uppajjati ārammaṇapaccayā. (1) (Saṁkhittaṁ.) </div>
</div>
<div class="q" id="p_39P5_196"> <div class="p">
<span class="pN">196</span>Hetuyā pañca, ārammaṇe dve…pe…  vipāke ekaṁ…pe…  avigate pañca. (Saṁkhittaṁ.) </div>
</div>
<div class="q" id="p_39P5_197"> <div class="p">
<span class="pN">197</span>(Sahajātavārampi…pe…  sampayuttavārampi paṭiccavārasadisaṁ.) </div>
</div>
<div class="q" id="p_39P5_198"> <div class="divNumber">60.</div> <div class="p">
<span class="pN">198</span>Kusalo majjhimo dhammo kusalassa majjhimassa dhammassa hetupaccayena paccayo…  tīṇi. </div>
</div>
<div class="q" id="p_39P5_199"> <div class="p">
<span class="pN">199</span>Abyākato majjhimo dhammo abyākatassa majjhimassa dhammassa hetupaccayena paccayo. (1) </div>
</div>
<div class="q" id="p_39P5_200"> <div class="p">
<span class="pN">200</span>Kusalo majjhimo dhammo kusalassa majjhimassa dhammassa ārammaṇapaccayena paccayo. Kusalo majjhimo dhammo abyākatassa majjhimassa dhammassa ārammaṇapaccayena paccayo. (2) </div>
</div>
<div class="q" id="p_39P5_201"> <div class="p">
<span class="pN">201</span>Abyākato majjhimo dhammo abyākatassa majjhimassa dhammassa ārammaṇapaccayena paccayo. Abyākato majjhimo dhammo kusalassa majjhimassa dhammassa ārammaṇapaccayena paccayo. (2) (Saṁkhittaṁ.) </div>
</div>
<div class="q" id="p_39P5_202"> <div class="divNumber">61.</div> <div class="p">
<span class="pN">202</span>Hetuyā cattāri, ārammaṇe cattāri, adhipatiyā…pe…  samanantare cattāri, sahajāte pañca, aññamaññe dve, nissaye satta, upanissaye cattāri, purejāte pacchājāte āsevane dve, kamme cattāri, vipāke ekaṁ, āhāre…pe…  magge cattāri, sampayutte dve, vippayutte tīṇi…pe…  avigate satta. </div>
</div>
<div class="q" id="p_39P5_203"> <div class="p">
<span class="pN">203</span>(Saṁkhittaṁ.) </div>
</div>
<div class="q" id="p_39P5_204"> <div class="p">
<span class="pN">204</span>(Yathā kusalattike pañhāvāraṁ, evaṁ vitthāretabbaṁ.) </div>
</div>
</html>

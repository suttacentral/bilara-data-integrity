<html>
<div class="i">1.62 Gabbhavīsūpasampadānujānana</div>
<div class="h">Mahākhandhaka</div>
<div class="h">Gabbhavīsūpasampadānujānana</div>
<div class="q" id="p_3V_514"> <div class="divNumber">124.</div> <div class="p">
<span class="pN">514</span>Tena kho pana samayena āyasmā kumārakassapo gabbhavīso upasampanno ahosi. Atha kho āyasmato kumārakassapassa etadahosi— “bhagavatā paññattaṁ— ‘na ūnavīsativasso puggalo upasampādetabbo’ti. Ahañcamhi gabbhavīso upasampanno. Upasampanno nu khomhi, nanu kho upasampanno”ti? Bhagavato etamatthaṁ ārocesuṁ. Yaṁ, bhikkhave, mātukucchismiṁ paṭhamaṁ cittaṁ uppannaṁ, paṭhamaṁ viññāṇaṁ pātubhūtaṁ, tadupādāya sāvassa jāti. “Anujānāmi, bhikkhave, gabbhavīsaṁ upasampādetun”ti. </div>
</div>
</html>

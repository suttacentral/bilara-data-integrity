<html>
<div class="i"> Purejāta</div>
<div class="h">Parāmāsagocchaka</div>
<div class="h">Parāmāsaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Purejāta</div>
<div class="q" id="p_38P2_2178"> <div class="divNumber">30.</div> <div class="p">
<span class="pN">2178</span>Noparāmāso dhammo noparāmāsassa dhammassa purejātapaccayena paccayo— ārammaṇapurejātaṁ, vatthupurejātaṁ. <span class="bold">Ārammaṇapurejātaṁ</span>— cakkhuṁ…pe… vatthuṁ aniccato…pe… vipassati assādeti abhinandati, taṁ ārabbha rāgo…pe… vicikicchā…pe… uddhaccaṁ…pe… domanassaṁ uppajjati; dibbena cakkhunā rūpaṁ passati, dibbāya sotadhātuyā saddaṁ suṇāti. Rūpāyatanaṁ cakkhuviññāṇassa…pe… phoṭṭhabbāyatanaṁ kāyaviññāṇassa…pe…. <span class="bold">Vatthupurejātaṁ</span>— cakkhāyatanaṁ cakkhuviññāṇassa…pe… kāyāyatanaṁ kāyaviññāṇassa…pe… vatthu noparāmāsānaṁ khandhānaṁ purejātapaccayena paccayo. (1) </div>
</div>
<div class="q" id="p_38P2_2179"> <div class="p">
<span class="pN">2179</span>Noparāmāso dhammo parāmāsassa dhammassa purejātapaccayena paccayo— ārammaṇapurejātaṁ, vatthupurejātaṁ. <span class="bold">Ārammaṇapurejātaṁ</span>— cakkhuṁ…pe… vatthuṁ assādeti abhinandati, taṁ ārabbha diṭṭhi uppajjati. <span class="bold">Vatthupurejātaṁ</span>— vatthu parāmāsassa purejātapaccayena paccayo. (2) </div>
</div>
<div class="q" id="p_38P2_2180"> <div class="p">
<span class="pN">2180</span>Noparāmāso dhammo parāmāsassa ca noparāmāsassa ca dhammassa purejātapaccayena paccayo— ārammaṇapurejātaṁ, vatthupurejātaṁ. <span class="bold">Ārammaṇapurejātaṁ</span>— cakkhuṁ…pe… vatthuṁ assādeti abhinandati, taṁ ārabbha parāmāso ca sampayuttakā ca khandhā uppajjanti. <span class="bold">Vatthupurejātaṁ</span>— vatthu parāmāsassa ca sampayuttakānañca khandhānaṁ purejātapaccayena paccayo. (3) </div>
</div>
</html>

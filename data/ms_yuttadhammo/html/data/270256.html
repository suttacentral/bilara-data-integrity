<html>
<div class="i">3.3.3 Anantarāpayuttakathā</div>
<div class="h">Anusayapaṇṇāsaka</div>
<div class="h">Terasamavagga</div>
<div class="h">Anantarāpayuttakathā</div>
<div class="q" id="p_32Kv_2150"> <div class="divNumber">660.</div> <div class="p">
<span class="pN">2150</span>×Anantarāpayutto puggalo sammattaniyāmaṁ okkameyyāti? Āmantā. Micchattaniyāmañca sammattaniyāmañca ubho okkameyyāti? Na hevaṁ vattabbe…pe… </div>
</div>
<div class="q" id="p_32Kv_2151"> <div class="p">
<span class="pN">2151</span>×Anantarāpayutto puggalo sammattaniyāmaṁ okkameyyāti? Āmantā. Nanu taṁ kammaṁ payuttaṁ kukkuccaṁ uppāditaṁ vippaṭisāriyaṁ janitanti? Āmantā. Hañci taṁ kammaṁ payuttaṁ kukkuccaṁ uppāditaṁ vippaṭisāriyaṁ janitaṁ, no ca vata re vattabbe— “anantarāpayutto puggalo sammattaniyāmaṁ okkameyyā”ti. </div>
</div>
<div class="q" id="p_32Kv_2152"> <div class="divNumber">661.</div> <div class="p">
<span class="pN">2152</span>๐Anantarāpayutto puggalo abhabbo sammattaniyāmaṁ okkamitunti? Āmantā. Mātā jīvitā voropitā… pitā jīvitā voropito… arahā jīvitā voropito… duṭṭhena cittena tathāgatassa lohitaṁ uppāditaṁ… saṁgho bhinnoti? Na hevaṁ vattabbe…pe…. </div>
</div>
<div class="q" id="p_32Kv_2153"> <div class="p">
<span class="pN">2153</span>๐Anantarāpayutto puggalo taṁ kammaṁ paṭisaṁharitvā kukkuccaṁ paṭivinodetvā vippaṭisāriyaṁ paṭivinetvā abhabbo sammattaniyāmaṁ okkamitunti? Āmantā. Mātā jīvitā voropitā… pitā jīvitā voropito…pe… saṁgho bhinnoti? Na hevaṁ vattabbe…pe…. </div>
</div>
<div class="q" id="p_32Kv_2154"> <div class="p">
<span class="pN">2154</span>๐Anantarāpayutto puggalo taṁ kammaṁ paṭisaṁharitvā kukkuccaṁ paṭivinodetvā vippaṭisāriyaṁ paṭivinetvā abhabbo sammattaniyāmaṁ okkamitunti? Āmantā. Nanu taṁ kammaṁ paṭisaṁhaṭaṁ kukkuccaṁ paṭivinoditaṁ vippaṭisāriyaṁ paṭivinītanti? Āmantā. Hañci taṁ kammaṁ paṭisaṁhaṭaṁ kukkuccaṁ paṭivinoditaṁ vippaṭisāriyaṁ paṭivinītaṁ, no ca vata re vattabbe— “anantarāpayutto puggalo taṁ kammaṁ paṭisaṁharitvā kukkuccaṁ paṭivinodetvā vippaṭisāriyaṁ paṭivinetvā abhabbo sammattaniyāmaṁ okkamitun”ti. </div>
</div>
<div class="q" id="p_32Kv_2155"> <div class="divNumber">662.</div> <div class="p">
<span class="pN">2155</span>×Anantarāpayutto puggalo sammattaniyāmaṁ okkameyyāti? Āmantā. Nanu taṁ kammaṁ payutto āsīti? Āmantā. Hañci taṁ kammaṁ payutto āsi, no ca vata re vattabbe— “anantarāpayutto puggalo sammattaniyāmaṁ okkameyyā”ti. </div>
</div>
<div class="CENTER" id="p_32Kv_2156">
<span class="pN">2156</span>Anantarāpayuttakathā niṭṭhitā.</div>
</html>

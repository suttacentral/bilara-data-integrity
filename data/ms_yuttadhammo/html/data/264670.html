<html>
<div class="i"> Kamma</div>
<div class="h">Hetugocchaka</div>
<div class="h">Hetuduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Kamma</div>
<div class="q" id="p_38P2_88"> <div class="divNumber">33.</div> <div class="p">
<span class="pN">88</span>Nahetu dhammo nahetussa dhammassa kammapaccayena paccayo— sahajātā, nānākkhaṇikā. <span class="bold">Sahajātā</span>— nahetu cetanā sampayuttakānaṁ khandhānaṁ cittasamuṭṭhānānañca rūpānaṁ kammapaccayena paccayo; paṭisandhikkhaṇe…pe…. <span class="bold">Nānākkhaṇikā</span>— nahetu cetanā vipākānaṁ khandhānaṁ kaṭattā ca rūpānaṁ kammapaccayena paccayo. (1) </div>
</div>
<div class="q" id="p_38P2_89"> <div class="p">
<span class="pN">89</span>Nahetu dhammo hetussa dhammassa kammapaccayena paccayo— sahajātā, nānākkhaṇikā. <span class="bold">Sahajātā</span>— nahetu cetanā sampayuttakānaṁ hetūnaṁ kammapaccayena paccayo; paṭisandhikkhaṇe…pe…. <span class="bold">Nānākkhaṇikā</span>— nahetu cetanā vipākānaṁ hetūnaṁ kammapaccayena paccayo. (2) </div>
</div>
<div class="q" id="p_38P2_90"> <div class="p">
<span class="pN">90</span>Nahetu dhammo hetussa ca nahetussa ca dhammassa kammapaccayena paccayo— sahajātā, nānākkhaṇikā. <span class="bold">Sahajātā</span>— nahetu cetanā sampayuttakānaṁ khandhānaṁ hetūnaṁ cittasamuṭṭhānānañca rūpānaṁ kammapaccayena paccayo; paṭisandhikkhaṇe…pe…. <span class="bold">Nānākkhaṇikā</span>— nahetu cetanā vipākānaṁ khandhānaṁ hetūnaṁ kaṭattā ca rūpānaṁ kammapaccayena paccayo. (3) </div>
</div>
</html>

<html>
<div class="i">1.1.1.11 Kālattayaanattasutta</div>
<div class="h">Khandhasaṁyutta</div>
<div class="h">Mūlapaṇṇāsaka</div>
<div class="h">Nakulapituvagga</div>
<div class="h">Kālattayaanattasutta</div>
<div class="q" id="p_13S3_93"> <div class="divNumber">11.</div> <div class="p">
<span class="pN">93</span>Sāvatthinidānaṁ. “Rūpaṁ, bhikkhave, anattā atītānāgataṁ; ko pana vādo paccuppannassa. Evaṁ passaṁ, bhikkhave, sutavā ariyasāvako atītasmiṁ rūpasmiṁ anapekkho hoti; anāgataṁ rūpaṁ nābhinandati; paccuppannassa rūpassa nibbidāya virāgāya nirodhāya paṭipanno hoti. Vedanā anattā…  saññā anattā…  saṅkhārā anattā…  viññāṇaṁ anattā atītānāgataṁ; ko pana vādo paccuppannassa. Evaṁ passaṁ, bhikkhave, sutavā ariyasāvako atītasmiṁ viññāṇasmiṁ anapekkho hoti; anāgataṁ viññāṇaṁ nābhinandati; paccuppannassa viññāṇassa nibbidāya virāgāya nirodhāya paṭipanno hotī”ti. </div>
</div>
<div class="CENTER" id="p_13S3_94">
<span class="pN">94</span>Ekādasamaṁ.</div>
<div class="CENTER" id="p_13S3_95">
<span class="pN">95</span>Nakulapituvaggo paṭhamo.</div>
<div class="SUMMARY" id="p_13S3_96">
<span class="pN">96</span><span class="firstLetter">T</span>assuddānaṁ</div>
<div class="q" id="p_13S3_97"> <div class="p"> <table class="singleColumn"> <tr> <td> <div class="pN">97</div> <div class="G">Nakulapitā devadahā,</div> </td> </tr> <tr> <td> <div class="G">Dvepi hāliddikāni ca;</div> </td> </tr> <tr> <td> <div class="G">Samādhipaṭisallāṇā,</div> </td> </tr> <tr> <td> <div class="G">Upādāparitassanā duve;</div> </td> </tr> <tr> <td> <div class="G">Atītānāgatapaccuppannā,</div> </td> </tr> <tr> <td> <div class="G">Vaggo tena pavuccati.</div> </td> </tr> </table> </div>
</div>
</html>

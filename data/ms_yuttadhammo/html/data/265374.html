<html>
<div class="i"> Naārammaṇādi</div>
<div class="h">Mahantaraduka</div>
<div class="h">Upādāduka</div>
<div class="h">Paṭiccavāra</div>
<div class="h">Paccayapaccanīya</div>
<div class="h">Vibhaṅgavāra</div>
<div class="h">Naārammaṇādi</div>
<div class="q" id="p_38P2_3261"> <div class="divNumber">376.</div> <div class="p">
<span class="pN">3261</span>Noupādā dhammaṁ paṭicca noupādā dhammo uppajjati naārammaṇapaccayā—  noupādā khandhe paṭicca noupādā cittasamuṭṭhānaṁ rūpaṁ; paṭisandhikkhaṇe…pe…  ekaṁ mahābhūtaṁ…pe…  (yāva asaññasattā) dve mahābhūte paṭicca dve mahābhūtā. (1) </div>
</div>
<div class="q" id="p_38P2_3262"> <div class="p">
<span class="pN">3262</span>Noupādā dhammaṁ paṭicca upādā dhammo uppajjati naārammaṇapaccayā—  noupādā khandhe paṭicca upādā cittasamuṭṭhānaṁ rūpaṁ; paṭisandhikkhaṇe…pe…  mahābhūte paṭicca upādā cittasamuṭṭhānaṁ rūpaṁ kaṭattārūpaṁ upādārūpaṁ. (Yāva asaññasattā.) (2) </div>
</div>
<div class="q" id="p_38P2_3263"> <div class="p">
<span class="pN">3263</span>Noupādā dhammaṁ paṭicca upādā ca noupādā ca dhammā uppajjanti naārammaṇapaccayā—  noupādā khandhe paṭicca upādā ca noupādā ca cittasamuṭṭhānaṁ rūpaṁ; paṭisandhikkhaṇe…pe… . (3) </div>
</div>
<div class="q" id="p_38P2_3264"> <div class="p">
<span class="pN">3264</span>Naadhipatipaccayā pañca, naanantarapaccayā tīṇi…pe…  naupanissayapaccayā pañca, napurejātapaccayā pañca, napacchājātapaccayā pañca, naāsevanapaccayā pañca. </div>
</div>
</html>

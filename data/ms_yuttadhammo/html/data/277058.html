<html>
<div class="i">1.3.2.9 Upādāniyasutta</div>
<div class="h">Khandhasaṁyutta</div>
<div class="h">Uparipaṇṇāsaka</div>
<div class="h">Dhammakathikavagga</div>
<div class="h">Upādāniyasutta</div>
<div class="q" id="p_13S3_698"> <div class="divNumber">121.</div> <div class="p">
<span class="pN">698</span>Sāvatthinidānaṁ. “Upādāniye ca, bhikkhave, dhamme desessāmi upādānañca. Taṁ suṇātha. Katame ca, bhikkhave, upādāniyā dhammā, katamaṁ upādānaṁ? Rūpaṁ, bhikkhave, upādāniyo dhammo, yo tattha chandarāgo, taṁ tattha upādānaṁ. Vedanā…pe…  saññā…  saṅkhārā…  viññāṇaṁ upādāniyo dhammo; yo tattha chandarāgo, taṁ tattha upādānaṁ. Ime vuccanti, bhikkhave, upādāniyā dhammā, idaṁ upādānan”ti. </div>
</div>
<div class="CENTER" id="p_13S3_699">
<span class="pN">699</span>Navamaṁ.</div>
</html>

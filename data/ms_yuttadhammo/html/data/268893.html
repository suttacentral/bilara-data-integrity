<html>
<div class="i">3.5.1 Mahālomahaṁsacariya</div>
<div class="h">Yudhañjayavagga</div>
<div class="h">Upekkhāpāramī</div>
<div class="h">Mahālomahaṁsacariya</div>
<div class="q" id="p_21Cp_401"> <div class="divNumber">119.</div> <div class="p"> <table class="singleColumn"> <tr> <td> <div class="pN">401</div> <div class="G">“Susāne seyyaṁ kappemi,</div> </td> </tr> <tr> <td> <div class="G">Chavaṭṭhikaṁ upanidhāyahaṁ;</div> </td> </tr> <tr> <td> <div class="G">Gāmaṇḍalā upāgantvā,</div> </td> </tr> <tr> <td> <div class="G">Rūpaṁ dassentinappakaṁ.</div> </td> </tr> </table> </div>
</div>
<div class="q" id="p_21Cp_402"> <div class="divNumber">120.</div> <div class="p"> <table class="singleColumn"> <tr> <td> <div class="pN">402</div> <div class="G">Apare gandhamālañca,</div> </td> </tr> <tr> <td> <div class="G">bhojanaṁ vividhaṁ bahuṁ;</div> </td> </tr> <tr> <td> <div class="G">Upāyanānūpanenti,</div> </td> </tr> <tr> <td> <div class="G">haṭṭhā saṁviggamānasā.</div> </td> </tr> </table> </div>
</div>
<div class="q" id="p_21Cp_403"> <div class="divNumber">121.</div> <div class="p"> <table class="singleColumn"> <tr> <td> <div class="pN">403</div> <div class="G">Ye me dukkhaṁ upaharanti,</div> </td> </tr> <tr> <td> <div class="G">ye ca denti sukhaṁ mama;</div> </td> </tr> <tr> <td> <div class="G">Sabbesaṁ samako homi,</div> </td> </tr> <tr> <td> <div class="G">dayā kopo na vijjati.</div> </td> </tr> </table> </div>
</div>
<div class="q" id="p_21Cp_404"> <div class="divNumber">122.</div> <div class="p"> <table class="singleColumn"> <tr> <td> <div class="pN">404</div> <div class="G">Sukhadukkhe tulābhūto,</div> </td> </tr> <tr> <td> <div class="G">Yasesu ayasesu ca;</div> </td> </tr> <tr> <td> <div class="G">Sabbattha samako homi,</div> </td> </tr> <tr> <td> <div class="G">Esā me upekkhāpāramī”ti. (356)</div> </td> </tr> </table> </div>
</div>
<div class="CENTER" id="p_21Cp_405">
<span class="pN">405</span>Mahālomahaṁsacariyaṁ pannarasamaṁ.</div>
<div class="ENDH3" id="p_21Cp_406">
<span class="pN">406</span>Yudhañjayavaggo tatiyo.</div>
<div class="SUMMARY" id="p_21Cp_407">
<span class="pN">407</span><span class="firstLetter">T</span>assuddānaṁ</div>
<div class="q" id="p_21Cp_408"> <div class="p"> <table class="singleColumn"> <tr> <td> <div class="pN">408</div> <div class="G">Yudhañjayo somanasso,</div> </td> </tr> <tr> <td> <div class="G">ayogharabhisena ca;</div> </td> </tr> <tr> <td> <div class="G">Soṇanando mūgapakkho,</div> </td> </tr> <tr> <td> <div class="G">kapirājā saccasavhayo.</div> </td> </tr> </table> </div>
</div>
<div class="q" id="p_21Cp_409"> <div class="p"> <table class="singleColumn"> <tr> <td> <div class="pN">409</div> <div class="G">Vaṭṭako maccharājā ca,</div> </td> </tr> <tr> <td> <div class="G">kaṇhadīpāyano isi;</div> </td> </tr> <tr> <td> <div class="G">Sutasomo puna āsiṁ,</div> </td> </tr> <tr> <td> <div class="G">sāmo ca ekarājahu;</div> </td> </tr> <tr> <td> <div class="G">Upekkhāpāramī āsi,</div> </td> </tr> <tr> <td> <div class="G">iti vutthaṁ mahesinā.</div> </td> </tr> </table> </div>
</div>
<div class="q" id="p_21Cp_410"> <div class="p"> <table class="singleColumn"> <tr> <td> <div class="pN">410</div> <div class="G">Evaṁ bahubbidhaṁ dukkhaṁ,</div> </td> </tr> <tr> <td> <div class="G">sampattī ca bahubbidhā;</div> </td> </tr> <tr> <td> <div class="G">Bhavābhave anubhavitvā,</div> </td> </tr> <tr> <td> <div class="G">patto sambodhimuttamaṁ.</div> </td> </tr> </table> </div>
</div>
<div class="q" id="p_21Cp_411"> <div class="p"> <table class="singleColumn"> <tr> <td> <div class="pN">411</div> <div class="G">Datvā dātabbakaṁ dānaṁ,</div> </td> </tr> <tr> <td> <div class="G">sīlaṁ pūretvā asesato;</div> </td> </tr> <tr> <td> <div class="G">Nekkhamme pāramiṁ gantvā,</div> </td> </tr> <tr> <td> <div class="G">patto sambodhimuttamaṁ.</div> </td> </tr> </table> </div>
</div>
<div class="q" id="p_21Cp_412"> <div class="p"> <table class="singleColumn"> <tr> <td> <div class="pN">412</div> <div class="G">Paṇḍite paripucchitvā,</div> </td> </tr> <tr> <td> <div class="G">vīriyaṁ katvāna muttamaṁ;</div> </td> </tr> <tr> <td> <div class="G">Khantiyā pāramiṁ gantvā,</div> </td> </tr> <tr> <td> <div class="G">patto sambodhimuttamaṁ.</div> </td> </tr> </table> </div>
</div>
<div class="q" id="p_21Cp_413"> <div class="p"> <table class="singleColumn"> <tr> <td> <div class="pN">413</div> <div class="G">Katvā daḷhamadhiṭṭhānaṁ,</div> </td> </tr> <tr> <td> <div class="G">saccavācānurakkhiya;</div> </td> </tr> <tr> <td> <div class="G">Mettāya pāramiṁ gantvā,</div> </td> </tr> <tr> <td> <div class="G">patto sambodhimuttamaṁ.</div> </td> </tr> </table> </div>
</div>
<div class="q" id="p_21Cp_414"> <div class="p"> <table class="singleColumn"> <tr> <td> <div class="pN">414</div> <div class="G">Lābhālābhe yasāyase,</div> </td> </tr> <tr> <td> <div class="G">sammānanāvamānane;</div> </td> </tr> <tr> <td> <div class="G">Sabbattha samako hutvā,</div> </td> </tr> <tr> <td> <div class="G">patto sambodhimuttamaṁ.</div> </td> </tr> </table> </div>
</div>
<div class="q" id="p_21Cp_415"> <div class="p"> <table class="singleColumn"> <tr> <td> <div class="pN">415</div> <div class="G">Kosajjaṁ bhayato disvā,</div> </td> </tr> <tr> <td> <div class="G">vīriyārambhañca khemato;</div> </td> </tr> <tr> <td> <div class="G">Āraddhavīriyā hotha,</div> </td> </tr> <tr> <td> <div class="G">esā buddhānusāsanī.</div> </td> </tr> </table> </div>
</div>
<div class="q" id="p_21Cp_416"> <div class="p"> <table class="singleColumn"> <tr> <td> <div class="pN">416</div> <div class="G">Vivādaṁ bhayato disvā,</div> </td> </tr> <tr> <td> <div class="G">avivādañca khemato;</div> </td> </tr> <tr> <td> <div class="G">Samaggā sakhilā hotha,</div> </td> </tr> <tr> <td> <div class="G">esā buddhānusāsanī.</div> </td> </tr> </table> </div>
</div>
<div class="q" id="p_21Cp_417"> <div class="p"> <table class="singleColumn"> <tr> <td> <div class="pN">417</div> <div class="G">Pamādaṁ bhayato disvā,</div> </td> </tr> <tr> <td> <div class="G">appamādañca khemato;</div> </td> </tr> <tr> <td> <div class="G">Bhāvethaṭṭhaṅgikaṁ maggaṁ,</div> </td> </tr> <tr> <td> <div class="G">esā buddhānusāsanī.</div> </td> </tr> </table> </div>
</div>
<div class="q" id="p_21Cp_418"> <div class="p">
<span class="pN">418</span>Itthaṁ sudaṁ bhagavā attano pubbacariyaṁ sambhāvayamāno buddhāpadāniyaṁ nāma dhammapariyāyaṁ abhāsitthāti. </div>
</div>
<div class="ENDBOOK" id="p_21Cp_419">
<span class="pN">419</span>Cariyāpiṭakaṁ niṭṭhitaṁ.</div>
</html>

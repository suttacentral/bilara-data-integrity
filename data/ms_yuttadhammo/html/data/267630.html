<html>
<div class="i">50.6 Ghatamaṇḍadāyakattheraapadāna</div>
<div class="h">Kiṅkaṇipupphavagga</div>
<div class="h">Ghatamaṇḍadāyakattheraapadāna</div>
<div class="q" id="p_20Ap1_6480"> <div class="divNumber">41.</div> <div class="p"> <table class="singleColumn"> <tr> <td> <div class="pN">6480</div> <div class="G">“Sucintitaṁ bhagavantaṁ,</div> </td> </tr> <tr> <td> <div class="G">lokajeṭṭhaṁ narāsabhaṁ;</div> </td> </tr> <tr> <td> <div class="G">Upaviṭṭhaṁ mahāraññaṁ,</div> </td> </tr> <tr> <td> <div class="G">vātābādhena pīḷitaṁ.</div> </td> </tr> </table> </div>
</div>
<div class="q" id="p_20Ap1_6481"> <div class="divNumber">42.</div> <div class="p"> <table class="singleColumn"> <tr> <td> <div class="pN">6481</div> <div class="G">Disvā cittaṁ pasādetvā,</div> </td> </tr> <tr> <td> <div class="G">ghatamaṇḍamupānayiṁ;</div> </td> </tr> <tr> <td> <div class="G">Katattā ācitattā ca,</div> </td> </tr> <tr> <td> <div class="G">gaṅgā bhāgīrathī ayaṁ.</div> </td> </tr> </table> </div>
</div>
<div class="q" id="p_20Ap1_6482"> <div class="divNumber">43.</div> <div class="p"> <table class="singleColumn"> <tr> <td> <div class="pN">6482</div> <div class="G">Mahāsamuddā cattāro,</div> </td> </tr> <tr> <td> <div class="G">ghataṁ sampajjare mama;</div> </td> </tr> <tr> <td> <div class="G">Ayañca pathavī ghorā,</div> </td> </tr> <tr> <td> <div class="G">appamāṇā asaṅkhiyā.</div> </td> </tr> </table> </div>
</div>
<div class="q" id="p_20Ap1_6483"> <div class="divNumber">44.</div> <div class="p"> <table class="singleColumn"> <tr> <td> <div class="pN">6483</div> <div class="G">Mama saṅkappamaññāya,</div> </td> </tr> <tr> <td> <div class="G">bhavate madhusakkarā;</div> </td> </tr> <tr> <td> <div class="G">Cātuddīpā ime rukkhā,</div> </td> </tr> <tr> <td> <div class="G">pādapā dharaṇīruhā.</div> </td> </tr> </table> </div>
</div>
<div class="q" id="p_20Ap1_6484"> <div class="divNumber">45.</div> <div class="p"> <table class="singleColumn"> <tr> <td> <div class="pN">6484</div> <div class="G">Mama saṅkappamaññāya,</div> </td> </tr> <tr> <td> <div class="G">kapparukkhā bhavanti te;</div> </td> </tr> <tr> <td> <div class="G">Paññāsakkhattuṁ devindo,</div> </td> </tr> <tr> <td> <div class="G">devarajjamakārayiṁ.</div> </td> </tr> </table> </div>
</div>
<div class="q" id="p_20Ap1_6485"> <div class="divNumber">46.</div> <div class="p"> <table class="singleColumn"> <tr> <td> <div class="pN">6485</div> <div class="G">Ekapaññāsakkhattuñca,</div> </td> </tr> <tr> <td> <div class="G">cakkavattī ahosahaṁ;</div> </td> </tr> <tr> <td> <div class="G">Padesarajjaṁ vipulaṁ,</div> </td> </tr> <tr> <td> <div class="G">gaṇanāto asaṅkhiyaṁ.</div> </td> </tr> </table> </div>
</div>
<div class="q" id="p_20Ap1_6486"> <div class="divNumber">47.</div> <div class="p"> <table class="singleColumn"> <tr> <td> <div class="pN">6486</div> <div class="G">Catunnavutito kappe,</div> </td> </tr> <tr> <td> <div class="G">yaṁ dānamadadiṁ tadā;</div> </td> </tr> <tr> <td> <div class="G">Duggatiṁ nābhijānāmi,</div> </td> </tr> <tr> <td> <div class="G">ghatamaṇḍassidaṁ phalaṁ.</div> </td> </tr> </table> </div>
</div>
<div class="q" id="p_20Ap1_6487"> <div class="divNumber">48.</div> <div class="p"> <table class="singleColumn"> <tr> <td> <div class="pN">6487</div> <div class="G">Kilesā jhāpitā mayhaṁ,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">viharāmi anāsavo.</div> </td> </tr> </table> </div>
</div>
<div class="q" id="p_20Ap1_6488"> <div class="divNumber">49.</div> <div class="p"> <table class="singleColumn"> <tr> <td> <div class="pN">6488</div> <div class="G">Svāgataṁ vata me āsi,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṁ buddhassa sāsanaṁ.</div> </td> </tr> </table> </div>
</div>
<div class="q" id="p_20Ap1_6489"> <div class="divNumber">50.</div> <div class="p"> <table class="singleColumn"> <tr> <td> <div class="pN">6489</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṁ buddhassa sāsanaṁ”.</div> </td> </tr> </table> </div>
</div>
<div class="q" id="p_20Ap1_6490"> <div class="p">
<span class="pN">6490</span>Itthaṁ sudaṁ āyasmā ghatamaṇḍadāyako thero imā gāthāyo abhāsitthāti. </div>
</div>
<div class="CENTER" id="p_20Ap1_6491">
<span class="pN">6491</span>Ghatamaṇḍadāyakattherassāpadānaṁ chaṭṭhaṁ.</div>
</html>

<html>
<div class="i">2.1.1.2 Anulomaokāsa</div>
<div class="h">Pavattivāra</div>
<div class="h">Uppādavāra</div>
<div class="h">Paccuppannavāra</div>
<div class="h">Anulomaokāsa</div>
<div class="q" id="p_33Y5_229"> <div class="divNumber">29.</div> <div class="p">
<span class="pN">229</span>» Yattha dukkhasaccaṁ uppajjati tattha samudayasaccaṁ uppajjatīti? </div>
</div>
<div class="q" id="p_33Y5_230"> <div class="p">
<span class="pN">230</span>Asaññasatte tattha dukkhasaccaṁ uppajjati, no ca tattha samudayasaccaṁ uppajjati. Catuvokāre pañcavokāre tattha dukkhasaccañca uppajjati samudayasaccañca uppajjati. </div>
</div>
<div class="q" id="p_33Y5_231"> <div class="p">
<span class="pN">231</span>« Yattha vā pana…pe…? Āmantā. </div>
</div>
<div class="q" id="p_33Y5_232"> <div class="p">
<span class="pN">232</span>» Yattha dukkhasaccaṁ uppajjati tattha maggasaccaṁ uppajjatīti? </div>
</div>
<div class="q" id="p_33Y5_233"> <div class="p">
<span class="pN">233</span>Apāye asaññasatte tattha dukkhasaccaṁ uppajjati, no ca tattha maggasaccaṁ uppajjati. Avasese catuvokāre pañcavokāre tattha dukkhasaccañca uppajjati maggasaccañca uppajjati. </div>
</div>
<div class="q" id="p_33Y5_234"> <div class="p">
<span class="pN">234</span>« Yattha vā pana maggasaccaṁ uppajjati tattha dukkhasaccaṁ uppajjatīti? Āmantā. </div>
</div>
<div class="q" id="p_33Y5_235"> <div class="divNumber">30.</div> <div class="p">
<span class="pN">235</span>» Yattha samudayasaccaṁ uppajjati tattha maggasaccaṁ uppajjatīti? </div>
</div>
<div class="q" id="p_33Y5_236"> <div class="p">
<span class="pN">236</span>Apāye tattha samudayasaccaṁ uppajjati, no ca tattha maggasaccaṁ uppajjati. Avasese catuvokāre pañcavokāre tattha samudayasaccañca uppajjati maggasaccañca uppajjati. </div>
</div>
<div class="q" id="p_33Y5_237"> <div class="p">
<span class="pN">237</span>« Yattha vā pana…pe…? Āmantā. </div>
</div>
</html>

<html>
<div class="i">4.1.5 Rūpaṁhetūtikathā</div>
<div class="h">Niggahapaṇṇāsaka</div>
<div class="h">Soḷasamavagga</div>
<div class="h">Rūpaṁhetūtikathā</div>
<div class="q" id="p_32Kv_2392"> <div class="divNumber">754.</div> <div class="p">
<span class="pN">2392</span>๐Rūpaṁ hetūti? Āmantā. Alobho hetūti? Na hevaṁ vattabbe…pe… adoso hetu…pe… amoho hetu… lobho hetu… doso hetu… moho hetūti? Na hevaṁ vattabbe…pe…. </div>
</div>
<div class="q" id="p_32Kv_2393"> <div class="p">
<span class="pN">2393</span>๐Rūpaṁ hetūti? Āmantā. Sārammaṇaṁ, atthi tassa āvaṭṭanā…pe… paṇidhīti? Na hevaṁ vattabbe…pe… nanu anārammaṇaṁ, natthi tassa āvaṭṭanā…pe… paṇidhīti? Āmantā. Hañci anārammaṇaṁ, natthi tassa āvaṭṭanā…pe… paṇidhi, no ca vata re vattabbe— “rūpaṁ hetū”ti. </div>
</div>
<div class="q" id="p_32Kv_2394"> <div class="divNumber">755.</div> <div class="p">
<span class="pN">2394</span>๐Alobho hetu sārammaṇo, atthi tassa āvaṭṭanā…pe… paṇidhīti? Āmantā. Rūpaṁ hetu sārammaṇaṁ, atthi tassa āvaṭṭanā…pe… paṇidhīti? Na hevaṁ vattabbe…pe… adoso hetu… amoho hetu… lobho hetu… doso hetu… moho hetu sārammaṇo, atthi tassa āvaṭṭanā…pe… paṇidhīti? Āmantā. Rūpaṁ hetu sārammaṇaṁ, atthi tassa āvaṭṭanā…pe… paṇidhīti? Na hevaṁ vattabbe…pe…. </div>
</div>
<div class="q" id="p_32Kv_2395"> <div class="p">
<span class="pN">2395</span>๐Rūpaṁ hetu anārammaṇaṁ, natthi tassa āvaṭṭanā…pe… paṇidhīti? Āmantā. Alobho hetu anārammaṇo, natthi tassa āvaṭṭanā…pe… paṇidhīti? Na hevaṁ vattabbe…pe… rūpaṁ hetu anārammaṇaṁ, natthi tassa āvaṭṭanā…pe… paṇidhīti? Āmantā. Adoso hetu… amoho hetu… lobho hetu… doso hetu… moho hetu anārammaṇo, natthi tassa āvaṭṭanā…pe… paṇidhīti? Na hevaṁ vattabbe…pe…. </div>
</div>
<div class="q" id="p_32Kv_2396"> <div class="divNumber">756.</div> <div class="p">
<span class="pN">2396</span>×Na vattabbaṁ— “rūpaṁ hetū”ti? Āmantā. Nanu mahābhūtā upādāyarūpānaṁ upādāyahetūti? Āmantā. Hañci mahābhūtā upādāyarūpānaṁ upādāyahetu, tena vata re vattabbe— “rūpaṁ hetū”ti. </div>
</div>
<div class="CENTER" id="p_32Kv_2397">
<span class="pN">2397</span>Rūpaṁ hetūtikathā niṭṭhitā.</div>
</html>
